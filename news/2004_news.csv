id,link,data,ora,canale,titolo,occhiello,catenaccio,testo
1,http://comunicati.comune.prato.it/generali/?action=dettaglio&comunicato=14200400000001,02/07/2004,11:10,Agenda,"Il Comune assume  due cuochi a tempo determinato. Le domande dal 5 al 12 luglio.",-,,"Il Comune assume a tempo determinato due cuochi da assegnare alle cucine comunali. Saranno inquadrati nella categoria B, posizione economica 1) con orario di lavoro a tempo pieno. La durata dell'assunzione va dalla data della stipula del contratto individuale di lavoro fino al 30 giugno 2005.
La richiesta per l'avviamento a selezione dei due cuochi è stata inviata  dal dirigente del servizio Personale del Comune al Centro per l'impiego della Provincia di Prato.
I cuochi dovranno preparare i pasti dei bambini inseriti negli asili nido e nelle scuole materne.
Le persone avviate a selezione dovranno essere in possesso dei seguenti requisiti: età non inferiore ai 18 anni; scuola dell’obbligo: licenza elementare se conseguita anteriormente al 1962, o  licenza di scuola media inferiore e qualifica di cuoco, oppure
diploma di qualifica di addetto ai servizi di cucina rilasciato dagli Istituti Professionali Alberghieri;
possesso della tessera sanitaria e idoneità fisica all’impiego. La tessera sanitaria ed il certificato di sana e robusta costituzione fisica devono essere posseduti dai candidati collocati in graduatoria entro il 9 settembre 2004, pena la mancata stipula del contratto individuale di lavoro.
Per la formazione della graduatoria il Centro per l’Impiego opererà secondo i criteri del carico di famiglia, del reddito e dello stato di disoccupazione. 
Sarà effettuata una prova di idoneità per lo svolgimento dele mansioni proprie del profilo professionale  di cuoco. Consisterà nella preparazione di piatti e menù di refezione scolastica e domande sulla lavorazione e sugli aspetti igienici.
Le persone collocate in graduatoria saranno invitate per la prova di idoneità presumibilmente nel periodo compreso tra il 9 e il 16 settembre presso l’asilo nido San Vincenzo.
I candidati, convocati in numero triplo dei posti da coprire,  saranno avvisati almeno 6 giorni prima della prova tramite telegramma  o raccomandata a/r.
La mancata presentazione alle prove di idoneità senza giustificato motivo sarà considerata come rinuncia e comporterà la decadenza dalla graduatoria stessa.
L'avviso sarà affisso all’Albo Pretorio del Comune di Prato a partire da lunedì 5 luglio e si potrà consultare sul sito internet del Comune.
Le domande di partecipazione, redatte su un apposito modulo, dovranno essere presentate dal 5 al 12 luglio, al Centro per l’Impiego FIL S.p.A., Via Valentini 7, oppure alle circoscrizioni e agli uffici Anagrafe dei Comuni di Montemurlo, Vaiano, Vernio, Cantagallo, Poggio a Cainao e Carmignano. 
Le domande possono essere inviate anche tramite fax al Centro per l’Impiego di Prato, allegando copia fotostatica del documento di identità, al numero 0574/521009.
La graduatoria sarà redatta dal Centro per l’Impiego entro trenta) giorni dalla data di scadenza dell’avviso e sarà pubblicata all’Albo pretorio del Comune di Prato nonché sul sito del Comune stesso (www.comune.prato.it) per dieci giorni.
"
2,http://comunicati.comune.prato.it/generali/?action=dettaglio&comunicato=14200400000002,01/07/2004,15:56,Agenda,"Il sindaco Romagnoli lancia il Piano strategico della città di Prato",-,,"Anche Prato avrà il suo Piano strategico, al pari di città come Torino e Firenze, e di centri come Pesaro e Trento. E' stato lo stesso sindaco Marco Romagnoli, insieme all'assessore allo Sviluppo Economico Fabio Giovagnoli (che ha anche la delega al Piano strategico) e all'assessore all'Urbanistica Stefano Ciuoffo, a dare il via all'operazione, prima presentando alle categorie economiche e sociali, ai sindacati e alla Camera di commercio, lo schema che impegnerà l'Amministrazione comunale e l'intera città presumibilmnmte fino alla primavera prossima, poi annunciando pubblicamente l'avvio dell'iter del nuovo strumento di programmazione.
«Sarà il Piano strategico della città di Prato - ha annunciato il sindaco - Poi è evidente che si tratta di stabilire immediati contatti di collaborazione istituzionale, in primis con la Provincia e la Camera di Commercio, e poi con le Province e con i comun di Firenze e Pistoia. Ma non bisogna fare confusione fra città, territorio provinciale, distretto, questioni metropolitane». 
Delimitato il raggio d'azione, il sindaco prima di scendere nei particolari, ha anche teso a chiarire «che per quanto riguarda le emergenze e l'attività ordinaria non si tratta di attendere il Piano strategico. Le risposte ai problemi che già si presentano saranno date, il punto è che abbiamo bisogno di comprendere gli scenari futuri, ed entro questi collocare concretamente le scelte».
Spiega Romagnoli: «Siamo partiti dal ragionamento sulla fase che la città sta attraversando, che presenta caratteristiche del tutto nuove. Non c'è solo la crisi del ciclo della moda, ma le novità sono date da una modifica degli assetti produttivi a livello planetario».
Il che significa capire cosa sta accadendo, quali fenomeni positivi si stanno verificando ed eventualmente accelerarli, quali sono i fenomeni negativi da correggere, avere un'idea su quale città nel futuro. Si parte dall'economia «perchè è la base del resto» e dall'urbanistica «perchè per il Comune è la competenza di governo concreta della stessa economia», ma tutti i settori dell'Amministrazione (e gli assessorati) saranno coinvolti nel Piano strategico.
Intanto il sindaco ha presentato uno schema per la realizzazione del Piano strategico. In tre pagine sono riassunti gli elementi metodologici e il processo di definizione delle strategie, i protagonisti che saranno coinvolti nell'operazione (le organizzazioni di rappresentanza degli interessi e i cittadini), le procedure di attuazione, gli assi d'intervento (territorio, innovazione, ricerca e formazione, servizi).
La parola magica è concertazione, che ispira anche gli strumenti cui il Piano è affidato: la testa di direzione politica-istituzionale (il Laboratorio per il Piano), composta dal sindaco e dal suo vice, dagli assessori all'Urbanistica e Sviluppo economico, i presidenti delle associazioni economiche, i segretari delle organizzazioni sindacali confederali; a fianco i Gruppi di lavoro tematici e i gruppi di esperti nella veste di consulenti, fra cui sicuramente un demografo («si tratta di capire gli spostamenti a livello internazionale, cosa ci attende come città), economisti, urbanisti, sogiologi, antropologi, esperti di logistica. Nel frattempo sono già stati contattati l'economista inglese Ash Amin, esperto di globalizzazione delle città «che - informa il sindaco -ha già seguito da vicino la vicenda di alcune città del nord dell'Inghilterra», e Bernardo Secchi, padre dell'attuale Prg di Prato: «Mi piacerebbe che accettassse l'incarico - dice il sindaco -. Per me rappresenterebbe anche una sollecitazione intellettuale, Sono sicuro che dopo 10 anni dalla sua stesura sarebbe il primo a dire che bisogna rivedere il Piano Secchi».
I tempi «non saranno lunghi ma neppure brevi». Per fare una cosa seria, afferma il sindaco, ci vogliono almeno 6 mesi. Quanto ai costi il Comune ha già presentato un piano all'Unione europea; se la proposta andrà a buon fine arriveranno circa 300 mila euro per finanziare il Piano strategico.
Ottenuto il via libera dalle categorie economiche (industriali, commercianti, artigiani e sindacati) e dalla Camera di commercio, con un coro di apprezzamenti, il sindaco tornerà a riunirsi coi rappresentanti delle stesse il prossimo 14 luglio, per entrare più nei dettagli e dare il via operativo al Piano strategico della città di Prato.  
                   "
3,http://comunicati.comune.prato.it/generali/?action=dettaglio&comunicato=14200400000003,01/07/2004,16:11,Agenda,"Il sindaco riunisce per la prima volta la Giunta",-,,"Prima riunione della giunta comunale, dopo la nomina da parte del sindaco Marco Romagnoli. Attorno al moderno tavolo rotondo nell'ufficio del sindaco, stamani si sono riuniti i dodici nuovi assessori, con il sindaco che ha prroveduto a distribuire ufficialmente le deleghe. Nessuna novità rispetto a quanto noto, ma solo la specificazione degli incarichi dei dodici assessori. 
Sempre stando ai titoli delle deleghe il vice sindaco Robero Bencini si occuperà di bilancio, affari generali e legali, servizi demografici; Massimo Carlesi è confermato aassessore alla mobilità con l'aggiunta della grande comunicazione e della sicurezza urbana; Stefano Ciuoffo è l'assessore all'urbanistica e al piano regolatore; Camilla Curcio è assessore alle politiche della valorizzazione dell'ambiente e della società sostenibile, Loredana Ferrara è assessore al personale, alla valorizzazione delle risorse umane e organizzazione, Andrea Frattani è assessore alla multiculturalità, integrazione e partecipazione, Enrico Giardi è il neo assessore ai lavori pubblici, alle grandi opere, al patrimonio e alla protezione civile, Fabio Giovagnoli è assessore allo sviluppo economico, al piano strategico e università, Andrea Mazzoni è il nuovo assessore alla cultura, alle politiche giovanili e del tempo scelto, al distretto della pace, Aldo Milone ha le politiche dello sport, Sabrina Nieri è assessore alle politiche educative e all'istruzione pubblica, Maria Luigia Stancari è assessore ai diritti e alla programmazione degli interventi sociali.       "
4,http://comunicati.comune.prato.it/generali/?action=dettaglio&comunicato=14200400000004,01/07/2004,19:05,Agenda,"Gerardina Cardillo è il nuovo capogruppo consiliare Ds",-,,"Gerardina Cardillo è il nuovo capogruppo consiliare Ds. L'elezione è avvenuta per acclamazione da parte dei componenti del gruppo consiliare Ds, che si è riunito nel pomeriggio odierno in Pallazzo comunale, con la partecipazione del sindaco Marco Romagnoli, alla presenza del segretario della federazione Ds Gianni Del Vecchio e insieme agli assessori diessini.  
Nel suo breve intervento Cardillo ha ringraziato i colleghi del gruppo ed ha aggiunto che «avverte tutta la responsabilità del ruolo che è chiamata a coprire», essendo, fra l'altro, il gruppo consiliare della Quercia il maggior gruppo del Consiglio comunale, oltre ad essere il maggior gruppo della maggioranza di centrosinistra.
Il gruppo consiliare Ds tornerà a riunirsi con molta probabilità prima della riunione del Consiglio comunale che inaugurerà la legislatura (lunedì 5 luglio), per affrontare le altre questioni organizzative inrerenti al suo funzionamento. 
  "
5,http://comunicati.comune.prato.it/generali/?action=dettaglio&comunicato=14200400000005,02/07/2004,15:41,Agenda,"Il sindaco al seminario su Salute e comunicazione: «Bisogna stabilire relazioni con i media per dare informazioni sulla prevenzione»",-,,"«C'è un problema di come si comunicano i servizi sociali e la salute, del loro rapporto con i media e con gli organi di informazione. Per questo penso che si dovrebbero realizzare rapporti di collaborazione con la stampa locale, verificare la possibilità di realizzare vere e proprie rubriche sulle questioni della sanità e della salute, e più in generale sui servizi di pubblica utilità».
E' l'idea che il sindaco Marco Romagnoli ha lanciato nel suo saluto al seminario internazionale su «Salute e comunicazione: esperienze a confronto», in svolgimento nella Sala del Pellegrinaio Novo, promosso dalla Regione, dall'Università di Pisa e dall'Azienda Usl di Prato.
«E' una proposta - ha spiegato il sindaco -, che al momento è solo un'ipotesi, che va pensata, costruita, realizzata. E ovviamente va verificata l'eventuale disponibilità dei media e della stampa locale. La questione da porci è la comunicazione dei servizi di pubblica utilità. Di interagire con gli organi di informazione, non solo quando ci sono eventi, che sono per così dire naturalmente notiziati, ma anche per l'attività ordinaria e soprattutto per quanto riguarda la prevenzione e la relativa informazione ai cittadini».          
    "
6,http://comunicati.comune.prato.it/generali/?action=dettaglio&comunicato=14200400000006,02/07/2004,12:08,Agenda,"Le congratulazioni del vice-presidente della Federazione italiana gioco calcio al nuovo assessore allo Sport",-,,"Il vice-presidente nazionale della Federazione italiana gioco calcio, Innocenzo Mazzini, si è complimentato con il neo assessore allo Sport, Aldo Milone, per il nuovo incarico. Mazzini, in una lettera pervenuta questa mattina in Comune, oltre alle congratulazioni, esprime il proposito di collaborare con il nuovo assessore in tutte le iniziative che possono contribuire a valorizzare l’immagine di Prato a livello nazionale. In questo senso Mazzini ha garantito il proprio personale  impegno a favorire la presenza di personaggi del mondo sportivo alle varie manifestazioni che saranno promosse dall’assessorato.

"
7,http://comunicati.comune.prato.it/generali/?action=dettaglio&comunicato=14200400000007,02/07/2004,13:12,Agenda,"Convocato per il 5 luglio il primo Consiglio comunale della legislatura",-,,"E' stato convocato per lunedì 5 luglio alle 16.00 nel salone consiliare il primo Consiglio comunale della legislatura 2004-2009. All'ordine del giorno sono stati ascritti gli adempimenti formali previsti dal decreto legislativo 267 del 2000 dopo la proclamazione degli eletti, necessari per poter cominciare i lavori della nuova assemblea municipale. La prima seduta, convocata dal sindaco Marco Romagnoli, sarà presieduta dall'ex vice-presidente della Provincia Gerardina Cardillo in qualità di 'consigliere anziano', cioè il candidato che ha ottenuto il maggior numero di preferenze nella tornata elettorale. I punti che saranno trattati sono sei: l'esame delle condizioni di eleggibilità e compatibilità degli eletti con le eventuali surrogazioni e la convalida, l'elezione del presidente del Consiglio comunale, l'elezione dei vice-presidenti dell'assemblea, l'elezione della Commissione elettorale comunale, il giuramento del sindaco Marco Romagnoli e la presentazione dei membri della giunta con l'esposizione del programma del sindaco e delle essenziali linee di governo."
8,http://comunicati.comune.prato.it/generali/?action=dettaglio&comunicato=14200400000008,02/07/2004,13:02,Agenda,"Convocata la prima seduta dei Consigli delle Circoscrizioni ovest, sud ed est.",-,,"Le Circoscrizioni ovest, sud ed est sono pronte per iniziare i lavori della legislatura 2004-2009: è stata convocata infatti rispettivamente per giovedì 8 luglio alle 21.00 al Centro civico di via Leoncavallo 35, per martedì 6 alle 10.00 al Centro civico di via delle Badie 130 e per mercoledì 7 alle 21.00 presso la sede di via De Gasperi 69 la prima seduta dei Consigli circoscrizionali. Nell'ordine del giorno  sono stati inseriti gli adempimenti formali previsti dal decreto legislativo 267 del 2000, tra cui spicca l'elezione del presidente della Circoscrizione. I punti che saranno trattati saranno quindi l'insediamento del consiglio con l'esame delle condizioni di eleggibilità dei consiglieri e la convalida degli eletti, l'elezione del presidente, del Comitato esecutivo e delle Commissioni permanenti. Le sedute sono state convocate dai cosiddetti 'consiglieri anziani', cioè i candidati che hanno ottenuto il maggior numero di preferenze nelle elezioni amministrative: Edo Rosadoni per la Circoscrizione est, Irene Carlesi per la sud e Giovanni Mosca per la ovest."
9,http://comunicati.comune.prato.it/generali/?action=dettaglio&comunicato=14200400000009,02/07/2004,15:30,Agenda,"Da settembre nei nidi comunali bambini dal terzo mese di vita",-,,"Da settembre anche i bambini dal terzo mese di vita, poco più che neonati, potranno frequentare i nidi comunali. Lo annuncia il nuovo assessore alle Politiche educative e all'istruzione pubblica Sabrina Nieri. 
L'iniziativa assunta da Nieri va incontro alle numerose richieste provenienti dalle famiglie, che hanno presentato numerose richieste al settore dei Servizi per l'infanzia. 
I nidi dove saranno accolti i “piccolissimi” sono “Le Badie”, “Arcobaleno”, “Borgonuovo”. L’inserimento dei bambini in tenerissima età comporta un delicato e accurato lavoro, sia per quanto concerne la predisposizione di spazi idonei per l'allattamento, sia per quanto riguarda gli accorgimenti alimentari, allo scopo di offrire un servizio di elevata qualità. 
Il 6, 7 e 8 luglio prossimi, nei nidi destinati ad accgliere i bambini, si terranno incontri fra il personale educativo e i genitori per la presentazione del nido.
Agli incontri parteciperà anche l'assessore Sabrina Nieri, che ha scelto questa occasione per inaugurare il nuovo servizio e il proprio mandato di amministratore. 
"
10,http://comunicati.comune.prato.it/generali/?action=dettaglio&comunicato=14200400000010,03/07/2004,12:38,Agenda,"Il sindaco scrive a Prodi: «Incontriamoci per parlare del tessile»",-,,"Lo aveva annunciato subito dopo la sua elezione e anche nei giorni scorsi: fra i suoi primi atti da sindaco non ci sarebbe stata solo la lettera ai ministri. Dalle stanze del Palazzo comunale sarebbe partita anche una richiesta di incontro al presidente della Commissione europea Romano Prodi «per discutere dei temi che riguardano il futuro del distretto, la cui valenza supera, come è noto, l'ambito strettamente locale e nazionale, per investire le stesse azioni dell'Unione».
Il sindaco Marco Romagnoli aveva visto il presidente Prodi a Firenze, nel maggio scorso. Ed entrambi si erano dati appuntamento subito dopo le elezioni. Un arrivederci a cui fa esplicito riferimento il sindaco per proporre ora un contatto diretto, dal momento che «le questioni del tessile europeo e dei distretti industriali sono al centro di una discussione, che ha coinvolto le strutture comunitarie e la stessa Commissione europea».
Per Romagnoli infatti «il futuro dei sistemi di piccola e media impresa, in settori tradizionali dell’industria, esposti ad una concorrenza internazionale sempre più forte, richiede la messa a punto di strategie europee a largo raggio». 
A tal proposito il sindaco, nella lettera a Prodi, ricorda come «Prato ha da tempo aperto un dialogo con la Commissione europea e le istituzioni dell’Ue», tanto che sono state avanzate proposte «raccolte anche in documenti ufficiali della Comunità per quanto concerne la reciprocità degli scambi, la tracciabilità dei prodotti e il marchio made in Italy, a difesa delle produzioni tessili».
Il sindaco, succintamente, entra nel merito dei problemi del ciclo produttivo pratese: «Il distretto tessile - scrive - è consapevole che deve affrontare una fase di profonda riorganizzazione delle sue strutture e di ridefinizione dei propri obiettivi di sviluppo. Un’opera che non può affrontare da solo e che presuppone un’ampia collaborazione istituzionale, fra i vari livelli statali italiani, Comune, Provincia, Regione e Governo nazionale, e con la Commissione europea, anche in ragione dell’interesse dell’industria locale a definire nuove regole commerciali internazionali».
Il primo cittadino fa riferimento anche alle sue prime azioni quando rammenta che «sin dai primi atti dell’Amministrazione comunale di Prato, rinnovata con le elezioni del 12 e 13 giugno scorsi, ci siamo mossi entro questo ampio orizzonte, consapevoli che occorrono, ai più diversi ambiti, politiche di sviluppo per i sistemi locali di piccola e media impresa»
Quindi il riferimento all'Europa e la richiesta di un incontro con Prodi: «La città ha mostrato una forte attenzione all’Europa e alle dinamiche europee, attenzione che è stata ricambiata e che lei ha mostrato nei confronti di Prato e delle problematiche della sua realtà economica e sociale». 
	


"
11,http://comunicati.comune.prato.it/generali/?action=dettaglio&comunicato=14200400000011,,,,,,,"notizia non presente"
12,http://comunicati.comune.prato.it/generali/?action=dettaglio&comunicato=14200400000012,,,,,,,"notizia non presente"
13,http://comunicati.comune.prato.it/generali/?action=dettaglio&comunicato=14200400000013,,,,,,,"notizia non presente"
14,http://comunicati.comune.prato.it/generali/?action=dettaglio&comunicato=14200400000014,05/07/2004,12:38,Agenda,"La prima seduta del Consiglio circoscrizionale sud",-,,"Domani alle 10.00 il nuovo Consiglio della Circoscrizione sud si insedierà nella sede del Centro Civico di via delle Badie 130: nella prima seduta, convocata dalla neo-consigliera Irene Carlesi che ha ottenuto il maggior numero di preferenze, saranno convalidati gli eletti esaminando le condizioni di eleggibilità, saranno eletti il presidente e il Comitato esecutivo e saranno istituite le Commissioni permanenti."
15,http://comunicati.comune.prato.it/generali/?action=dettaglio&comunicato=14200400000015,05/07/2004,18:42,Agenda,"Insediato il Consiglio comunale. Presidente dell'assemblea  Mannocci.",-,,"Si è insediato questo pomeriggio il Consiglio comunale presieduto da Gerardina Cardillo, la consigliera che aveva ottenuto il maggior numero di preferenze nelle ultime consultazioni elettorali. 
Al primo punto all'ordine del giorno della seduta, la convalida degli eletti, su cui è intervenuto il consigliere della Sinisrra per Prato Viva, Mauro vannon, che ha annunciato un ricorso nelle sedi deputate.
Si è, quindi, proceduto all'elezione del presidente dell'assemblea: con 33 voti su 41 è stato eletto a maggioranza il consigliere della Margherita, Daniele Mannocci. Vice-presidenti saranno Rita Romagnoli, consigliere ds, eletta con 36 voti, e Roberto Baldi, consigliere di Forza Italia,  eletto con 35 voti.
Eletta, infine, la Commissione elettorale che risulta formata da Maurizio Castagna (An), Aurelio Donzella (Lista Di Pietro-Italia dei Valori), Linda Pieragnoli (Ds), Andrea Colzi (Ds), Giuseppe Esposito (Ds) e Fulvio Ponzuoli (An). Eletti anche i componenti supplenti della medesima Commissione: Andrea Amerini (Fi), Matteo Biffoni (Ds), Lavinia Rosseti (Ds), Rita Pieri (Fi), Maria Grazia Ciambellotti (Margherita), Mario Bensi (Ds)."
16,http://comunicati.comune.prato.it/generali/?action=dettaglio&comunicato=14200400000016,06/07/2004,10:51,Agenda,"Maliseti, spacciatore arrestato dalla Polizia Municipale",-,,"Questa notte, intorno alle 21 e 30, agenti della Polizia Municipale hanno arrestato uno spacciatore nordafricano nella zona di Maliseti.
L'operazione - che ha preso il via dalle segnalazioni ricevute sul posto dai vigili di quartiere della zona, insospettiti dal continuo via vai di giovani in ciclomotore e in auto in un campo agricolo tra via
Saccenti e via Montalese -   è stata condotta da agenti in abiti civili, che hanno avvicinato H.H., 22 anni, nazionalità algerina, mentre stava
offrendo hascish ai possibili acquirenti.
Lo spacciatore è stato bloccato dopo una breve colluttazione e trovato in possesso di sostanze stupefacenti già pronte per la vendita, denaro ed un
coltello a lama lunga.
L'extracomunitario è stato, quindi,  tratto in arresto per essere giudicato questa mattina con rito direttissimo.
A dare notizia dell'operazione  è il vice-comandante della Polizia municipale, Andrea Pasquinelli. 'L'attività di controllo e contrasto da parte della Polizia Municipale del fenomeno dello spaccio di sostanze stupefacenti, che si accentua con il
periodo estivo, - sottolinea Pasquinelli - continua, anche in collaborazione con altre forze di
polizia,  sulla base delle segnalazioni che giungono dai cittadini ai vigili
di quartiere'.

"
17,http://comunicati.comune.prato.it/generali/?action=dettaglio&comunicato=14200400000017,07/07/2004,16:12,Agenda,"Manutenzione degli immobili comunali, con il Global Service ridotta la spesa e quasi azzerati gli atti amministrativi",-,,"L'appalto Global Service per la manutenzione ordinaria e straordinaria degli immobili di proprietà e in uso  del Comune, affidato nel '98, si rivela, a distanza di cinque anni, una scelta azzeccata. Le cifre parlano chiaro: dal '96 al 2003 il costo per gli interventi di manutenzione ordinaria è sceso da circa 1 milione e 700 mila euro  a 836 mila euro, grazie alla periodicità costante degli interventi. Le gare d'appalto dal '98 al 2003 sono passate,  ovviamente, da 20 a zero. Consistente diminuzione anche degli atti amministrativi (delibere, determinazioni, atti di liquidazione): in cinque anni si è passati da 400  a 69. Totalmente azzerati i buoni d'ordine per l'affidamento dei lavori. Anche la spesa per il personale segue lo stesso trend: dal '96 al 2003 si passa da 292 mila euro a meno di 130 mila euro. 
A presentare questi risultati è la neo assessore alle Politiche ambientali, Camilla Curcio, che nella scorsa legislatura  ha gestito la delega al decentramento e programmazione degli interventi in appalto al Global Service. 'L'appalto Global Service - specifica Curcio -comprende gli interventi di manutenzione ordinaria (dalla sostituzione di una lampadina alla riparazione di un rubinetto) e la manutenzione programmata, ossia gli interventi riparativi di una certa consistenza che migliorano e valorizzano la struttura'. 
Ora che la delega, fermo restando il necessario coordinamento con le circoscrizioni,  è passata nelle mani dell'assessore alla Città multietnica e alla Partecipazione, Andrea Frattani, Curcio consegna il report degli interventi realizzati. Il riepilogo generale della manutenzione programmata effettuata nel 2003 si chiude con una spesa complessiva di oltre 700 mila euro. Consistente il numero di lavori destinati alla scuola: l'anno scorso sono stati effettuati oltre venti interventi suddivisi fra asili nido, scuole materne, elementari e medie per una spesa di circa 95 mila euro. Oltre 150 mila euro sono stati spesi per gli impianti sportivi: in particolare gli interventi hanno  riguardato la piscina di via Roma, il pattinodrono, palestre e  campi di calcio. Da registrare anche i lavori effettuati negli edifici comunali (Palazzo comunale, ex farmacia Galilei, Villa Fiorelli, piazza del mercato Nuovo per citarne alcuni) per una spesa di oltre 230 mila euro. I lavori proseguono nel 2004: effettuati cinque interventi negli asili nido altrettanti nelle scuole materne per una spesa di oltre 40 mila euro; in corso due interventi nelle elementari e tre nelle medie per oltre 165 mila euro. Oltre 100 mila euro sono stanziati per la manutenzione programmata negli impianti sportivi.

















"
18,http://comunicati.comune.prato.it/generali/?action=dettaglio&comunicato=14200400000018,06/07/2004,15:47,Agenda,"Luisa Peris è presidente della Circoscrizione Sud - Il sindaco: «La giunta anche nelle Circoscrizioni»",-,,"«Offriremo segnali di forte attenzione nei confronti delle Circoscrizione. La mia volontà è avere un rapporto stretto coi quartieri. Manifesteremo questa volontà convocando anche riunioni della Giunta nelle Circoscrizioni». E' questo uno dei passaggi principali dell'intervento del sindaco Marco Romagnoli al Consiglio di Circoszione di Prato sud, riunitosi stamani per la prima volta nella sede di via delle Badie 130.
«Le Circoscrizioni - ha proseguito il sindaco - hanno fatto esperienze importanti. Bisogna proseguire su un versante che ne valorizzi il ruolo, pensare e ripensare alle competenze che hanno. Il nostro intento è rafforzare la partecipazione. Le Circoscrizioni non esauriscono la questione della partecipazione, ma certo sono la forma istituzionale più a contatto diretto coi cittadini».
L'intervento di saluto del sindaco ha aperto la seduta del Consiglio di Circoscrizione di Prato sud, proseguito con l'elezione del presidente. Con 12 voti favorevoli e 8 contrari è stata eletta la diessina Luisa Peris, che ha nominato come suo vice Gabriele Zampini. Eletti anche i membri del Comitato esecutivo della Circoscrizione: Gabriele Zampini è il neo presidente della Commissione cultura e politiche educative e formative, Valentina De Palma presiede la Commissione servizi sociali, politiche sportive, circoscrizione multietnica con delega ai giovani, Maurizio Calussi è a capo della Commissione lavori pubblici, viabilità traffico e vigili, Massimo Fabbri è presidente della Commissione urbanistica, ambiente e verde.
Nella prossima seduta, convocata per il 22 luglio alle 18,30, saranno eletti gli altri componenti delle commissioni. Fra l'altro è stata annunciata anche la formazione di due nuove commissioni: la prima si chiamerà Commissione amica dei bambini e la seconda si occuperà di Comunicazione globale."
19,http://comunicati.comune.prato.it/generali/?action=dettaglio&comunicato=14200400000019,06/07/2004,15:31,Agenda,"La prima seduta del Consiglio circoscrizionale nord",-,,"Dopo l'incipit del Consiglio comunale di Prato ieri 5 luglio, è al nastro di partenza anche il Consiglio della Circoscrizione nord: la prima seduta è stata convocata per giovedì prossimo 8 luglio alle 21.15 presso il Centro Civico di via VII marzo da Mario Barbacci, il 'consigliere anziano' che ha ottenuto cioè il maggior numero di voti nella consultazione elettorale del 12 e 13 giugno. All'ordine del giorno ci sono la convalida degli eletti, le eventuali surrogazioni e l'elezione del presidente del Consiglio circoscrizionale. "
20,http://comunicati.comune.prato.it/generali/?action=dettaglio&comunicato=14200400000020,,,,,,,"notizia non presente"
21,http://comunicati.comune.prato.it/generali/?action=dettaglio&comunicato=14200400000021,,,,,,,"notizia non presente"
22,http://comunicati.comune.prato.it/generali/?action=dettaglio&comunicato=14200400000022,07/07/2004,12:52,Agenda,"Le prime sedute dei consigli circoscrizionali",-,,"I consigli circoscrizionali usciti dalle urne delle elezioni amministrative del 12 e 13 giugno si preparano per l'avvio dei lavori: dopo le Circoscrizioni sud, est e centro domani 8 luglio alle 21.15 si riuniranno per la prima volta il Consiglio della Circoscrizione nord, presso il Centro Civico di via VII marzo, e alle 21.00 la Circoscrizione ovest al Centro civico di via Leoncavallo 35. Nell'ordine del giorno  sono stati inseriti gli adempimenti formali previsti dal decreto legislativo 267 del 2000, tra cui spicca l'elezione del presidente di Circoscrizione. I punti che saranno trattati saranno quindi l'insediamento del consiglio con l'esame delle condizioni di eleggibilità dei consiglieri e la convalida degli eletti, l'elezione del presidente, del Comitato esecutivo e delle Commissioni permanenti. Le sedute sono state convocate dai cosiddetti 'consiglieri anziani', cioè i candidati che hanno ottenuto il maggior numero di preferenze nelle elezioni amministrative."
23,http://comunicati.comune.prato.it/generali/?action=dettaglio&comunicato=14200400000023,07/07/2004,12:49,Agenda,"Nuovi contributi per l'acquisto di veicoli ecologici per una mobilità più pulita",-,,"Il Comune prosegue la sua politica di incentivazione all'acquisto di veicoli ecologici per una mobilità più pulita e rispettosa dell'ambiente e della salute. In virtù dell'accordo di programma sottoscritto dall'Amministrazione municipale con la Regione Toscana il 15 gennaio scorso per il miglioramento della qualità dell'aria è infatti in arrivo un nuovo finanziamento di 350.000 euro per l'acquisto di veicoli ecologici, cioè auto e furgoni alimentati a gpl, metano o bifuel, ciclomotori elettrici e di cilindrata inferiore a 50Cc e biciclette elettriche.
I cittadini interessati possono quindi iniziare a far richiesta di tali contributi: l'iniziativa è retroattiva al 15 gennaio 2004, per cui anche chi ha acquistato dopo tale data un veicolo ecologico può far richiesta del contributo allegando la documentazione prevista dal 'disciplinare tecnico', visionabile nel sito del Servizio Ambiente o presso gli uffici. 
Gli incentivi vengono erogati fino a esaurimento del fondo disponibile, pari appunto a 350.562 euro. Vanno da un minimo di 200 euro per i ciclomotori e le biciclette elettrici ad un massimo di 1500 per auto e veicoli commerciali fino a 3,5 tonnellate. Gli interessati al contributo dovranno quindi accertarsi, al momento dell'acquisto del mezzo, che siano ancora disponibili. I cittadini possono richiedere i contributi solo per un veicolo, mentre aziende, enti pubblici e privati e onlus fino ad un massimo di cinque.
Le informazioni possono essere richieste all'Urp, Ufficio multiente per le Relazioni con il Pubblico, ed al Servizio Ambiente del Comune. La modulistica per richiedere il contributo può essere visionata e scaricata dalla pagina web del Servizio Ambiente www.comune.prato.it/servcom/ambiente  alla voce 'Iniziative' - Mobilità pulita.
"
24,http://comunicati.comune.prato.it/generali/?action=dettaglio&comunicato=14200400000024,07/07/2004,15:39,Agenda,"Droga, nuovo arresto a Maliseti",-,,"Questa notte agenti della Polizia municipale e dei Carabinieri della stazione di Iolo sono intervenuti nuovamente in via Saccenti, a Maliseti, e hanno arrestato un altro spacciatore.
L'operazione congiunta, che segue quella analoga di ieri, ha portato nel carcere della Dogaia un extracomunitario di nazionalità marocchina, C.S., di
24 anni, sorpreso a spacciare sostanze stupefacenti ai numerosi giovani in attesa nelle vicinanze.
All'extracomunitario, fermato dopo una breve fuga e una colluttazione, sono stati sequestrati più di 2400 euro ed oltre 70 grammi di hashish.
'Contrastare lo spaccio al minuto attraverso un efficace controllo del territorio, una costante azione di prevenzione, di identificazione ed isolamento dei
soggetti dediti allo spaccio - ha osservato il vice comandante della Polizia municipale, Andrea Pasquinelli -  rientra fra le attività complementari ed
ausiliarie alla lotta al traffico di droga - condotta a livello nazionale e internazionale dalle forze di polizia dello stato - alle quali la polizia municipale
può partecipare apportando la specifica conoscenza del tessuto sociale della città ed il rapporto di consuetudine con la cittadinanza'.


"
25,http://comunicati.comune.prato.it/generali/?action=dettaglio&comunicato=14200400000025,07/07/2004,13:26,Agenda,"Aperte le iscrizioni ai servizi integrativi per l'infanzia",-,,"Sono aperte fino al 6 settembre le iscrizioni ai servizi integrativi per l'infanzia per l'anno scolastico 2004/2005 attivati dal Comune in collaborazione con le Circoscrizioni e le strutture private accreditate per la prima infanzia. Le attività educative degli spazi gioco GiocaCipìVerde e degli spazi bambini e genitori GiocaCipìArancio-Azzurro e Giallo si svolgeranno a partire dal prossimo ottobre fino alla fine dell'anno scolastico. I moduli per le iscrizioni possono essere ritirati presso l'Urp-Sportello Amico di Corso Mazzoni 1, lo sportello dell'Anagrafe di piazza S. Niccolò, gli sportelli delle Circoscrizioni, i distretti socio-sanitari, i Servizi educativi per l'infanzia di via Migliorati 1/a o possono essere anche scaricati dal sito del Comune www.comune.prato.it. I GiocaCipì verde per bambini da 18 a 36 mesi si trovano nella ludoteca atelier Galilei e nelle strutture private accreditate nido di Alice, nido di Baloo, l'Abbiccì e Piccolo Mondo. I GiocaCipìArancio per genitori con bambini da 3 a 12 mesi per socializzare in famiglia e sostenere i genitori sarà ambientato nella struura comunale S. Vincenzo. GiocaCipìAzzurro per piccoli dai 12 ai 36 mesi e da 3 a 6 anni con i familiari nelle scuole di Borgosanpaolo, Fontanelle, Galciana,  Galilei e S.Vincenzo. GiocaCipìGiallo, 'Vediamoci d+, weekend in gioco per bambini da 18 a 36 mesi e genitori' al nido La Querce, il Girotondo, Nuova Vita."
26,http://comunicati.comune.prato.it/generali/?action=dettaglio&comunicato=14200400000026,07/07/2004,17:26,Agenda,"Il messaggio del sindaco a mons. Fiordelli per i 50 anni della nomina a vescovo di Prato",-,,"«Nel ricordo dei suoi 50 anni di servizio pastorale e della sua venuta a Prato come primo vescovo residenziale, dopo secoli di appassionata speranza dfella comunità per l'autonomia diocesana, le riconosciamo il suo contributo per la crescita della città». Recità così il messaggio che il sindaco Marco Romagnoli ha inviato al vescovo emerito mons. Pietro Fiordelli, per le 'nozze d'oro' della nomina, avvenuta il 7 luglio 1954, a primo vescovo residenziale della Diocesi pratese.
«In questa particolare ricorrenza - continua il messaggio del sindaco - le formulo, a nome mio personale, della giunta e della città tutta, gli auguri più sinceri e un sentito ringraziamento per l'opera da lei prestata»      "
27,http://comunicati.comune.prato.it/generali/?action=dettaglio&comunicato=14200400000027,14/07/2004,14:08,Agenda,"Contratto di formazione lavoro per quattro istruttori tecnici. Selezione pubblica del Comune.  Le domande dal 15 al 29 luglio.",-,,"Il Comune ha bandito una selezione pubblica per l'assunzione a tempo determinato con contratto di formazione lavoro quattro istruttori tecnici. Sono richiesti specifici requisiti, come l'età compresa fra i 18 e i 32 anni non compiuti alla data di scadenza del bando; il diploma di geometra o di perito industriale capotecnico con specializzazione in edilizia conseguito con una votazione di almeno 42/60 o 70/100; il godimento dei diritti politici.
Le domande, redatte su carta libera ed esclusivamente secondo lo schema inserito nel bando di selezione, dovranno essere presentate al Comune dal 15 al 29 luglio prossimo indirizzate al Servizio personale, via Manassei 23. Prato.   
Per informazioni gli interessati potranno rivolgersi all'Urp - Sportello Amico, in corso Mazzoni 1, nel seguenti orario: lunedì 9 -13.30; 15-17.30; martedì, mercoledì, venerdì dalle 9 alle 13.30; giovedì dalle 9 alle 17.30. 
Il testo integrale del bando è reperibile oltre che all'Urp - Sportello Amico, anche presso i centri civici di Prato Ovest (via Leoncavallo 35), Prato Est (via Alcide De Gasperi 67); Prato Sud (via delle Badie 130); Prato Nord (via VII Marzo 15); Prato Centro (via dell'Accademia 42). E', infine possibile, scaricarlo dal sito internet del Comune (www.comune.prato.it) "
28,http://comunicati.comune.prato.it/generali/?action=dettaglio&comunicato=14200400000028,08/07/2004,11:56,Agenda,"Maria Anna Berti eletta presidente della Circoscrizione est e Rosita Mattei riconfermata alla guida della Circoscrizione centro",-,,"La prima seduta dei nuovi Consigli circoscrizionali est e centro usciti dalle urne del 12 e 13 giugno ha visto ieri sera 7 luglio l'elezione alla carica di presidente per il Quartiere est dell'ex assessore ai Lavori pubblici del Comune Maria Anna Berti, della Margherita, e la riconferma di Rosita Mattei, Ds, alla guida del Quartiere centro. Con 11 voti favorevoli e 9 contrari Maria Anna Berti durante la seduta ha preso il posto di Edo Rosadoni dei Ds, che ha presieduto il primo Consiglio in qualità di consigliere anziano, cioè il candidato che ha ottenuto più voti nella tornata elettorale. La neo-presidente ha nominato suo vice Francesco Carulli dei Ds. Come prevedeva l'ordine del giorno, sono stati convalidati gli eletti ed è stato nominato il Comitato esecutivo, formato da Maria Anna Berti, Edo Rosadoni, Francesco Carulli, Giuseppe Maddaluno dei Ds ed Enrico Aiazzi della Margherita. Nominate anche le quattro Commissioni della Circoscrizione: 1)Urbanistica, ambiente e sport presieduta da Carulli; 2)Pubblica istruzione e cultura guidata da Maddaluno; 3)Patrimonio, vigili urbani, traffico, lavori pubblici e manutenzione retta da Rosadoni; 4)Servizi sociali e sanità presieduta da Aiazzi. I membri esterni saranno nominati nella prossima riunione del Consiglio, fissata per il 22 luglio alle 21.00 sempre in via De Gasperi 67.
Per quanto riguarda invece la Circoscrizione centro, Rosita Mattei è stata eletta con 11 voti contro 9 e nominerà il proprio vice-presidente nella prossima seduta, prevista per la prossima settimana con data ancora da definire. Rimandata ad allora anche l'elezione del Comitato esecutivo e delle Commissioni."
29,http://comunicati.comune.prato.it/generali/?action=dettaglio&comunicato=14200400000029,08/07/2004,12:48,Agenda,"Divieto di sosta in viale Montegrappa e viale Marconi",-,,"Per effettuare interventi urgenti di ripristino di caditoie e allacciamenti alla fognatura in viale Montegrappa all'altezza del civico 184 e in viale Marconi all'angolo con via Ferrucci fino al 21 luglio viene istituito il divieto di sosta con rimozione forzata su entrambi i lati ed all’occorrenza il senso unico alternato con l’ausilio di movieri a vista"
30,http://comunicati.comune.prato.it/generali/?action=dettaglio&comunicato=14200400000030,08/07/2004,14:03,Agenda,"Prato secondo comune 'riciclone' della Toscana.",-,,"Prato è il secondo comune 'riciclone' della Toscana, con un indice per la gestione dela raccolta differenziata  dei rifiuti solidi urbani pari al 34,4 su una popolazione di 178 mila abitanti. Il riconoscimento è arrivato da Legambiente che questa mattina al caffè Giubbe Rosse di Firenze,  ha presentato la classifica dei comuni 'ricicloni' della Regione Toscana e di tutta Italia centrale. 
Il primo comune 'riciclone' della nostra regione è risultato Lucca con una percentuale del 36,08 per cento su 86 mila abitanti. 
Alla presentazione del dossier dell'associazione ambientalista sono intervenuti l'assessore alle Politiche ambientali, Camilla Curcio,  e il presidente di Asm, Adriano Benigni. 'Pur piazzandosi al secondo posto, - ha commentato Curcio -  il risultato di Prato è significativo se lo rapportiamo al fatto che siamo la seconda città della Toscana per numero di abitanti, con uno spiccato indice di produttività e con una consistente presenza di immigrati'. 'Si tratta, in ogni caso - ha sottolineato l'assessore -  di un risultato che è frutto di una campagna di formazione-informazione su cui il Comune e l'Asm hanno insistito e investito molto. Il nostro obiettivo è di proseguire su questa strada'. 
Già ieri, a Roma, il presidente di Legambiente, Roberto della Seta, alla presenza del ministro dell'Ambiente Matteoli, aveva presentato la mappa del sistema di smaltimento dei rifiuti nella penisola in occasione della decima edizione di 'Comuni Ricicloni'.  La Toscana è risultata la regione  del centro Italia che ricicla di più e meglio, con sette su  dieci comuni capoluogo premiati per la miglior gestione della raccolta differenziata.  "
31,http://comunicati.comune.prato.it/generali/?action=dettaglio&comunicato=14200400000031,,,,,,,"notizia non presente"
32,http://comunicati.comune.prato.it/generali/?action=dettaglio&comunicato=14200400000032,,,,,,,"notizia non presente"
33,http://comunicati.comune.prato.it/generali/?action=dettaglio&comunicato=14200400000033,,,,,,,"notizia non presente"
34,http://comunicati.comune.prato.it/generali/?action=dettaglio&comunicato=14200400000034,,,,,,,"notizia non presente"
35,http://comunicati.comune.prato.it/generali/?action=dettaglio&comunicato=14200400000035,09/07/2004,15:14,Agenda,"Lavori in corso - I cantieri aperti dal Comune",-,,"Sono 20 i cantieri aperti per opere significative svolte dal Comune di Prato (19) e da ConsiagReti (1). Il quadro completo dei lavori in corso, con le conseguenze sul traffico valutate dal settore Opere pubbliche e ambiente del Comune di Prato, è stato presentato stamattina dal neo-assessore ai Lavori pubblici Enrico Giardi: «Abbiamo scattato una fotografia dei lavori in corso o prossimi ad iniziare nel territorio comunale. Riguardano prevalentemente la rete stradale, a testimonianza della forte attenzione che l'Amministrazione comunale pone sulla questione della viabilità: a dispetto della crisi Prato è infatti una città che lavora, per questo le strade si usurano e c'è bisogno di infrastrutture più funzionali». Infatti nell'arco di un anno solo per il progetto 'Prato città curata' sono stati realizzati tre interventi per ogni Circoscrizione su marciapiedi e strade, ormai quasi del tutto conclusi, per un totale di 15 cantieri aperti contemporaneamente. Le aperture dei cantieri si concentrano nell'arco estivo perchè con la chiusura delle scuole è il periodo ideale per evitare la grossa mole di traffico di studenti e genitori.
Il dirigente comunale dell'Area Opere pubbliche Lorenzo Frasconi ha puntualizzato che i termini di realizzazione dei lavori saranno rispettati perchè in nessun cantiere si sono verificate situazioni dovute ad intoppi tecnici, ma solo ritardi fisiologici causati, ad esempio, dalle avverse condizioni meteorologiche nel periodo invernale, più piovoso del solito.
Ecco l'elenco dei cantieri aperti o di prossima apertura: i lavori sono comunque stati già appaltati e per quanto riguarda i nuovi parcheggi in costruzione da settembre a servizio delle linee Lam, la blu e la rossa, che dovrebbe essere attivata a novembre, doteranno la città di altri 700 posti auto. 

V.LE LEONARDO DA VINCI (Declassata) - Costruzione incrocio a livelli sfalsati (attraversamento sottopasso) in località Pratilia. Lavori in fase di conclusione: restano sostanzialmente da finire le rampe di arroccamento all'aiuola centrale, la segnaletica delle corsie di accelerazione/decelerazione ed i manti d'asfalto.
VIA di S.GIUSTO - Costruzione viabilità complanare Declassata. Lavori in corso che hanno comportato la chiusura al traffico di via di S. Giusto con ripercussioni sulla circolazione. Tempi previsti di conclusione: 8 agosto per ultimazione struttura; riapertura al traffico di via S. Giusto prevista per i primi di settembre prima dell’inizio delle scuole.
VIABILITA' COMPLEMENTARE DECLASSATA PER PROLUNGAMENTO LAM BLU - Lavori in corso dalla rotatoria di via Nenni a via F. Braudel. Limitazioni di carreggiata del viale L. da Vinci. Conclusione prevista per inizio settembre.
RICOSTRUZIONE PONTE ATTIGLIANO - Lavori in via di completamento alla nuova struttura delle tubazioni dei servizi da parte di enti erogatori, nonchè all'asfalto, oltre al guard–rali e ad altri dettagli. Il collaudo delle opere e la messa in esercizio del ponte è previsto non prima di ottobre
COSTRUZIONE DEL COLLEGAMENTO CICLOPEDONALE TRA IL POLO SCOLASTICO E LAM BLU - Lavori in fase di completamento. Resta da finire il tappeto d'asfalto e l’impianto di pubblica illuminazione. Messa in esercizio dell’opera: inizio attività scolastica.
COSTRUZIONE ROTATORIA IN LOCALITA' LA QUERCE (incrocio tra via Firenze e via Mazzei) - Lavori in corso. Nessun problema evidente. Termine lavori previsto per fine luglio.
COSTRUZIONE PASSERELLA CICLOPEDONALE IN LOCALITA' GALCETELLO - E’ in corso la realizzazione delle rampe di acesso alla passerella ciclopedonale. Termine previsto per i lavori: fine settembre. Nessun problema evidente per la circolazione.
PRATO CITTA' CURATA - Circ. Nord: lavori in corso per  costruzione marciapiedi di via Cantagallo. Nessun problema per la circolazione. Conclusione in tempi brevi (entro luglio). Altri piccoli interventi di manutenzione della rete ancora da iniziare - Circ Est: lavori in corso in via Traversari per costruzione marciapiede. Lavori temporaneamente sospesi per conciliare la formazione del marciapiede con la composizione dei posti di sosta. Altri piccoli interventi ancora da iniziare - Circ. Centro: lavori  per costruzione marciapiede in via Zarini angolo via Valentini. Problemi di circolazione per mancanza delle soste e per l’alto congestionamento della strada. Termine previsto: fine luglio - Asfaltatura e rifacimento marciapiedi di via Bisenzio. Inizio lavori 12 luglio. Nessun problema presumibile per la circolazione - Completamento rotatoria e costruzione marciapiedi di via Reggiana in corrispondenza dell’Istituto Gramsci. Completamento lavori entro fine luglio.
SISTEMAZIONE VIA PISTOIESE E STRADE LIMITROFE - Lavori in corso per formazione di marciapiedi e sedi stradali. Completamento previsto entro settembre. I lavori interferiscono con la circolazione per la sede stradale particolarmente stretta.
COSTRUZIONE ROTATORIA TRA LA TANGENZIALE OVEST E VIA LILIANA ROSSI - Lavori in corso. Previsione di completamento lavori entro ottobre. Nessun problema evidente di incremento di congestione rispetto al consueto.
ROTATORIA VIA DEL MOLINUZZO INCROCIO VIA PARONESE (lavori Macrolotto 1) - Inizio lavori 12 luglio. Qualche problema di circolazione si potrà manifestare su via Paronese (Asse Industrie).
LAVORI DI INFRASTRUTTURE LAM ROSSA (tratto sud) - Lavori in corso in via delle Badie (allargamento marciapiedi e pensilina). Difficoltà puntuali di circolazione per cantieri in sede stradale.
PROGETTO PERCORSI ACCESSIBILI - Via S. Giovanni (area Castello Imperatore). Limitazione alla disponibilità di sosta. Tempo previsto conclusione: fine luglio - Rifacimento marciapiedi in via Dolce de’ Mazzamuti e Corso Savonarola. Chiusura della corsia preferenziale delle suddette vie con appesantimento di via Cavour (dove passano i bus a causa della chiusura della corsia preferenziale). Termine previsto: fine agosto.
Poi dovrà intervenire la ditta per rifare la carreggiata - Completamento lavori in via Silvestri. Limitazione disponibilità sosta. Termine previsto: fine luglio.
RIFACIMENTO PAVIMENTAZIONE IN PIETRA IN VIA S. TRINITA' - Resta da completare l’incrocio tra via S. Trinità e via Carbonaia. Termine previsto: fine luglio.
COMPLETAMENTO LAVORI P.ZZA S. AGOSTINO/P.ZZA S. ELISABETTA/VIA DELL'ANGIOLO - Resta da completare p.za S. Elisabetta e via dell’Angiolo. Tempi: fine agosto. A conclusione inizieranno i lavori di via Bartolini (settembre) - Via S.Fabiano: fine luglio completamento lavori. Nessun problema di circolazione essendo area pedonale
LAVORI di ENTI PARTICOLARMENTE SIGNIFICATIVI: 1)ConsiagReti: via G. Capponi  estensione tubazione media pressione. Nessun problema sostanziale di circolazione (disagi puntuali alla vie di immissione).
LAVORI COMUNALI DI PROSSIMO INIZIO - a) Costruzione parcheggio di interscambio “Questura Est“; b) costruzione parcheggio di interscambio in loc. “Il Rosi“; c) costruzione parcheggio di interscambio in loc. Galcetello lungo via S. Martino; d) infrastrutturazione Lam rossa tratto a nord; e) rotatoria incrocio tra via Beethoven e via della Gora di Grignano; f) primo stralcio cavalcavia Asse Industrie (viabilità provvisoria).
"
36,http://comunicati.comune.prato.it/generali/?action=dettaglio&comunicato=14200400000036,09/07/2004,12:51,Agenda,"Mosca (ovest) e Manzan (nord) completano il quadro dei presidenti di Circoscrizione",-,,"E' Alberto Manzan (Margherita) il neo presidente della Circoscrizione Prato nord. L'elezione è avvenuta nella prima seduta del Consiglio di Circoscrizione (giovedì sera 8 luglio) con 12 voti favorevoli, il voto contrario di Rifondazione comunista e le astensioni (7) di Forza Italia e Alleanza Nazionale. Nella stessa seduta la consigliera di Forza Italia è stata surrogata da Alfonso Fornasini.
Contemporaneamente altra elezione presidenziale alla Circoscrizione Prato ovest, nella sede di via Leoncavallo 35. Il nuovo presidente della Circoscrizione è Giovanni Mosca (Ds), recordman di preferenze nella recente consultazione elettorale. Mosca, astenutosi al momento del voto ed eletto sulla base di un documento programmatico sottoscritto dai gruppi di maggioranza, ha avuto i voti di Ds e Margherita (12), i voti contrari di Rifondazione e di un consigliere di An, e le astensioni (5) di An e Forza Italia. 
Ad entrambe le sedute ha partecipato il sindaco Marco Romagnoli, che fra l'altro aveva prersenziato le tre precedenti riunioni dei Consigli di Circoscrizioone (sud, est e centro), nelle quali si è proceduto ad eleggere i presidenti.
Il gesto d'attenzione del sindaco è stato apprezzato dai consiglieri dei cinque Consigli di Ccircoscrizione, costituenti il decentramento a Prato. Fra l'altro in tutte le sedute il sindaco ha confermato la volontà di «uno stretto rapporto con le Circoscrizioni» e la sua idea di svolgere giunte 'itineranti' nelle Circoscrizioni pratesi.   "
37,http://comunicati.comune.prato.it/generali/?action=dettaglio&comunicato=14200400000037,09/07/2004,10:58,Agenda,"L'assessore Sabrina Nieri spiega ai genitori come saranno accolti i bebè di tre mesi nei nidi comunali",-,,"Ricognizione negli asili nido comunali, incontri coi genitori: per il neo assessore alle Politiche educative Sabrina Nieri l'inizio della settimana, da lunedì a mercoledì, ha rappresentato una sorta di 'battesimo' ufficiale, passato a spiegare alle mamme dei bebè di tre mesi, che da settembre potranno essere ospitati in alcuni nidi comunali, le caratteristiche del servizio. «Come primo obiettivo - spiega Nieri - ci tenevo a verificare di persona le strutture che sono state dotate dei servizi per l'accoglienza dei neonati dai 3 ai 6 mesi.  Un'esperienza importante. L'impressione che ho avuto è più che positiva per l'alto livello di qualità dei servizi e la professionalità degli educatori. Ho riscontrato la stessa soddisfazione nei genitori che hanno visitato i nidi insieme a me. Molti mi hanno detto di essere tranquilli nell'affidare il proprio piccolo a queste strutture». 
L'accoglienza dei piccolissimi, nati dalla metà di marzo fino al 31 maggio, per ora è stata prevista nelle strutture comunali Le Badie, Borgonuovo e Arcobaleno di via del Purgatorio. Sono 18 i posti messi a disposizione per i piccoli di tre mesi. 
Nei nidi l'assessore, che si è fermata anche alla mensa, ha anche fatto, insieme alle mamme, il punto sui servizi offerti: ogni struttura ospiterà una sezione di 6 bambini con un'educatore a tempo pieno e uno part-time. Il servizio si svolgerà dalle 7,30 alle 14,00 e ogni asilo, fra quelli scelti, è stato attrezzato e adeguato per ospitare gli infanti, in un periodo della loro esistenza in cui si passa dall'allattamento al divezzamento. Sarà infatti garantito un rapporto costante tra educatori e dietisti e ogni nido disporrà di spazi dove la mamme allatteranno i loro piccoli. Per questa ragione nell'immediato futuro, per incrementare il numero dei posti, saranno adeguate solo le strutture più grandi. 
Per i bimbi di tre mesi i termini d'iscrizione (e la relativa graduatoria) seguiranno percorsi differenziati rispetto a quelli per i bambini da sei mesi a tre anni, che verificandosi da febbraio al 10 marzo  avrebbero escluso i nati dopo questo termine. Entrambe le graduatorie sono all'Albo pretorio del Comune."
38,http://comunicati.comune.prato.it/generali/?action=dettaglio&comunicato=14200400000038,09/07/2004,10:56,Agenda,"L'Istituzione per i servizi sociali cambia sede",-,,"L'Istituzione per i servizi sociali cambia sede: da lunedì 12 luglio gli uffici si trasferiranno da via Pugliesi 26 in via Migliorati 1/a al secondo piano. Per permettere il trasloco e l'allestimento delle nuove stanze, l'Istituzione rimarrà chiusa da lunedì 12 luglio a venerdì 16 e riaprirà regolarmente nella nuova sede lunedì 19 luglio."
39,http://comunicati.comune.prato.it/generali/?action=dettaglio&comunicato=14200400000039,,,,,,,"notizia non presente"
40,http://comunicati.comune.prato.it/generali/?action=dettaglio&comunicato=14200400000040,10/07/2004,13:33,Agenda,"L'assessore Ciuoffo incontrerà la società Agrifina per la cascina nel parco di Tavola",-,,"L'assessore all'Urbanistica Stefano Ciuoffo incontrerà mercoledì prossimo i vertici della società Agrifina,  per richiedere il mantenimento dell'integrità della Cascina centrale, situata nel parco medieco di Tavola, oggetto di un piano di recupero, anche ai fini della tutela storica e architettonica dell'edificio. 
L'iniziativa è dello stesso assessore Ciuoffo, che l'avevava preannunciata subito dopo il parere espresso dalla Commissione edilizia.
Fra l'altro il Comune, a seguito del parere espresso dalla stessa Commissione edilizia, il 1° luglio scorso, ritiene necessario convocare una 'conferenza dei servizi' con la Sovrintentenza ai Beni architettonici, per la definizione conclusiva dell'intervento oggetto del piano di recupero. L'obiettivo che l'assessorato e il Comune si propongono, con la conferenza, è di definire, alla luce del parere espresso dalla Commissione edilizia e in accordo con la Sovrintendenza, la significativa riduzione del frazionamento immobiliare, il rispetto del monumento e la sua destinazione ad un uso compatibile con i pareri espressi e con le esigenze di di salvaguardia del complesso presente nel parco mediceo.    "
41,http://comunicati.comune.prato.it/generali/?action=dettaglio&comunicato=14200400000041,12/07/2004,15:56,Agenda,"Bencini: «Il decreto del Governo? Una stangata per le famiglie pratesi da 14 milioni di euro»",-,,"Ammonta a circa 14 milioni di euro (più o meno 28 miliardi di vecchie lire) il 'prezzo' che il Comune di Prato dovrebbe pagare sull'altare della manovra correttiva, che il Governo ha varato per mettere in riga i conti pubblici italiani con i paramentri dell'Unione europea. «E' una stangata, una mannaia calata sulla testa dei cittadini. I Comuni, col decreto del Governo, sarebbero impossibilitati a garantire i servizi. Praticamente si rischia di non parlare più di servizi». Il grido d'allarme viene direttamente dal vice sindaco e assessore al Bilancio Roberto Bencini, e segue l'allarme lanciato nei giorni scorsi da altri sindaci e dallo stesso presidente nazionale dell'Anci e sindaco di Firenze Leonardo Domenici. Il testo della manovra correttiva non lascia presagire niente di buono per le famiglie e i cittadini: Regioni, Province e Comuni sono 'obbligati' ad un taglio del 10% della loro spesa. La traduzione preoccupa: considerando che certe uscite sono insopprimibli (vedi gli stipendi del personale, iscritti nei Bilanci comunali), si tratta di una vera e propria scure per gli Enti locali, e conseguentemente per i servizi che erogano. 
Ad una prima stima sugli effetti del decreto il Comune dovrebbe appunto operare minori spese per 14 milioni di euro. «Come dire - spiega Bencini - ridurre ai minimi termini tutti i servizi. Così si chiude. Ma più gravi ancora sono le ripercussioni pesanti, pesantissime,  sui cittadini e sulle famiglie pratesi, per giunta in una situazione già difficile di crisi economica, nazionale e locale». Gli uffici della Ragioneria comunale stanno studiando il decreto, anche per una formulazione non chiara in alcune sue parti. Se allo stato attuale non è possibile stabilire le attività e i servizi maggiormente penalizzati, una cosa pare certa: «Un taglio di tali dimensioni - chiosa Bencini - non lascia scampo ad alcun settore di attività: dai servizi scolastici a quelli abitativi, il rischio è  una diminuzione drastica delle prestazioni. Lo Stato sociale sarebbe colpito al cuore, con un ulteriore impoverimento delle famiglie. Forse il Governo, impegnato nella sua sopravviveva, non si rende conto quali danni arreca al tenore di vita dei cittadini».
Il sindaco, di concerto con l'assessore al Bilancio, ha convocato nel pomeriggio di martedì 13 luglio una giunta, per esaminare le conseguenze della manovra correttiva del Governo.     "
42,http://comunicati.comune.prato.it/generali/?action=dettaglio&comunicato=14200400000042,12/07/2004,13:44,Agenda,"L'assessore Carlesi propone l'istituzione di contributi statali per il rinnovo dei mezzi pesanti",-,,"L'assessore alla Mobilità Massimo Carlesi ha avanzato all'Anci la proposta di farsi promotrice presso il Ministero dell'Ambiente dell'istituzione di contributi per la riconversione e il rinnovo dei mezzi pesanti sopra i 35 quintali: l'obiettivo è infatti creare gli strumenti necessari ad una politica di riduzione dello smog e delle polveri sospese secondo i parametri europei, che entreranno in vigore nel 2005. Carlesi ha presentato la proposta durante la riunione della Consulta nazionale dell'Anci sulla mobilità, a cui ha partecipato venerdì dopo aver preso parte anche al convegno organizzato a Genova dall'Anci sul futuro sostenibile delle città. I finanziamenti colmerebbero una lacuna: quello formato dai camion rappresenta il parco macchine più vecchio ed inquinante perchè è alimentato per la maggior parte a diesel, ma finora non sono stati previsti incentivi per il suo rinnovo. A Prato si contano circa 15.000 mezzi pesanti e più di metà ha oltre 10 anni. Per attuare un'efficace politica di riduzione delle polveri sospese i contributi ministeriali servirebbero a ridurre le emissioni con dei filtri agli scarichi, riconvertire il mezzo a gas o acquistare un nuovo veicolo ad energia pulita."
43,http://comunicati.comune.prato.it/generali/?action=dettaglio&comunicato=14200400000043,12/07/2004,13:50,Agenda,"Divieto di sosta in via Galcianese",-,,"Dal 15 luglio fino al termine dei lavori e comunque non oltre il 23 luglio in via Galcianese, nel tratto compreso la rotonda del Pino direzione centro e per brevi tratti ed a fasi progressive, sarà istituito il divieto di sosta con rimozione forzata su entrambi i lati con parziale restringimento della carreggiata ed all’occorrenza il senso unico alternato con l’ausilio di movieri a vista per consentire l’esecuzione di lavori di scavo per la posa di un cavo elettrico sotterraneo e di interventi alla linea telefonica."
44,http://comunicati.comune.prato.it/generali/?action=dettaglio&comunicato=14200400000044,12/07/2004,14:04,Agenda,"Le riprese per un cortometraggio in centro e in viale della Repubblica",-,,"Viale della Repubblica e via Garibaldi diventano un set cinematografico per una pellicola made in Prato: la scuola di cinema Anna Magnani realizzerà infatti delle riprese video per un cortometraggio voluto dal Teatro Politeama. Per permettere le riprese vigerà il divieto di transito e nel contempo il divieto di sosta con rimozione forzata su entrambi i lati in questi giorni:
16 luglio dalle 10.00 alle 12.30 in viale della Repubblica, limitatamente al vialetto adiacente il Museo  Pecci e posto tra lo stesso edificio e l’area a parcheggio adiacente il viale Da Vinci; dalle 17.00 alle 20.30 la trope si sposterà in via Garibaldi; il 
17 luglio dalle 10.00 alle ore 12.30 ritornerà in viale della Repubblica nello stesso posto del giorno precedente con gli stessi provvedimenti."
45,http://comunicati.comune.prato.it/generali/?action=dettaglio&comunicato=14200400000045,13/07/2004,12:30,Agenda,"L'assessore allo Sport Milone riceve il campione del mondo di tiro con l'arco e i campioni italiani di pesca sportiva",-,,"Il neo-assessore allo Sport Aldo Milone inaugura la propria attività ricevendo degli ospiti illustri che si sono distinti nelle loro discipline sportive: domani alle 11.00 in via Migliorati 1/a l'assessore Milone incontrerà Stefano Zanobetti della Compagnia Arcieri di Borgo al Cornio, laureatosi campione del mondo juniores di tiro con l'arco nei 'campionati mondiali specialità campagna', tenutisi la corsa settimana a Pitvlice Laces in Croazia. L'arciere pratese è anche campione italiano in carica della sua specialità. Insieme a lui  saranno ricevuti da Milone altri sportivi che sono riusciti ad arrivare in cima al podio italiano nel loro sport: i membri della società sportiva di sordomuti Ens che ha vinto i campionati italiani di pesca sportiva alla carpa.
Durante la visita le società e gli atleti vincitori dei titoli saranno premiati con un riconoscimento dell'assessorato allo Sport.
"
46,http://comunicati.comune.prato.it/generali/?action=dettaglio&comunicato=14200400000046,,,,,,,"notizia non presente"
47,http://comunicati.comune.prato.it/generali/?action=dettaglio&comunicato=14200400000047,,,,,,,"notizia non presente"
48,http://comunicati.comune.prato.it/generali/?action=dettaglio&comunicato=14200400000048,,,,,,,"notizia non presente"
49,http://comunicati.comune.prato.it/generali/?action=dettaglio&comunicato=14200400000049,,,,,,,"notizia non presente"
50,http://comunicati.comune.prato.it/generali/?action=dettaglio&comunicato=14200400000050,13/07/2004,12:40,Agenda,"Torna la festa 'On the road' alla Circoscrizione est",-,,"Giovedì 15 torna con una grande festa in piazza la manifestazione “On The  Road” che sarà ospitata in un tratto di via Anile ed in un tratto di via Ardigò con l'organizzazione e la regia della Circoscrizione Est.
Per permettere lo svolgimento della festa a partire dalle 18.00 di giovedì fino al termine  sarà istituito il divieto di transito con divieto di sosta e rimozione forzata su entrambi i lati. Via Anile sarà chiusa nel tratto compreso tra via Ferrari ed il civico 78, mentre via Ardigò tra via Anile ed il civico 66/A. Durante la chiusura il traffico veicolare sarà deviato nelle vie limitrofe. 

"
51,http://comunicati.comune.prato.it/generali/?action=dettaglio&comunicato=14200400000051,13/07/2004,12:51,Agenda,"Lavori di riasfaltatura in via Ferrucci, via del Rigo e via Grassi",-,,"Per consentire l’esecuzione di lavori di risanamento del manto stradale e rifacimento del tappeto di asfalto dal 19 luglio fino al termine dei lavori,  comunque non oltre il 31 luglio, sarà istituito il divieto di sosta con rimozione forzata ed all’occorrenza il senso unico alternato in via del Rigo nel tratto compreso tra il civico 30 ed il civico 38, via Cesare Grassi, tra il civico 6 ed il civico 24, e via Ferrucci tra il 174 ed il 182.    


"
52,http://comunicati.comune.prato.it/generali/?action=dettaglio&comunicato=14200400000052,13/07/2004,13:04,Agenda,"Lavori alla rete idrica e del gas",-,,"Fino al 25 luglio Consiag Reti srl e Publiacqua  effettueranno degli interventi urgenti in alcune vie del territorio comunale per tamponare le perdite dalle reti idriche e del gas. Per permettere i lavori di scavo sarà istituito il divieto di sosta con rimozione forzata su entrambi i lati ed all’occorrenza il senso unico alternato con l’ausilio di movieri a vista in queste vie: via Strozzi 23, via Firenze 92 e 40, via IX agosto 9, via Campaldino, via alla Dogaia 15, via Limberti, via Isarco, via Bligny 79, via Castruccio, via Filzi 240, via Argonne, via Ristori, via per Galceti, via Bianchini 4/6, via Giachetti, via Leopardi, via Soffici, via Pisano e via Ozanam. 
"
53,http://comunicati.comune.prato.it/generali/?action=dettaglio&comunicato=14200400000053,13/07/2004,16:21,Agenda,"Il decreto del Governo affonda i servizi scolastici",-,,"Il calcolo effettuato dalla Ragioneria comunale, in base ad interpretazioni, avallate al momento dagli uffici ministeriali, del decreto col quale il Governo ha varato una manovra correttiva, porta ad un'amara conclusione: praticamente non ci sono soldi per fare alcunchè da ora al 31 dicembre 2004.
Anche eliminando spese su spese non si arriverebbe mai ad eguagliare il taglio del 10% 'obbligato' per Regioni, Province e Comuni, che comporta per il Comune di Prato in vecchie lire la decurtazione di svariati miliardi. Anzi la distanza sarebbe ancora grande, incolmabile, nell'ordine di 5/6 milioni di euro. 
Non solo. Dai primi conteggi effettuati dalla stessa Ragioneria, sulle previsioni di Bilancio per il 2004, la disponibilità di spesa che il decreto governativo consentirebbe al Comune di Prato per i prossimi mesi, sarebbe già praticamente esaurita dalle sole voci per le utenze (luce, acqua e gas). Se a queste si aggiungesse, ad esempio, la spesa prevista per il funzionamento degli organi istituzionali, praticamente insopprimibile al pari delle utenze, il tetto sarebbe di gran lunga superato.
Nell'attesa di lumi sull'interpretazione del decreto governativo, le prime simulazioni, effettuate in base ad una lettura del testo che come detto trova riscontro anche negli uffici ministeriali, parlano di servizi che non verrebbero più effettuati, almeno per la seconda parte del 2004.
Inutile pensare alla refezione e al trasporto scolastico: cancellati dalle norme governative, poichè non potrebbero essere spesi i pur previsti 1.200.000 euro, necessari dalla riapertura dell'anno scolastico. 
Critica pure la situazione per gli asili nido, per la cui gestione erano da impegnare ancora in Bilancio altri 358.636,75 euro, che verrebbero meno.
Non se la cavano neppure i servizi sociali di assistenza alla persona, dato che i 161.485,33 euro che sono ancora da impegnare non potrebbero esserlo più.
Tagliate anche consulenze varie, soprattutto nei settori tecnici, che pur servono per progettare interventi e anche per la loro gestione. Spariscono i 44.522,55 euro per manifestazioni sportive ancora iscritti in Bilancio, di difficile gestione le future operazioni Lam, dal momento che alla voce trasporti pubblici sarebbero cancellati 425.579,84 euro. 
La stessa Polizia municipale, per prestazioni d'opera in relazione alla propria attività, subirebbe una drastica decurtazione, con tutto quel che segue in termini di servizi, di 143.796,71 euro.
Tra le curiosità, che si possono cogliere, nei primi calcoli sulle conseguenze della manovra del Governo, risulterebbe affondato anche il Corteggio storico del prossimo 8 settembre, visto che rientra nella voce segreteria generale del Comune, che non avrebbe neanche più un soldo da spendere. 
Quanto poi alla gestione di attività culturali, comprese quelle del periodo natalizio, neppure a parlarne: spariscono i 284.666,62 euro ancora da utilizzare.
Sommando tutte queste voci ed altre ancora, comunque non basterebbe a termini di decreto.        
       "
54,http://comunicati.comune.prato.it/generali/?action=dettaglio&comunicato=14200400000054,,,,,,,"notizia non presente"
55,http://comunicati.comune.prato.it/generali/?action=dettaglio&comunicato=14200400000055,14/07/2004,12:22,Agenda,"Circoscrizione Ovest: chiude la biblioteca di Galciana per trasloco.",-,,"La biblioteca decentrata di Galciana resterà chiusa dal 19 luglio fino al 28 agosto per effettuare il trasloco.
Riaprirà il 30 agosto presso la nuova sede di via Isidoro del Lungo 12 a Galciana. Il nuovo numero telefonico è 0574/817240."
56,http://comunicati.comune.prato.it/generali/?action=dettaglio&comunicato=14200400000056,14/07/2004,12:36,Agenda,"Antonio Albanese il 15 luglio all'anfiteatro Pecci",-,,"Dopo il successo di Sabina Guzzanti con Reperto Raiot, giovedì 15 luglio alle ore 21,30 la rassegna Fuori dagli Sche®mi ospiterà Antonio Albanese. Inserita nel calendario di Pratoestate 2004, la serie di tre spettacoli porterà all’Anfiteatro del Centro per l’Arte Contemporanea Pecci anche Paolo Rossi (28 luglio).
Lo spettacolo 'Non c'è problema' riunisce alcuni tra i personaggi creati da Antonio Albanese (diplomato alla Scuola d'arte drammatica Paolo Grassi di Milano nel 1991, ed attore estremamente versatile dati i suoi lavori sia in televisione, al cinema che in teatro) con dei monologhi corrosivi, surreali e grotteschi. I personaggi incarnano le nevrosi, l'alienazione, il soliloquio nei rapporti umani e lo scardinamento affettivo della famiglia, l'ottimismo insensato e il vuoto ideologico. Albanese, con la partecipazione di Nicola Rignanese, porta in scena gli ottimisti che sintetizzano il loro pensiero cantando 'bene, tutto bene', l'analista delle gestioni integrate che non sa che lavoro fa, Ivo Perego e suo figlio Manuel uno dei modelli di famiglia dei nostri giorni, il professore, un insegnante represso e il sindaco Cetto Laqualunque che ai suoi elettori promette un mondo fantastico.
Un mondo popolato da personaggi contemporanei, dal pensiero contemporaneo tradotto da una dirompente fisicità che traduce il tutto in 'non c'è problema'.
In questo spettacolo rivivono tutte le mille facce di un attore completo, di impostazione drammatica capace di far sorridere anche dentro una storia dai contorni malinconici. 

Comune di Prato - Assessorato alla Cultura - PRATOESTATE 2004 - giovedì 15 luglio - Anfiteatro del Centro Pecci ore 21.30 - ingresso 15 € - ANTONIO ALBANESE in NON C'E' PROBLEMA con la partecipazione di Nicola Rignanese (testi di Antonio Albanese, Michele Serra, Andrea Salerno, Piero Guerrera, Enzo Santin; regia di Giampiero Solari; scene e costumi di Elisabetta Gabbioneta).

Convenzione con il Centro Pecci
L’abbonato o il socio del Centro Pecci che acquisterà un biglietto per lo spettacolo di Antonio Albanese avrà diritto ad uno sconto del  10% sul prezzo del biglietto.
Tutti coloro che acquisteranno un biglietto di «Non c’è problema» avranno diritto ad un biglietto ridotto per visitare la mostra in corso al Museo Pecci. La visita dovrà essere effettuata lo stesso giorno dello spettacolo. Il Museo resterà aperto fino alle ore 21.00 per visitare la mostra.

 

"
57,http://comunicati.comune.prato.it/generali/?action=dettaglio&comunicato=14200400000057,14/07/2004,13:51,Agenda,"Premiati dall'assessore allo Sport Milone Stefano Zanobetti e Roberto Bessi",-,,"Con il Lingotto d'argento del Comune e una targa ricordo l'assessore allo Sport Aldo Milone ha reso omaggio a due sportivi pratesi che si sono distinti nelle loro discipline sportive arrivando in cima al podio: il diciannovenne Stefano Zanobetti della Compagnia Arcieri di Borgo al Cornio, laureatosi campione del mondo juniores di tiro con l'arco nei 'campionati mondiali specialità campagna', tenutisi la scorsa settimana a Pitvlice Laces in Croazia, e Roberto Bessi, presidente della società pratese Ens di pesca sportiva per sordomuti. Bessi e i suoi compagni di squadra della Ens Claudio Federici e Guelfo Mazzoli si sono aggiudicati il titolo di campioni italiani di pesca alla carpa e l'arciere pratese è salito più in alto nella sua carriera dopo essersi affermato anche come campione italiano in carica della sua specialità. I premi sono stati consegnati stamattina presso la sede dell'assessorato di via Migliorati 1/a con grande emozione dei vincitori e dei dirigenti delle società. "
58,http://comunicati.comune.prato.it/generali/?action=dettaglio&comunicato=14200400000058,,,,,,,"notizia non presente"
59,http://comunicati.comune.prato.it/generali/?action=dettaglio&comunicato=14200400000059,14/07/2004,12:22,Agenda,"Lavori in alcune vie",-,,"Per consentire lavori di rifacimento del tappeto di asfalto dal 19 luglio fino al al 31 luglio, istituito il divieto di sosta e all’occorrenza il senso unico alternato in via del Rigo nel tratto tra il civico 30 ed il civico 38, via C. Grassi, tra il civico 6 ed il civico 24, e via Ferrucci tra il 174 ed il 182.    


"
60,http://comunicati.comune.prato.it/generali/?action=dettaglio&comunicato=14200400000060,14/07/2004,14:06,Agenda,"Sospeso per tre giorni il rilascio della carta d'identità elettronica",-,,"A causa dell'interruzione del collegamento con il call center del Ministero dell'Interno di Roma, dovuta ad un guasto improvviso sulla linea, è stato sospeso da oggi fino a venerdì 16 luglio il rilascio della carta d'identità elettronica da parte dell'Anagrafe centrale di piazza Cardinale Niccolò e degli sportelli anagrafici delle Circoscrizioni. Il collegamento, necessario per la registrazione dei dati e l'attivazione della tesserina magnetica, dovrebbe essere ripristinato appunto entro venerdì: il servizio riprenderà a partire da lunedì all'Anagrafe centrale con l'orario estivo, che prevede l'apertura solo la mattina dal lunedì al venerdì dalle 9.00 alle 13.00 per tutti i tipi di pratiche e documenti. Nelle Circoscrizioni l'orario è invece sempre lo stesso, la mattina dal lunedì al venerdì dalle 8.30 alle 13.00 e lunedì e giovedì pomeriggio dalle 14.30 alle 17.30."
61,http://comunicati.comune.prato.it/generali/?action=dettaglio&comunicato=14200400000061,14/07/2004,14:29,Agenda,"Il Piano strategico inizia il suo cammino",-,,"Piano strategico della città di Prato ai nastri di partenza: dalla seconda riunione convocata dal sindaco Marco Romagnoli (Sala giunta, Palazzo comunale) con i rappresentanti delle categorie economiche e sociali, le organizzazioni sindacali e la Camera di Commercio (presenti anche il vice sindaco Roberto Bencini, l'assessore allo Sviluppo economico Fabio Giovagnoli, che ha la delega al Piano, l'assessore all'Urbanistica Stefano Ciuoffo), disco verde dal tavolo, che si configura come il Laboratorio per il Piano, all'idea avanzata dal primo cittadino già in campagna elettorale.
Sei mesi da settembre, come annunciato un paio di settimane fa, «per la messa a punto del Piano», con un chiarimento formulato dal sindaco di non poco conto: «Non c'è nessuna esperienza di Piano strategico, fatta in Italia, realizzata in sei mesi. Solo che a Prato non si parte da zero. Prato ha esperienze consolidate di confronto e questo ci consente di velocizzare il percorso».
L'ok offerto dalle categorie economiche e sociali e dalle organizzazioni sindacali, integrato anche dalla necessità «che in sei mesi si indichino scelte e non solo un testo di indirizzi», consente di passare alla fase operativa: il primo passo è la costituzione dell'Ufficio per il Piano strategico della città di Prato, che nelle intenzioni espresse da Giovagnoli, si configura anche come una struttura operativa «che riorganizzerà l'assessorato allo Sviluppo economico». Il secondo è la raccolta di tutti i materiali prodotti in questi anni, perchè comunque dagli Stati generali in poi c'è una massa di proposte e di programmi d'azione, prodotti da istituzioni e gruppi sociali, che è giusto considerare.
Fra l'altro ai partecipanti alla riunione sono stati forniti i documenti dei Piani strategici di Torino, Pesaro e La Spezia.
Il sindaco ha ulteriormente chiarito che il Comune intende realizzare il Piano strategico della città di Prato, e che «al Piano strategico non sono rimandate le scelte concrete che si devono affrontare da subito, si tratta di definire queste stesse scelte senza pregiudicare prospettive e un quadro generale di riferimento».       "
62,http://comunicati.comune.prato.it/generali/?action=dettaglio&comunicato=14200400000062,14/07/2004,16:14,Agenda,"Cascina di Tavola - L'assessore Ciuoffo incontra la proprietà e illustra le richieste del Comune",-,,"Il prossimo 10 settembre si svolgerà la Conferenza dei servizi fra il Comune di Prato e la Sovrintentendenza ai Beni architettonici e al patrimonio sulla cascina centrale del parco mediceo di Tavola. La convocazione della conferenza è stata consegnata ai rappresentanti della società Agrifina, proprietaria dell'immobile, l'architetto Schiavo accompagnato dall'avvocato Mauro Giovannelli, incontrati dall'assessore all'Urbanistica Stefano Ciuoffo, insieme all'architetto Riccardo Pecorario.
Nell'incontro, svoltosi nella sede dell'assessorato all'Urbanistica, l'assessore Ciuoffo ha illustrato ai rappresentanti della proprietà i contenuti del parere espresso dalla Commissione edilizia, accompagnato dalla richiesta di individuare soluzioni progettuali che mantengano al meglio l'unità dell'intervento. 
Più specificamente si tratterebbe di preservare la proprietà unica del corpo centrale della cascina e della corte interna, che nel progetto presentato sono  oggetto di frazionamento immobiliare.
Il piano di recupero consente una simile eventualità, da qui la possibilità di valorizzare strutture ricettive compatibili coi principi di restauro stabiliti dalla Sovrintendenza in sede di parere definitivo. 
L'Amministrazione comunale, dal canto suo, si è resa disponibile a fare la propria parte per consentire la valorizzazione dell'edificio, di alto valore storico e architettonico, anche in rapporto alle funzioni di eccellenza già presenti che vanno dal campo di golf, al centro ippico, alla vicina villa medicea di Poggio a Caiano. 
L'obiettivo, spiegato da Ciuoffo alla proprietà, è creare un insieme che consenta un ritorno agli investitori e un beneficio d'immagine più generale. 
L'assessore si è anche impegnato ad approfondire il grado di attuazione degli interventi della proprietà pubblica, costituita da un ampio territorio e da molti fabbricati. Detto in altro modo: mentre si chiedono ai privati azioni rispettose dell'ambiente e del carattere monumentale degli edifici, anche la parte pubblica deve contribuire alla loro valorizzazione.
Nella conferenza dei servizi di settembre sarà dato spazio anche ai contributi di altri soggetti, comprese le associazioni ambientaliste. «C'è bisogno - sostiene l'assessore - del contributo costruttivo di tutti. Lo scopo è creare i presupposti per un progetto condiviso e qualitativamente migliore».
L'obiettivo della conferenza è stabilire con la Sovrintentenza garanzie sia per quanto concerne modalità costruttive che per l'uso di tecnologie meno invasive.
Anche la proprietà, che si è mostrata disponibile a recepire le indicazioni, farà arrivare alla conferenza dei servizi una propria memoria, corredata da sintetici elaborati.                   "
63,http://comunicati.comune.prato.it/generali/?action=dettaglio&comunicato=14200400000063,15/07/2004,15:33,Agenda,"Il Consiglio circoscrizionale est si riunisce il 22 luglio",-,,"Giovedì prossimo 22 luglio alle 21.00 il Consiglio Circoscrizionale est si riunirà per la seconda volta presso la sede in via Alcide De Gasperi 67 ai Lecci. Dopo la prima seduta che ha visto l'elezione alla carica di presidente di Maria Anna Berti, l'ordine del giorno della prossima assemblea prevede la composizione delle Commissioni di Lavoro e la nomina membri esterni."
64,http://comunicati.comune.prato.it/generali/?action=dettaglio&comunicato=14200400000064,15/07/2004,13:11,Agenda,"Legambiente e l'assessorato alla Multiculturalità organizzano una festa senegalese a S.Lucia",-,,"I colori e i sapori del Senegal alla festa organizzata da Legambiente di Prato in collaborazione con il Comune (assessorato Multiculturalità e integrazione) per sabato 17 luglio all'anfiteatro di S. Lucia a partire dalle 20,00. 
L'iniziativa di sabato è curata da Massimo Calissi, responsabile toscano di Legambiente per la cooperazione e la solidarietà internazionale, e Franco Di Martino, presidente della sezione pratese dell'associazione ecologista, che ha avuto l'idea della manifestazione. La serata sarà animata da un gruppo musicale senegalese e la cena, al prezzo di 10 euro, metterà in tavola vari tipi di cous-cous e penne all'arrabbiata per chi preferisce rimanere fedele alle tradizioni culinarie italiane. Parteciperà anche una delegazione senegalese proveniente da Roma. La festa ha un fine di solidarietà: con il ricavato si vuole contribuire all'acquisto di un impianto di refrigerazione alimentato con pannelli fotovoltaici e generatori di corrente. Il Senegal è un paese che vive infatti essenzialmente di pesca, ma la straordinaria ricchezza ittica del suo mare non può essere sfruttata dagli abitanti perchè sulla costa di Dakar non ci sono impianti di corrente elettrica e di conseguenza non ci sono celle frigorifere per conservare il pescato. Gli impianti di regrigerazione indipendenti contribuirebbero a risolvere il problema e a far progredire l'economia del paese africano. "
65,http://comunicati.comune.prato.it/generali/?action=dettaglio&comunicato=14200400000065,15/07/2004,15:32,Agenda,"Nominate le Commissioni consiliari permanenti",-,,"Dopo l'insediamento del Consiglio comunale e dei Consigli circoscrizionali adesso tocca alle Commissioni consiliari permanenti. Ecco i nomi dei consiglieri che sono stati indicati dagli schieramenti d'appartenenza per formare gli organi. Le Commissioni sono in tutto cinque: della prima, dedicata agli Affari istituzionali, faranno parte Mario Bensi (Ds), Gerardina Cardillo (Ds), Elisabetta Carullo (Ds), Moreno Zazzeri (Comunisti italiani), Maurizio Bettazzi (An)e Andrea Amerini (Fi). Siederanno nella seconda, intitolata alla Programmazione e all'organizzazione, sette consiglieri: per i Ds Massimo Bartoloni, Sandro Lascialfari e Rita Romagnoli, per la Margherita Luca Roti, per An Gianluca Banchelli, per Rifondazione comunista Leonardo Bacheri e per Fi Giovanni Luchetti. Della terza Commissione per l'Economia e le infrastrutture faranno parte Matteo biffoni (Ds), Ettore Petruzzella (Ds), Linda Pieragnoli (Ds), Luca Roti (Margherita), Fulvio Ponzuoli (An), Roberto Caverni (Forza Italia) e Paolo Fattori (Rc). La quarta commissione Territorio e Ambiente sarà formata da 12 consiglieri: Andrea Ballini, Fabio Caregnato, Roberto Dabizzi e Giuseppe Esposito per i Ds, Antonello Giacomelli della Margherita, Tommaso Rindi per i Verdi, Aurelio Donzella per L'Italia dei Valori, Goffredo Borchi per Fi, Mauro Vannoni per Prato viva, Massimo Taiti per Taiti per Prato e Filippo Bernocchi e Gianni Cenni per An. Nella quinta Commissione Politiche sociali e formative siederanno per i Ds Luciano Bartolotti, Andrea Colzi, Antonio Falcone e  Lavinia Rosseti, per la Margherita Maria Grazia Ciambellotti, per Forza Italia Roberto Baldi e Rita Pieri e per An Maurizio Castagna. I presidenti saranno eletti in seno alle Commissioni permanenti durante la loro prima riunione, con data ancora da stabilire."
66,http://comunicati.comune.prato.it/generali/?action=dettaglio&comunicato=14200400000066,15/07/2004,16:45,Agenda,"Il sindaco Romagnoli incontra Prodi (che promette «Verrò a Prato») sui temi del tessile e pranza insieme col presidente della Commissione europea e con  Al Gore",-,,"«Prato mi interessa»: con questa espressione il presidente della Commissione europea Romano Prodi ha congedato gli astanti per intrattenersi con il sindaco di Prato Marco Romagnoli, in una pausa del meeting «A new global vision», promosso dalla Regione Toscana, nell'ormai tradizionale appuntamento sui temi della globalizzazione, nella tenuta di S. Rossore.
Mezzora circa di colloquio, sulle questioni del tessile e abbigliamento, con finale a pranzo: il sindaco Romagnoli ha consumato la colazione insieme al presidente Prodi, accompagnato dalla signora Flavia, all'ex vice presidente USA Al Gore, al presidente della Regione Toscana Claudio Martini, all'assessore regionale Chiara Boni.
Romagnoli ha consegnato a Prodi un documento di due cartelle (un altro è stato fatto pervenire dagli imprenditori), cui sono riassunte le posizioni di Prato: reciprocità di accesso ai mercati, misure per contrastare il dumping ecologico, sociale ed economico dei paesi terzi, interventi per contrastare importazioni illegali e contraffazioni, l'etichettatura dei prodotti di origine comunitaria,  da cui risulti evidente anche il made in Italy, la riforma dei fondi strutturali dell'Ue, da cui la città e il distretto non intendono uscire.
L'obiettivo dichiarato delle istituzioni e delle categorie economiche e sociali pratesi, espresso dal sindaco nel colloquio con Prodi, «è che l'Europa sia portatrice, in tutte le sedi internazionali, del principio del funzionamento dei mercati senza distorsioni di sorta». Detto in altro modo senza dazi per le merci europee se l'Europa elimina i propri, e un forte e deciso impegno affinchè i paesi terzi si dotino «di standard minimi in materia ambientale e sociale», per favorire «un processo di sviluppo globalmente sostenibile ed equilibrato», e «tutelare l'industria europea oggi esposta ad una concorrenza decisamente anomala».
L'altro obiettivo di Prato, di cui il sindaco si è fatto portavoce, in termini di politica industriale, è che la riforma dei fondi strutturali contempli aiuti finanziari a quei territori, a vocazione tessile, sottoposti alla concorrenza dei paesi terzi.
Prodi ha offerto al sindaco la sua piena disponibilità («è una realtà che seguo, interessante, dinamica»), e ha confermato la propria attenzione alle questioni sollevate dal primo cittadino, cui ha promesso: «Verrò a Prato».
Ma Prodi non si è limitato a questo ed ha invitato Prato e i pratesi «a svolgere un'azione ampia e spregiudicata», anche per riflettere e capire «come Prato debba reagire ai cambiamenti internazionali e cosa può e deve fare». 
«E' stato un colloquio positivo - ha dichiarato al termine Romagnoli - Per quanto ci riguarda continueremo la nostra iniziativa e questo nostro rapporto col Presidente e gli organi dell'Unione europea». 
         
     "
67,http://comunicati.comune.prato.it/generali/?action=dettaglio&comunicato=14200400000067,16/07/2004,14:14,Agenda,"L'ufficio Europa del Comune e i Servizi educativi parteciperanno alla gestione  il progetto europeo per la promozione dell'imprenditoria femminile in Romania nei servizi all'infanzia",-,,"E' al nastro di partenza il progetto europeo per l'imprenditoria femminile nel campo dei servizi all'infanzia da realizzare in Romania nella contea di Brasov nel biennio 2004-2006, che sarà gestito dall'ufficio Europa del Comune e dai Servizi educativi. Il 31 marzo scorso infatti la giunta comunale ha deciso di partecipare al progetto di cooperazione decentrata,  rivolto alla contea rumena di Brasov e sollecitato dalla Regione Toscana come soggetto attuatore. Il progetto, ha come oggetto l'orientamento al lavoro e lo sviluppo di impresa sociale specializzata nei servizi  educativi all'infanzia e si sviluppa nell'arco di due anni, il  primo dei quali (giugno 2004 - maggio 2005) finalizzato  ad  una  approfondita  analisi  del contesto,  dei bisogni e delle risorse  del  territorio, e il secondo allo sviluppo di azioni  formative su più assi,  utili all'avvio e alla gestione di imprese femminili specializzate   nell'offerta di servizi educativi all'infanzia (giugno 2005 - maggio 2006). Partecipa al progetto, in   qualità di partner toscano,l'associazione Medina   Onlus, scelta dalla  Regione Toscana  per precedenti  interventi  di  carattere socio-educativo realizzati in Romania, sempre nella contea di Brasov. Sono partner locali la Contea di Brasov, referente istituzionale in Romania con  funzioni di coordinamento  e raccordo con gli altri soggetti del territorio coinvolti, e l'associazione Donne manager imprenditrici di Brasov per gli aspetti di promozione  dell'imprenditoria  femminile e supporto nell'individuazione dei soggetti destinatari delle azioni del progetto. La Regione Toscana ha presentato  il  progetto  al  Ministero per gli Affari Esteri ottenendo il finanziamento statale, che insieme ai  fondi della Regione risulta finanziato per 35.000 euro per ciascunna annualità, integrati dalla  valorizzazione  delle risorse  messe  in  campo  dai  soggetti  partner  nel corso dello  svolgimento  delle attività per un valore totale di 45.000 euro  per ogni anno. Il  Servizio Servizi Educativi per l'infanzia parteciperà a tutte le fasi del progetto, cioè l'analisi del contesto e del territorio presentando le esperienze toscane in materia di servizi e di  imprenditoria sociale ed effettuando un'indagine sul territorio della Contea in relazione  alla domanda e offerta di servizi educativi all'infanzia, l'insediamento di uno Sportello per l'Imprenditoria  sociale femminile e l'attività formativa delle donne. La formazione prevede l'utilizzo di tutor locali individuati con la collaborazione dell'Università di   Brasov. Parteciperà poi all'assistenza allo sportello e al monitoraggio delle attività e dell'impatto sul territorio. "
68,http://comunicati.comune.prato.it/generali/?action=dettaglio&comunicato=14200400000068,16/07/2004,14:14,Agenda,"Lavori alla fognatura in via Guerra",-,,"Per consentire dei lavori di scavo in via Clemente Guerra, civico 40,necessari per l' estensione della rete fognaria con i relativi allacciamenti, dal 19 luglio fino al termine dei lavori e comunque non oltre il 22 luglio sarà istituito il divieto di sosta con rimozione forzata su ambo lati ed all’occorrenza il senso unico alternato con l’ausilio di movieri a vista."
69,http://comunicati.comune.prato.it/generali/?action=dettaglio&comunicato=14200400000069,16/07/2004,14:19,Agenda,"Lavori per i marciapiedi in via Filzi",-,,"Per consentire l’esecuzione di lavori di rifacimento dei marciapiedi in via Filzi, nel tratto compreso tra via Marini e via Don Tazzoli, nell’ambito di interventi relativi a “Prato Città Curata”  nella Circoscrizione ovest, dal 19 luglio fino al termine dei lavori e comunque non oltre il 24 sarà istituito il divieto di sosta con rimozione forzata su ambo lati con parziale restringimento della carreggiata."
70,http://comunicati.comune.prato.it/generali/?action=dettaglio&comunicato=14200400000070,16/07/2004,14:27,Agenda,"Lavori alla rete fognaria",-,,"Dal 19 luglio fino al termine dei lavori, comunque non oltre il 19 agosto,in via Baldinucci, via Montalese, via Maroncelli, via dei Trebbi, via Venezia, via dell'Alberaccio, piazza della chiesa di Galciana e via Carradori saranno eseguiti dei lavori alle reti di acqua e gas e di rifacimento della pavimentazione stradale. Sarà per questo istituito il divieto di sosta con rimozione forzata su ambo lati ed all’occorrenza il senso unico alternato con ausilio di movieri a vista."
71,http://comunicati.comune.prato.it/generali/?action=dettaglio&comunicato=14200400000071,16/07/2004,14:39,Agenda,"Lunedì la cerimonia commemorativa per la morte di Curzio Malaparte.",-,,"Lunedì prossimo 19 luglio il Comune renderà omaggio ad uno degli artisti più noti e geniali di Prato: Curzio Malaparte. Al sacrario di Spazzavento alle 8.00 si terrà una cerimonia commemorativa per l'anniversario della morte dello scrittore in cui una delegazione dell'Amministrazione comunale, con il Gonfalone del Comune, deporrà una corona d'alloro sulla tomba."
72,http://comunicati.comune.prato.it/generali/?action=dettaglio&comunicato=14200400000072,17/07/2004,11:58,Agenda,"Primi interventi ai giardini della Stazione - L'interessamento dell'assessorato all'Ambiente",-,,"«La situazione dei giardini della Stazione, sollevata da alcuni cittadini, è all'attenzione dell'assessorato e ci stiamo muovendo, almeno per le cose che sono di competenza più diretta dell'Amministrazione comunale».
Le parole dell'assessore all'Ambiente Camilla Curcio preannunciano una serie di interventi. Così per la vasca, la cui ripulitura è iniziata. Al termine della pulizia, tornerà anche l'acqua. Questione ancora di qualche giorno, anche perchè non è semplice assicurare la quantità d'acqua richiesta. 
Anche per il taglio dell'erba è stata interessata Asm, che ha assicurato un intervento nei giardini.
Quanto ai giardini di via Giannoni e i lavori alla fognatura effettuati da Publiacqua, i problemi sono dovuti all'esistenza di un'area privata, recintata, su cui non è possibile intervenire da parte delle strutture pubbliche.
Più complicata è la situazione della scarpata, di cui si lamenta la presenza di erbacce e di molto sporco per il materiale che vi è abbandonato, che appartriene alle Ferrovie, che dovrebbero intervenire.
L'assessorato fa comunque sapere che segue da vicino la situazone, anche per arrivare a risolvere i problemi denunciati."
73,http://comunicati.comune.prato.it/generali/?action=dettaglio&comunicato=14200400000073,20/07/2004,16:58,Agenda,"Milone sul futuro del Prato calcio: «E' maturo il tempo per un salto di qualità»",-,,"Un intervento dell'assessore alle Politiche sportive Aldo Milone, sul tema del futuro del Prato calcio.

«Si è aperto un dibattito sul futuro del calcio di livello a Prato, che ha attraversato la campagna elettorale, e che continua tuttora. Una premessa è necessaria: lo sport è anche un veicolo di promozione  dell'immagine di un territorio. L'attenzione che va riservata all'attività di base, allo sport giovanile, non è in contraddizione con l'ambizione di avere livelli d'eccellenza. Prato in molte discipline è già ai vertici, nazionali ed europei, per questo si è aperta la questione del calcio e del Prato calcio.
Bisogna allora fare un po' di chiarezza
A) L'Amministrazione comunale, al pari dei tifosi e degli sportivi pratesi, pensa che sia arrivato il momento di nutrire ambizioni anche nel calcio, e di uscire, con progetti seri, gestioni oculate, e senza faraoinici intendimenti, destinati a durare poche stagioni, dall'anomimato della serie C, C1 o C2 che sia.
B) Non sono in atto guerre verso chicchessia. La famiglia Toccafondi ha meriti, ha garantito la permanenza del Prato calcio nelle categorie professionistiche, con bilanci sani. Non è cosa da poco, di fronte allo sfascio del calcio. Ci si deve però rendere conto che una squadra di calcio, col nome della città, è anche un patrimonio collettivo. Per cui la domanda di un salto di qualità non può essere elusa.
C) L'Amministrazione comunale, anche questo va detto, non può sostituirsi alla proprietà.
Dette queste cose, utili per impostare bene la questione, e per non alimentare entusiasmi facili, proviamo a stabilire alcuni punti, con altrettanta chiarezza.
1. Il Comune non struttura o crea società sportive, ma ha il dovere di misurarsi con questioni, ormai mature. Nel caso specifico porre il problema di un club, che si proietti stabilmente nel calcio professionistico, in una categoria di maggior prestigio; 
2. A tal proposito abbiamo incominciato a guardarci intorno. Inutile dire di più anche perchè non sappiamo se tutto ciò porterà ad un interessamento, ma cerchiamo di far capire che un investimento nel calcio, se ben fatto e per giunta sicuramente meno costoso rispetto a pochi anni fa, non è un investimento 'a perdere', altrimenti non si capirebbe l'azione di gruppi economici (Della Valle con la Fiorentina) che scelgono il calcio come veicolo economico e promozionale; 
3. E' una questione che riguarda anche la famiglia Toccafondi, che non può essere da ostacolo qualora emergesse un vero interesse da parte di altri soggetti, e che comunque deve porsela;
4. Quale che sia il risultato di questi primi giri d'orizzonte, la questione comunque esiste. E continueremo a porla, così come a guardarci attorno;
5. Il problema della squadra è dirimente anche per quanto concerne il nuovo stadio. Il Lungobisenzio è vecchio, e bisogna pensare ad un'alternativa. Ma è chiaro che occorre anche un serio progetto sportivo. 
5. E' in questo contesto che va affrontato il tema della convenzione per lo stadio con l'attuale dirigenza del Prato calcio. Convenzione che comunque scade nel 2005. 
Ribadisco: non ci sono guerre in atto. Ma soltanto l'esigenza di guardare in faccia un tema, per quello che è.                  "
74,http://comunicati.comune.prato.it/generali/?action=dettaglio&comunicato=14200400000074,19/07/2004,13:54,Agenda,"Romagnoli a Roma con l'Anci contro il decreto 'taglia spese': «E' inapplicabile».",-,,"Anche il sindaco Marco Romagnoli sarà domani mattina (martedì 20 luglio) a Roma coi suoi colleghi sindaci, alla manifestazione indetta dall'Anci per protestare contro la moanovra correttiva varata dal Governo, che penalizza fortemente i Comuni.
Il sindaco, al pari dei suoi colleghi presente con la fascia tricolore, è in sintonia con i vertici dell'Anci sulla valutazione di un decreto che solo nominalmemnte taglia il 10% dei bilanci di Regioni, Province e Comuni, ma che intervenendo a metà anno, a bilanci fatti, e per di più con spese già programmate, è, nelle parole di Romagnoli, «inapplicabile, oltre ad avere conseguenze pesanti per i servizi sociali.
Non solo. Ma mentre «i Comuni - dice ancora il sindaco di Prato - rispettano il patto di stabilità, previsito dalle norme europee, il Governo per rientrare nei parametri finanziari dell'Unione europea, non trova di meglio che colpire ancora una volta i redditi delle famiglie. Perchè di questo si tratta: mettendo nella pratica impossibilità gli Enti locali di garantire i servizi, si riduce il livello di vita dei cittadini. E' questo un punto essenziale: il decreto non obbliga tanto a fare risparmi. Produce invece conseguenze pesanti sui servizi».
Dalle stime effettuate, sulla base di quanto previsto dal decreto, a rischio sono soprattutto la scuola (mensa, refezione e asili) e l'assistenza domiciliare alle persone.      
 "
75,http://comunicati.comune.prato.it/generali/?action=dettaglio&comunicato=14200400000075,27/07/2004,10:19,Agenda,"Bando per trenta posteggi nei mercati settimanali",-,,"Da domani,  28 luglio,  sul Bollettino Ufficiale della Regione Toscana sarà pubblicato il  bando di concorso per l’assegnazione di 30 posteggi nei mercati settimanali per il commercio su area pubblica per specializzazioni merceologiche.
A darne notizia è il settore Sviluppo Economico,  precisando che le domande dovranno essere spedite dal 10 settembre al 10 ottobre prossimo  esclusivamente al Comune di Prato – Ufficio Protocollo – Piazza del Pesce – 59100 Prato, secondo le modalità previste dal bando stesso.
Per ogni chiarimento gli interessati potranno telefonare al numero 0574/615943.

	"
76,http://comunicati.comune.prato.it/generali/?action=dettaglio&comunicato=14200400000076,19/07/2004,16:26,Agenda,"Il vice sindaco depone una corona al mausoleo di Curzio Malaparte",-,,"Il vice sindaco Roberto Bencini ha deposto stamani una corona al mausoleo di Curczio Malaparte, a Spazzavento, per ricodare il 47° anniversario della morte dello scrittore.
Il vice sindaco, con Gonfalone a seguito, era accompagnato da due vigili urbani in alta uniforme e dal cerimoniere del Comune Giancarlo Calamai.




"
77,http://comunicati.comune.prato.it/generali/?action=dettaglio&comunicato=14200400000077,20/07/2004,11:28,Agenda,"Il sindaco presenta al ministro Matteoli la 'piattaforma ecologica' di Prato",-,,"Finanziamenti statali, attualmente inesistenti, per riconvertire i camion oltre 35 q, che rappresentano più della metà del trasporto merci pratese e che sono altamente inquinanti, data la loro vecchiaia, o incentivi per acquistare mezzi per trasporto merci a trazione 'pulita'; sostegni e incentivi per lo sviluppo di energie alternative e per la produzione di energia elettrica da cogeneratori, impianto come noto previsto dai programmi della Provincia, del Comune di Prato e degli altri Comuni pratesi; incentivi per la trasformazione delle vecchie turbine industriali, che sfruttano la forza dell'acqua, per la produzione di energia elettrica pulita e rinnovabile.
E ancora: richiesta d'attenzione, e sostegni concreti, alle politiche delle acque, dato che Prato è all'avanguardia nel riuso delle acque a scopi industriali; aiuti reali allo sviluppo del sistema integrato di smaltimento dei rifiuti che, insieme all'impianto di selezione in via Paronese e al potenziamento della raccolta differenziata, contempla appunto la realizzazione di un cogeneratore.
E' questo il pacchetto di proposte, suddiviso per capitoli, che il sindaco Marco Romagnoli ha portato con sè nella sua trasferta romana, per presentarlo al ministro all'Ambiente e alla Tutela del territorio on. Altero Matteoli, nell'incontro del tardo pomeriggio odierno.
Proposte e programmi, con richieste concrete di aiuto e sostegno da parte del Governo, che il sindaco ha riassunto in quattro cartelle, contenenti anche richieste avanzate dal mondo imprenditoriale e artigiano e dalla Camera di Commercio.
Una vera 'piattaforma ecologica' che Prato presenta al ministro e che fa seguito all'iniziativa di 'collaborazione istituzionale', avanzata da Romagnoli, che si sviluppa anche verso la Regione e l'Europa.
Del resto, subito dopo le elezioni, il sindaco Marco Romagnoli aveva scritto a diversi ministri, fra cui Matteoli, chiedendo esplicitamente di attivare una serie di rapporti istituzionali, dall'economia all'ambiente, per interventi a sostegno della realtà distrettuale.
Una iniziativa, quella del sindaco, che con l'incontro di oggi a Roma (in mattinata il sindaco ha partecipato all'iniziativa dell'Anci contro il decreto 'taglia-spese') col ministro all'Ambiente compie un altro passo in avanti.        "
78,http://comunicati.comune.prato.it/generali/?action=dettaglio&comunicato=14200400000078,20/07/2004,13:15,Agenda,"Le sedute dei Consigli circoscrizionali sud ed ovest",-,,"Dopo la prima seduta dei Consigli circoscrizionali sud ed ovest, in cui sono stati eletti presidenti Luisa Peris e Giovanni Mosca dei Ds, è stata convocata la prossima riunione: l'assemblea della Circoscrizione sud è fissata per giovedì 22 luglio alle 18.30 nella sede di via delle Badie  130 e prevede all'ordine del giorno la nomina dei componenti delle Commissioni di lavoro, oltre che l'approvazione del verbale della prima seduta e la concessione del patrocinio a varie associazioni. La Circoscrizione ovest si riunirà invece la settimana dopo, giovedì 29 alle 21.00, presso il centro civico di via Leoncavalo 35. L'ordine del giorno è lo stesso della Circoscrizione sud, ma comprende anche l'elezione del Comitato esecutivo, a cui invece il Quartiere sud ha provveduto nella prima riunione subito dopo l'elezione del presidente."
79,http://comunicati.comune.prato.it/generali/?action=dettaglio&comunicato=14200400000079,21/07/2004,11:49,Agenda,"Contributi per eliminare le barriere architettoniche nell'edilizia privata.",-,,"Rendere la città accessibile a tutti non significa solo abbattere le barriere architettoniche in strade, piazze e locali pubblici, ma anche nei luoghi privati, dove spesso i portatori di handicap incontrano gli ostacoli maggiori. Con questo obiettivo l'Amministrazione comunale erogherà 40.000 euro agli aventi diritto come contributo per la rimozione di barriere architettoniche nell'edilizia privata. E' poi previsto anche lo stanziamento di altri 90.000 euro appena sarà approvata la relativa variazione al bilancio preventivo 2004. I fondi provengono da un finanziamento regionale già liquidato dalla Regione Toscana al Comune di Prato ad aprile. E' un ulteriore passo avanti dell'Amministrazione, che da anni ha fatto dell'accessibilità a 360° della città una battaglia civile distinguendosi per i risultati ottenuti e la qualità della vità. "
80,http://comunicati.comune.prato.it/generali/?action=dettaglio&comunicato=14200400000080,21/07/2004,12:07,Agenda,"Torna il mercato straordinario in viale Galilei",-,,"Torna l'appuntamento con 'Bisenzio in festa', il mercato straordinario serale di viale Galilei: la manifestazione si terrà nelle due sere del 23 e 24 luglio e per permetterne lo svolgimento dalle 17.00 di venerdì 23 all'1.00 di sabato 24  e dalle ore 17.00 del 24 all'1.00 del 25 sarà istituito il divieto di transito e il divieto di sosta con rimozione forzata su entrambi i lati nel tratto compreso tra la rotatoria con via Negri e quella di via della Gualchiera. Durante la chiusura il traffico veicolare proveniente dal lato sud di viale Galilei sarà deviato in via Negri, via del Bisenzio a S. Martino e via Bologna, mentre il traffico proveniente dal lato nord di viale Galilei sarà deviato in via della Gualchiera, via Gozzi, via Gherardi, via Bologna, via Moggi, via  Pagli, via del Cilianuzzo, via Mozza, via Mozza sul Gorone e viale Galilei.

"
81,http://comunicati.comune.prato.it/generali/?action=dettaglio&comunicato=14200400000081,21/07/2004,16:23,Agenda,"Il ministro Matteoli promette al sindaco risposte ai temi ambientali sollevati da Prato",-,,"«L'apertura di canali di collaborazione istituzionale per noi è fondamentale, e fa parte di quelle iniziative che da subito abbiamo avviato. Continueremo su questa  strada. Anche perchè col Piano strategico della città c'è bisogno di stabilire relazioni ad ampio raggio».
Commenta così il sindaco Marco Romagnoli l'incontro, avvenuto nel tardo pomeriggio di ieri (martedì 20 giugno), a Roma, col ministro on. Altero Matteoli, nella sede del ministero all'Ambiente e alla Tutela del territorio.
Quattro cartelle sulla politica ambientale, consegnate al ministro, nelle quali il sindaco ha riassunto le richieste di Prato (incentivi per conversione a trazione 'pulita' di camion oltre 35 q, sostegni per il ciclo di smaltimento rifiuti e per la politica delle acque, aiuti per lo sviluppo di energie alternative), facendosi portavoce anche di richieste delle categorie produttive, industriali e artigiane: la specificazione della capacità produttiva 'reale' e non 'nominale' (o come chiedono gli artigiani il criterio della 'produzione effettiva') degli impianti, ai fini dell'autorizzazione integrata ambientale, richiesta alle aziende con un decreto del 1999; le modifiche al decreto per gli analizzatori agli impianti termici; i problemi connessi all'uso di prodotti tessili cardati nelle commesse pubbliche.
Un pacchetto di misure ed interventi su cui il ministro Matteoli ha dichiarato «la propria disponibilità», promettendo al sindaco per ognuno dei punti sollevati «una risposta scritta del ministero», e anche indicazioni per quanto concerne meccanismi di finanziamento. Una risposta che dovrebbe giungere a breve, nel giro di qualche settimana. 
Chiosa il sindaco: «Abbiamo aperto canali con Prodi e l'Unione europea e con la Regione. Subito dopo le elezioni ho scritto ai ministri. Con il ministro Matteoli è stato possibile un contatto. Il Comune cerca risposte e sostegni nelle sedi istituzionali regionali, nazionali ed europee, per i propri programmi e per quelli della città».                   "
82,http://comunicati.comune.prato.it/generali/?action=dettaglio&comunicato=14200400000082,21/07/2004,12:26,Agenda,"Lavori sugli argini in via Casale",-,,"Da oggi 21 luglio fino al 30 agosto sarà istituito il divieto di transito con divieto di sosta su entrambi i lati in via Argine del Calice, nel tratto compreso tra il sotto passo autostradale A11 e per una lunghezza di circa 100 metri in direzione di via Casale e Fatticci per consentire l’esecuzione di lavori di rafforzamento e risagomatura degli argini del torrente Ombrone.  Durante la chiusura il traffico veicolare sarà deviato in viale Da Vinci, via dei Trebbi, via Casale e Fattici, via Argine del Calice e viceversa.
Per consentire l’accesso ed l'uscita ai mezzi pesanti verso il depuratore del Calice  in via Casale è stato revocato nel periodo della chiusura il divieto di transito ai veicoli superiori alle 3,5 tonnellate.

"
83,http://comunicati.comune.prato.it/generali/?action=dettaglio&comunicato=14200400000083,21/07/2004,12:42,Agenda,"Domenica 25 luglio la 34a Coppa Martiri della Libertà di ciclismo",-,,"Domenica 25 luglio si disputa la corsa ciclistica internazionale della 34a Coppa Martiri della Libertà, organizzata dal Gs S. Ippolito di Vernio. Per permettere lo svolgimento della gara nelle vie interessate dal passaggio della corsa tra le 9.45 e le 11.15 sarà istituito il divieto di transito. Ecco l'elenco:
1° passaggio da via Bologna, tra la Sr 325 e viale Fratelli Cervi, viale Fratelli Cervi e via Montalese nel tratto compreso tra viale Fratelli Cervi e l'innesto con la Sp 82 in direzione di Montemurlo.
2° passaggio il percorso inverso da via Montalese, via Fratelli Cervi e via Bologna in direzione di Vaiano.


"
84,http://comunicati.comune.prato.it/generali/?action=dettaglio&comunicato=14200400000084,21/07/2004,16:38,Agenda,"Il sindaco si congratula col comandante della Guardia di Finanza e col procuratore della Repubblica",-,,"Una lettera di congratulazioni del sindaco Marco Romagnoli al comandante provinciale della Guardia di Fianza tenente colonnello Marcello Montella e al procuratore della Repubblica Beniamino Deidda per «l’importante operazione “Suprise 2”», che «ha consentito di portare alla luce una complessa rete illegale che speculava sull’immigrazione di tante persone».
Scrive il primo cittadino: «L’indagine ha una particolare valenza sia perché colpisce il mancato rispetto delle norme d’ingresso degli stranieri nel nostro Paese sia per gli aspetti sociali e umani che l’illecita organizzazione ha fatto patire alle proprie vittime». «La nostra città - prosegue Romagnoli nel messaggio a Deidda e al comandante delle Fiamme Gialle - è, purtroppo, presa di mira da soggetti che senza troppi scrupoli approfittano di quanti arrivano in Italia in cerca di lavoro e di un futuro migliore. Per fortuna la stessa città vanta anche istituzioni nelle quali operano eccellenti professionalità che sono in grado, nonostante la ridotta consistenza degli organici, di produrre una grande lavoro e iniziative di ampia portata come la “Suprise 2”».
«Sono vivamente grato - è la conclusione del sindaco - ai magistrati, alle forze della Guardia di Finanza e a tutti quanti si sono prodigati nell’indagine che ha fatto emergere questo traffico illecito intorno all’immigrazione».
I ringraziamenti, personali e a nome dell'Amministrazione comunale, sono estesi anche a «tutti i collaboratori che hanno profuso tanto impegno in questa delicata operazione e che meritano un plauso particolare».
"
85,http://comunicati.comune.prato.it/generali/?action=dettaglio&comunicato=14200400000085,,,,,,,"notizia non presente"
86,http://comunicati.comune.prato.it/generali/?action=dettaglio&comunicato=14200400000086,,,,,,,"notizia non presente"
87,http://comunicati.comune.prato.it/generali/?action=dettaglio&comunicato=14200400000087,,,,,,,"notizia non presente"
88,http://comunicati.comune.prato.it/generali/?action=dettaglio&comunicato=14200400000088,,,,,,,"notizia non presente"
89,http://comunicati.comune.prato.it/generali/?action=dettaglio&comunicato=14200400000089,23/07/2004,15:20,Agenda,"Consegnato il cantiere della Seconda Tangenziale",-,,"La consegna formale del cantiere all'impresa Berti Sisto di Firenzuola, che si è aggiudicata l'appalto, è avvenuta stamani in Palazzo comunale, poichè come si dice in gergo amministrativo il Comune di Prato ha svolto la funzione di stazione appaltante: di fatto, la firma del contratto, segna l'inizio vero e proprio dei lavori per la realizzazione dei primi due lotti della Seconda Tangenziale.
Un investimento, nell'ordine complessivo di oltre 9 milioni di euro, che scaturisce da un accordo di programma che ha messo insieme la Provincia e il Comune di Prato, i Comuni di Montemurlo, di Agliana e di Montale.
Il primo tratto dell'arteria che da Montemurlo si congiungerà all'Asse delle industrie, con diramazioni poi per i Comuni interessati all'operazione, e che costituirà una sorta di anello per il 'traffico merci', risparmiando in questo modo i centri abitati, contempla il collegamento della zona industriale di Montemurlo con la Declassata e il casello autostradale della A11 di Prato ovest.
Il primo lotto, di quasi 6 milioni di euro, comprende i lavori dai raccordi con via Pistoiese e via Boito fino allo svincolo con la Declassata, mentre il secondo lotto, di quasi 4 miliardi di euro, è costituito dalle opere di svincolo con la Declassata e dal sottoattraversamento dell'autostrada 'Firenze-mare', fino al ponte di confine con la Provincia di Pistoia.
Un'asse stradale a quattro corsie che drena il traffico industriale di Prato e Montemurlo, e dei comuni pistoiesi (Agliana e Montale) confinanti, per connetterlo all'Asse delle industrie, il nastro che attravers i marcolotti pratesi, e congiungerlo con la viabilità fiorentina (le zone industriali di Campi e Calenzano) e con il casello di Calenzano della A1, una volta concluso il tratto della Mezzana-Perfetti-Ricasoli.
Soddfisfazione per l'apertura del cantiere della Seconda Tangenziale, è stata espressa dai sindaci di Prato e Montemurlo, Marco Romagnoli e Ivano Menchetti, che sottolineano «finalmente si potrà disporre di un sistema articolato di viabilità industriale, che si va completando e che esclude i centri abitati. Un'opera importante e da tempo attesa».
I primi due lotti dell'opera dovrebbero essere realizzati, come da contratto di appalto, in due anni e mezzo.         
     "
90,http://comunicati.comune.prato.it/generali/?action=dettaglio&comunicato=14200400000090,,,,,,,"notizia non presente"
91,http://comunicati.comune.prato.it/generali/?action=dettaglio&comunicato=14200400000091,23/07/2004,12:22,Agenda,"Circoscrizione Prato Sud, nominate le commissioni",-,,"Il Consiglio della circoscrizione Prato Sud, nell'ultima seduta, ha nominato le commissioni permanenti. Di seguito l'elenco.
Commissione Cultura, politiche educative e formative.Presidente: Gabriele Zampini; vice- presidente:Irene Carlesi. Membri Interni: Bonacchi Alessandro, Bartolini Alessandro, Azzolina Francesco, Sorbera Salvatore, Marras Bonaria.
Membri Esterni: Ihle Francesca, Recchia Chiara, Maila Ermini,	Sabrina Api, Innocenti Sandra, Massimiliano Cappellini, Baccani Enrico, Donatini Silvano.

Commissione lavori pubblici, viabilità, traffico e vigili urbani.  Presidente: Maurizio Calussi; Vice Presidente: Soddu Fabio.Membri Interni: Pagnini Andrea; Petracchi Massimiliano; Beneforti Alessandro; Parretti Paolo; Marras Bonaria; Sorbera Salvatore.
Membri Esterni: Cecchi Romeo, Vitellozzi Carlo, Bencini Filippo, Curcio Giuseppe Antonio, Balli Leonardo, Mazzeo Alessio, Pieraccioni Alessandro.

Commissione Urbanistica, ambiente, verde pubblico. Presidente: Fabbri Massimo;
Vice Presidente: Katia Lenzi. Membri Interni: Rindi Riccardo, Lombardi Matteo, Sorbera Salvatore, Parretti Paolo,Azzolina Francesco. Membri Esterni: Bardi Fulvio, Ciardi Vinicio,	Rosati Daniele, Mati Francesco, Biagini Patrizia Antonella, Colzi Francesco, Coco Lorenzo, Tacconi Cristina.

Commissione Servizi sociali, politiche sportive, circoscrizione multietnica, giovani.
Presidente: De Palma Valentina; Vice Presidente: Gonfiantini Massimiliano. Membri Interni: Lombardi Matteo; Marras Bonaria, Azzolina Francesco, Parretti Paolo. Membri Esterni: Mugnai Margherita, Pitta Anselmo, Pierozzi Roberto, Onuoha Chikwendu, Nesi Dario, Condè Amadi, Chiti Giacomo, Campanale Giuseppe, Cardini Beatrice.

Il Consiglio ha, inoltre, approvato all'unanimità l'istituzione di due commissioni speciali: Comunicazione e informazione; Circoscrizione amica dei bambini e delle bambine.
La nomina dei componenti delle commissioni speciali  sarà portata all'approvazione del Consiglio nella prossima seduta convocata per il 29 luglio alle ore 18,30."
92,http://comunicati.comune.prato.it/generali/?action=dettaglio&comunicato=14200400000092,23/07/2004,15:00,Agenda,"Programma del sindaco/2 - La replica del primo cittadino Marco Romagnoli: «Il decreto 'taglia spese' può avere conseguenze pesanti»",-,,"«Ne ho parlato anche col ministro Matteoli, nel nostro incontro di martedì, e mi ha detto che con il decreto 'taglia-spese' anche il governo e i ministeri sono in difficoltà». Il sindaco Marco Romagnoli, nella replica in Consiglio comunale di giovedì, che ha chiuso il dibattito sul suo programma di governo, è tornato sulla manovra correttiva, varata dall'escutivo nazionale. «Ci sono problemi di interpretazione del decreto - ha proseguito il sindaco - e gli effetti possono essere diversi a secondo del modo in cui sono considerate alcune sue parti. Le conseguenze potrebbero essere drammatiche, perchè in discussione più che una razionanalizzazione della spesa ci sono servizi reali». Servizi, ha ricordato Romagnoli, che si chiamano refezione e trasporti scolastici, asili nido, assistenza domiciliare.
Il sindaco, nella replica, ha esteso le sue riflessioni al progrmma di governo della giunta, approvato con 23 voti favorevoli (i gruppi di maggioranza), 11 contrari (i gruppi della Casa delle libertà e Rifondazione), 1 astenuto, il consigliere  Massimo Taiti (Nuovo Psi), il cui gruppo dalla prossima seduta del Consiglio comunale assumerà la denominazione Taiti per Prato - Nuovo Psi.
«Il programma di governo - ha spiegato il primo cittadino - è stato premiato dagli elettori e lo attueremo». Certo Prato attraversa una pesante crisi, ma letture sbagliate non servono «poichè rappresentiamo ancora uno dei punti alti dello sviluppo». La questione vera è il rischio di «un declino industriale, come del resto è già avvenuto in altre parti in Europa. E' questo il grave pericolo».
Se la sfida è così alta, bisogna capire anche cosa succede. E' l'idea del Piano strategico, coi chiarimenti che Romagnoli ha offerto al Consiglio comunale: «E' uno strumento di programmazione e non abbiamo nessuna intenzione di delegare a tecnici il nostro futuro. Il Piano strategico è in mano alla politica. Poi avremo bisogno di conoscenze. Ma senza escludere competenze locali».
Concertazione e collaborazione istituzionale sono i tratti di una iniziativa che ha il riferimento nel Piano strategico («che non può essere fatto senza concertazione. Quanto al consenso non lo svaluto, anche se non si può pretendere che tutti siano d'accordo su tutto). Ed ha spiegato così la sua attività a largo raggio verso Regione, Europa e ministri, rivelando che alla sua lettera d'invito a Prato soltanto il vicepremier Gianfranco Fini (che ha accolto l'invito, senza specificare quando) e il ministro Matteoli hanno risposto: «Se il quadro è quello di grandi mutamenti su scala mondiale, ci sono cose che dipendono da noi, ma altre che non sono in nostro possesso. Ecco il senso della collaborazione verso altri livelli istituzionali, Provincia e comuni pratesi in primo luogo, ma anche Regione, Governo, Europa. Se poi, come dall'incontro col ministro Matteoli, i riscontri sono positivi, non ho difficoltà ad ammetterlo».
Il finale per ribadire che al Piano strategico non sono affidate le scelte concrete dell'oggi («c'è un intreccio fra il quotidiano e le prospettive, ma la giunta è già al lavoro»), che si chiamino nuovo ospedale («bisogna capire dov'è il vizio di forma») o Società della Salute, ma occorre anche prefigurare un «contesto in cui le azioni immediate non pregiudichino le future. Bisogna capire in quale mondo siamo per collocare le nostre iniziative, dato che molte questioni di questo mondo hanno un impatto forte su Prato».   
      "
93,http://comunicati.comune.prato.it/generali/?action=dettaglio&comunicato=14200400000093,23/07/2004,14:53,Agenda,"Programma del sindaco /1. Il dibattito in Consiglio comunale",-,,"La discussione del programma di governo del sindaco, presentato dallo stesso Marco Romagnoli nella prima seduta del Consiglio comunale del 5 luglio scorso, è stata al centro della seconda riunione dell’assemblea municipale di ieri pomeriggio 22 luglio. Un lungo dibattito in aula ha infatti preceduto l’approvazione del documento a maggioranza: «Apprezziamo la scelta del sindaco di aprire i lavori del Consiglio discutendo delle scelte e dei progetti che questa giunta ha eletto come propri obiettivi – ha detto il capogruppo di Forza Italia Goffredo Borchi – Ma l’immagine rosea di Prato che si dà in questo piano strategico non corrisponde alla realtà, gravata da vari problemi: per questo lavoreremo per migliorare la città e la qualità della vita con più sicurezza sociale, argomento particolarmente trascurato dal centrosinistra, e più tutela dei diritti. Denunceremo gli sprechi dell’Amministrazione e ci impegneremo per vedere finalmente realizzate le grandi arterie di scorrimento del traffico. Non condividiamo poi la scelta del sindaco di affidarsi ad un pool di tecnici esterni per operare scelte amministrative che spetterebbero alla politica».
«In questa città c’è stata in realtà una mancanza di governo negli ultimi 10 anni – ha aggiunto il capogruppo di An Filippo Bernocchi –. Le richieste presentate durante le elezioni dalle categorie economiche ai candidati erano le stesse del 1999 e del 1995. Segno che la città è blocata da 10 anni. Non faremo sconti nella nostra azione di opposizione a blocchi di potere che frenano la crescita di Prato da un decennio».
Massimo Taiti, rappresentante del gruppo Nuovo Psi che dalla prossima seduta del Consiglio comunale (29 luglio) si chiamerà Taiti per Prato-Nuovo Psi, si è astenuto: «Parecchie delle scelte contenute nel pogramma di Romagnoli facevano parte anche del programma elettorale della mia lista, ma va verificato il concreto operare della giunta su temi cruciali come la multisala, il polo espositivo all’ex Banci e lo smaltimento dei rifiuti».
«Il piano strategico è una sfida che si pone in continuità con l’Amministrazione precedente, che ha raggiunto grandi obiettivi migliorando molto la città sotto più aspetti – ha evidenziato Luca Roti (Margherita) –. Non partiamo da zero. Adesso una delle partite più importanti è relativa ai servizi pubblici locali, in cui bisogna far sempre prevalere l’interesse della comunità. Sui problemi legati all’immigrazione bisogna chiarire che parecchie competenze in merito sono dello Stato, non della locale Amministrazione e che la pianta organica di polizia e carabinieri è gravemente inadeguata. Il Comune può impegnarsi nell’aprire una “vertenza Prato” per avere finalmente l’intervento del Governo».
Quest’argomento è stato toccato anche dalla capogruppo Ds Gerardina Cardillo: «Prato è una città multiculturale e multietnica che si è trovata a gestire grossi problemi riguardo all’immigrazione proprio a causa della legge Bossi-Fini, che più che rappresentare una soluzione ha posto nuovi ostacoli di gestione. Rispetto ad un’Amministrazione locale come la nostra che va verso obiettivi di controllo e sviluppo economico, il Governo corre in direzione opposta tagliando i contributi per le spese correnti degli Enti locali del 10% per indebolirli e togliergli autonomia. Il piano strategico di Marco Romagnoli è quello con cui è stato eletto dai cittadini, il documento che ha scritto e condiviso con i pratesi, che sarà una nuova fonte di sviluppo per la città». Dello stesso tenore anche l’intervento della diessina Rita Romagnoli: «Mai come in questo programma si parla di pianificazione del futuro di Prato. L’obiettivo che si prefigge è la gestione straordinaria anche di ciò che è ordinario. Il piano di Romagnoli si caratterizza perché rappresenta un salto di qualità per la città».
Nel suo intervento Maria Grazia Ciambellotti della Margherita ha giudicato il programma di Romagnoli più che positivo per l’attenzione data alla scuola, alla formazione e alla cultura, programmate senza rincorrere l’emergenza e con più offerta sia di indirizzi per le superiori che per l’Università.
Bocciatura invece da parte di Maurizio Bettazzi di An e Giovanni Luchetti di Fi: «Ci sono pochi progetti e poche idee – ha detto Bettazzi – e ricordiamoci che anche il nuovo ospedale che viene citato come uno dei principali obiettivi è una proposta del centrodestra, che ricevette le aspre critiche dell’assessore regionale alla Sanità Enrico Rossi e del sindaco Mattei».
«Il programma di Romagnoli sembra un minestrone di interessi dove tutto è sfumato e accennato per accontentare tutti – ha aggiunto Luchetti –. E’ solo un mezzo di ricerca del consenso ed è da criticare anche la scelta di affidarsi a professionisti esterni per programmare opere e progetti: per quanto siano competentti, la politica non dovrebbe mai abdicare al suo ruolo. Non è solo una questione di costi, ma soprattutto del fatto che i cittadini hanno eletto delle persone per amministrare la città».
Il capogruppo di Rifondazione comunista Leonardo  Becheri ha votato contro il programma del sindaco spiegando che «parla poco del nuovo ospedale e pochissimo della Società della salute e dei modi con cui si intersecherà con l’ospedale. Non c’è molta chiarezza neppure sulla grande distribuzione, per la quale si dice solo che il settore è saturo».
«L’Italia dei valori condivide il programma del sindaco Romagnoli non per uno scontato allineamento – dice il capogruppo Aurelio Donzella –, ma perché fin dalla campagna elettorale si è caratterizzato per i valori di trasparenza e moralità dell’azione amministrativa a cui il nostro partito si rifà, oltre a garantire la costruzione di infrastrutture importanti che armonizzeranno tutta la piana»."
94,http://comunicati.comune.prato.it/generali/?action=dettaglio&comunicato=14200400000094,23/07/2004,14:31,Agenda,"Nominate dal Consiglio comunale le Commissioni consiliari permanenti: il 28 e 29 luglio le prime riunioni.",-,,"Sono state nominate ieri pomeriggio 22 luglio nella seconda seduta del Consiglio comunale le cinque Commissioni consiliari permanenti, che si riuniranno per la prima volta il 28 e 29 luglio per avviare i lavori. Sono state approvate all'unanimità dall'Assemblea con 35 voti favorevoli. Ecco la composizione ufficiale dei gruppi: la prima, dedicata agli Affari istituzionali, sarà presieduta da Elisabetta Carullo dei Ds e ne faranno parte Mario Bensi (Ds), Gerardina Cardillo (Ds), Moreno Zazzeri (Comunisti italiani), Maurizio Bettazzi (An)e Andrea Amerini (Fi). Siederanno nella seconda, intitolata alla Programmazione e all'organizzazione e presieduta dal diessino Massimo Bartoloni , sette consiglieri: per i Ds Sandro Lascialfari e Rita Romagnoli, per la Margherita Luca Roti, per An Gianluca Banchelli, per Rifondazione comunista Leonardo Bacheri e per Fi Giovanni Luchetti. Della terza Commissione per l'Economia e le infrastrutture, guidata da Luca Roti della Margherita, faranno parte Matteo biffoni (Ds), Ettore Petruzzella (Ds), Linda Pieragnoli (Ds), Fulvio Ponzuoli (An), Roberto Caverni (Forza Italia) e Paolo Fattori (Rc). La quarta commissione Territorio e Ambiente sarà formata da 12 consiglieri: Andrea Ballini, Fabio Caregnato, Roberto Dabizzi e Giuseppe Esposito per i Ds, Antonello Giacomelli della Margherita, Tommaso Rindi per i Verdi, che sarà il presidente, Aurelio Donzella per L'Italia dei Valori, Goffredo Borchi per Fi, Mauro Vannoni per Prato viva, Massimo Taiti per Taiti per Prato e Filippo Bernocchi e Gianni Cenni per An. Nella quinta Commissione Politiche sociali e formative siederanno per i Ds Luciano Bartolotti,presidente dell'organo, Andrea Colzi, Antonio Falcone e  Lavinia Rosseti, per la Margherita Maria Grazia Ciambellotti, per Forza Italia Roberto Baldi e Rita Pieri e per An Maurizio Castagna. "
95,http://comunicati.comune.prato.it/generali/?action=dettaglio&comunicato=14200400000095,23/07/2004,15:08,Agenda,"Lunedì 29 Pino Daniele in concerto",-,,"Lunedì 26 luglio Pino Daniele suonerà per Pratoestate 2004. Alle ore 21,30 nella centrale piazza Duomo a Prato, il cantautore porterà il suo ensemble per la prima data toscana del suo tour estivo. Dopo le date primaverili di Firenze e di Livorno, potremo apprezzare la versione estiva de The Volvo Music Tour, modificata per essere meglio apprezzata nelle più grandi arene estive.
Infatti il nuovo contesto ha determinato l’esigenza di una nuova regia di repertorio, di nuove logiche esecutive e particolari inserimenti di musicisti, con una dilatazione di tempi, modi e volumi propri degli importanti eventi all’aperto. Il concerto di Pino Daniele, manterrà quella forma di apertura che ripropone alcuni suoi grandi hit, rivisitati nella innovativa veste corale tanto apprezzata nelle versioni teatrali primaverili. Certo la versione “madrigalista”, così intensa e raccolta sarà profondamente modificata, attraverso l’impiego di solo due dei quattro vocalisti precedenti, Rossella Ruini (contralto) e Fabrizio Palma (basso), assegnati ai cori per la loro più ampia versatilità vocale nel tratteggiare questi nuovi arrangiamenti.
L’architettura generale del concerto prevede sostanzialmente due momenti, molto caratterizzati: uno, nel primo tempo, più dinamico e sostenuto, in cui entra in scena l’elettronica con la trasformazione del ‘sound engenering’ Fabiomassimo Colasanti in vero musicista, solista di Live Elettronics. Nel secondo tempo troverà ampio e indiscutibile spazio l’anima Latin Jazz che rappresenta uno dei fondamentali linguaggi musicali dell’ultimo lavoro discografico di Pino. Nel finale si potrà apprezzare quel filone blues che così fortemente caratterizza l’intero universo sensibile dell’artista.
Nel tour estivo, Pino Daniele condividerà il palco con grandi musicisti dalle sonorità intriganti: i ritmi pulsanti della batteria di Mariano Barba; le trame ritmiche e fantasiose del basso di Rino Zurzolo; il mondo a ottantotto tasti di Rita Marcotulli al pianoforte.
La prevendita dei biglietti viene fatta attraverso le agenzie del circuito Box Office (Dischi Niccoli per Prato). Altri biglietti saranno messi in vendita anche la sera dello spettacolo. Le biglietterie saranno poste in via Magnolfi e in via Garibaldi. Il prezzo del biglietto è di 30 € per il primo settore numerato, 25 € per il secondo settore numerato e di 20 € per il terzo settore non numerato.
Saranno disposte in piazza Duomo numerose sedie e le persone che entreranno avranno il posto a sedere. Non è previsto che ci sia pubblico in piedi.

"
96,http://comunicati.comune.prato.it/generali/?action=dettaglio&comunicato=14200400000096,,,,,,,"notizia non presente"
97,http://comunicati.comune.prato.it/generali/?action=dettaglio&comunicato=14200400000097,24/07/2004,12:44,Agenda,"Sopralluoghi degli assessori Enrico Giardi e Aldo Milone agli impianti sportivi",-,,"Per verificare lo stato attuale degli impianti sportivi comunali i neo assessori ai Lavori pubblici e allo Sport Enrico Giardi e Aldo Milone hanno effettuato negli ultimi giorni dei sopralluoghi nelle piscine e al pattinodromo di Maliseti, interessati da lavori di manutenzione per migliorare la qualità dei servizi e la funzionalità delle strutture. Gli assessori sono stati accompagnati dal dirigente del settore delle Opere pubbliche Paolo Bartalini, dal responsabile dei Servizi sportivi Filippo Foti e dal funzionario tecnico Stefano Totti. Giardi e Milone si sono detti complessivamente soddisfatti dello stato di salute delle strutture, ma il sopralluogo ha avuto anche lo scopo di verificare i lavori di completamento da effettuare: le priorità d'intervento saranno valutate dagli assessori misurandosi anche con le disponibilità di bilancio."
98,http://comunicati.comune.prato.it/generali/?action=dettaglio&comunicato=14200400000098,26/07/2004,14:22,Agenda,"Libri scolastici per la scuola primaria, accordo fra Comune e esercenti per   uno sconto del 1,25 per cento",-,,"Uno sconto dell'1,25 per cento sarà applicato sul prezzo di copertina dei libri che il Comune dovrà fornire agli alunni della scuola primaria (ex scuola elementare) per l'anno 2004-2005. L'agevolazione a favore delle casse comunali è frutto di un accordo siglato tra il Comune e le associazioni degli esercenti pratesi autorizzati alla vendita dei libri di testo scolastici. A rendere nota l'iniziativa, che recipisce quanto stabilito nel decreto ministeriale del 12 maggio scorso,  è l'assessorato alle Politiche educative e all'istruzione pubblica, precisando che gli utenti, ai quali saranno consegnati da parte degli Istituti Scolastici i buoni acquisto libri (le cosiddette 'cedole librarie'), potranno  recarsi presso gli esercenti della città di Prato per il ritiro dei testi scolastici."
99,http://comunicati.comune.prato.it/generali/?action=dettaglio&comunicato=14200400000099,26/07/2004,15:24,Agenda,"Piano di messa in sicurezza delle scuole, ventiquattro opere di manutenzione straordinaria già cominciate o in fase di avvio in nidi, materne, elementari e medie",-,,"Il piano di manutenzione straordinaria per la messa a norma degli edifici scolastici sta andando avanti. L'obiettivo dell'assessore ai Lavori pubblici Enrico Giardi è «completare il programma, che prevede di mettere in sicurezza tutti gli edifici scolastici». 
Tra nidi, materne, elementari e medie sono 24 i lavori in corso d'esecuzione, da appaltare o da consegnare, per un totale di circa 3 milioni e 820 mila euro. La cifra è stata così suddivisa: per i nidi è prevista una spesa di circa 500 mila euro, per le elementari di un milione e 348 mila euro, per le medie di 809 mila euro. 
LAVORI IN CORSO - Sono in corso i lavori alle materne di Iolo in via Saffi (170.000 euro) e Galilei in via Negri, per adeguare le strutture alle norme antincendio e realizzare altre opere di manutenzione straordinaria (50.000 euro).
CANTIERI CONSEGNATI - Consegnati i lavori per l'adeguamento alle norme antincendio al nido Cialdini (63.000 euro), al nido di Tavola (43.000 euro), alle scuole materne di Castelnuovo e Cilianuzzo (105.000 euro complessivi per entrambe). 
CANTIERI DA APRIRE - Sono invece in fase di consegna i cantieri per adeguare alle norme antincendio il nido Borgonuovo (55.000 euro), le materne di Maliseti di via Cefalonia (95.000 euro), S. Paolo (105.000 euro) e S. Giusto di via Pontalto (160.000 euro) e le elementari di Iolo-S. Pietro (50.000 euro). 
IN FASE D'APPALTO - In fase d'appalto per la normativa antincendio e altre opere di manutenzione gli interventi alle materne Collodi (156.000 euro) e di via Corridoni (30.000), alle elementari Puccini (50.000 euro), Bruni di Casale (37.000 euro), Meucci-Dalla Chiesa (80.000 euro), Gescal in via Don Milani (200.000 euro comprendenti anche opere di ristrutturazione), Ciliani in via Taro (74.000 euro con lavori di messa a norma ed adeguamento statico), nonchè alla media Don Bosco (119 mila euro appaltati il prossimo 5 agosto). 
PROGETTAZIONE DEFINITIVA - Sono alla progettazione definitiva le opere di manutenzione strordinaria e adeguamento antincendio alle elementari Rodari (45.000 euro), Calvino (33.000 euro), L. da Vinci (78.000) e alle medie Buricchi (150.000 euro) 
OPERE DA FINANZIARE - Sono poi da finanziare i progetti definitivi o esecutivi per un totale di 1 milione e 69.000 euro relativi alle opere nei nidi Arcobaleno, Le Badie (123.000 euro) e S. Lucia (115.000 euro), nella materna di Cafaggio comprensive anche di interventi di ristrutturazione (292.000 euro) e alle medie Pier Cironi di viale della Repubblica (180.000 euro), Puddu di via Montalese (339.000 euro), nonchè al complesso scolastico di via Galcianese, dove sarà realizzata una tettoia per i motocicli (20.000 euro).
"
100,http://comunicati.comune.prato.it/generali/?action=dettaglio&comunicato=14200400000100,26/07/2004,14:34,Agenda,"GiocaCipì, il programma per l'anno scolastico 2004-05. Le iscrizioni entro il 6 settembre.",-,,"Cipì, l’uccellino della favola di Mario Lodi, è il simbolo di Città Prato Infanzia e si chiamano GiocaCipì  i Servizi educativi integrativi che il Comune di Prato organizza per i bambini da 0 a 6 anni e le loro famiglie per il prossimo anno scolastico.
A partire da ottobre sarà possibile usufruire di diverse opportunità: dai Centri Gioco, dedicati ai bambini che non frequentano l’asilo nido e che vogliono, per alcuni giorni alla settimana, condividere un’occasione di gioco e di socializzazione, ai Centri Bambini e Genitori, dove bambini e adulti partecipano insieme a un’esperienza di gioco e di laboratorio, ai “Week-end in gioco” per trascorrere, bambini e adulti, dei fine settimana all’insegna del divertimento e della creatività.
Per i bambini dai 3 ai 12 mesi c’è, infine,  lo “Spazio Piccolissimo” dove, insieme alle mamme, i piccolissimi possono fare le prime esperienze di gioco in gruppo e i genitori avere un’occasione di confronto e scambio educativo con altri genitori.
Si tratta quindi di un’offerta ampia che, per l’anno scolastico 2004-2005,  vede la presenza di almeno una tipologia di servizio in ogni circoscrizione del territorio comunale.  Dal prossimo anno scolastico, infatti, proprio nell’ottica di distribuire le varie attività su tutto il territorio pratese, anche le scuole comunali dell’infanzia di Galciana (ovest) e Fontanelle (sud) saranno sede, al pomeriggio, di attività di Centro bambini e genitori a fianco delle ormai collaudate sedi dei nidi S. Vincenzo (centro), Borgosanpaolo (ovest) e Galilei (nord), mentre l’asilo nido della Querce (est)  ospiterà il sabato mattina le attività del week-end “Vediamoci D+”.
Le attività educative sono organizzate con la collaborazione dell’Associazione Tutti Nidi che, con i Servizi Educativi e le circoscrizioni comunali, contribuisce all’offerta dei servizi integrativi. In particolare, per il 2004-2005  la collaborazione con questa associazione consiste nella sperimentazione della gestione del servizio di Centro Gioco, che viene realizzato in quattro nidi privati accreditati dislocati in zone diverse della città: nido di Alice (est),  nido l’Abbiccì (nord),  nido Piccolo Mondo (ovest), nido di Baloo (sud) e nelle attività del week-end il sabato pomeriggio presso l’asilo nido Nuova Vita (ovest) e la domenica mattina presso Il Girotondo (est).
Tra le strutture comunali il “polo” Galilei offre la gamma completa dei servizi integrativi, dal Centro Gioco al Centro Bambini e Genitori, all’attività di ludoteca per i bambini fino a 6 anni.
C’è tempo fino al 6 settembre per procurarsi i moduli e iscriversi al servizio desiderato. I moduli, completi di tutte le informazioni sulle varie opportunità e sulle modalità di iscrizione e frequenza, si trovano presso gli sportelli delle circoscrizioni, l’anagrafe comunale, l’Ufficio Relazioni con il Pubblico, i servizi educativi in via dei Migliorati 1/a, presso i distretti socio-sanitari.
I moduli e tutte le informazioni possono essere anche reperiti on line all’indirizzo del Comune: www.comune.prato.it o telefonando ai numeri 0574 / 616443 – 0574/ 616404.

"
101,http://comunicati.comune.prato.it/generali/?action=dettaglio&comunicato=14200400000101,,,,,,,"notizia non presente"
102,http://comunicati.comune.prato.it/generali/?action=dettaglio&comunicato=14200400000102,28/07/2004,13:19,Agenda,"CONFERENZA STAMPA. Venerdì 30 luglio, ore 12, in palazzo Comunale presentazione della guida per cittadine e cittadini  migranti.",-,,"Una guida pratica ai diritti e alle opportunità delle cittadine e dei cittadini migranti, che costituisce anche un supporto informativo per i pratesi autoctoni sempre più in contatto con il fenomeno dell'immigrazione, è stata pubblicata dall'Urp multiente di Prato in collaborazione con l'assessorato alla Città multietnica e il Centro servizi per l'immigrazione. La pubblicazione sarà presentata in una CONFERENZA STAMPA convocata per VENERDI' 30 LUGLIO, alle ORE 12, in Palazzo Comunale (sala delle Commissioni). A illustrare in tutti i dettagli i contenuti della guida saranno l'assessore comunale alla Valorizzazione delle risorse umane e all'Urp,  Loredana Ferrara, l'assessore provinciale alle Politiche sociali, Irene Gorelli e il Prefetto, Giuseppe Badalamenti."
103,http://comunicati.comune.prato.it/generali/?action=dettaglio&comunicato=14200400000103,,,,,,,"notizia non presente"
104,http://comunicati.comune.prato.it/generali/?action=dettaglio&comunicato=14200400000104,27/07/2004,10:18,Agenda,"Circoscrizione Prato Sud, giovedì 29 luglio, ore 19, riunione del consiglio",-,,"E' stato convocato per giovedì 29 luglio, alle ore 19, il consiglio della circoscrizione Prato Sud. Nella seduta, che si terrà nella sede del centro civico di via delle Badie 130, saranno nominati i componenti delle due commissioni speciali 'Comunicazione e informazione' e 'Circoscrizione amica dei bambini e delle bambine'.
"
105,http://comunicati.comune.prato.it/generali/?action=dettaglio&comunicato=14200400000105,29/07/2004,13:05,Agenda,"Comunità bengalese, sabato 31 luglio festa al teatro Frassati di San Giusto",-,,"L'associazione Eurobangla, della comunità del Bangladesh di Prato, in collaborazione con l'assessorato alla Città multietnica, organizza una grande festa della comunità alla quale sono invitati tutti i cittadini pratesi.
La festa si terrà sabato 31 luglio a partire dalle 17 nei locali del teatro Frassati a San Giusto, viale della Rimembranza 2/A.
La festa sarà allietata da musiche, danze e sapori del Bangladesh, un paese ricco di storia e di cultura.
E' prevista la partecipazione dell'assessore comunale Andrea Frattani.



"
106,http://comunicati.comune.prato.it/generali/?action=dettaglio&comunicato=14200400000106,27/07/2004,13:04,Agenda,"Si concluderanno tra pochi giorni i lavori di ripavimentazione in via Santa Trinità",-,,"Saranno terminati nei primi giorni di agosto i lavori per la pavimentazione in pietra serena di via Santa Trinità, che hanno dato una nuova e più suggestiva fisionomia alla strada cittadina. La via è priva di barriere architettoniche ed è completamente percorribile perchè sono stati realizzati dei marciapiedi senza scalini rispetto al piano stradale. Rispetto al progetto iniziale c'è un'ulteriore riqualificazione: il tratto precedente e successivo alla Porta Santa Trinità è stato ripavimentato usando pietre antiche e  lo scorcio delle mura che racchiudono il centro e l'arco della Porta saranno valorizzati con un abile sistema di illuminazione. «Oltre a rendere la città più bella,  opere come questa valorizzano e rivitalizzano il centro storico della città  restituendolo ai cittadini - dice l'assessore ai Lavori pubblici Enrico Giardi - il lavoro di ripavimentazione di via Santa Trinità prosegue l'operazione già realizzata in via del Serraglio e altre strade del centro». Il primo tratto dell'opera, fino a via Carbonaia, era stato completato ed inaugurato prima del Natale dell'anno scorso. Il secondo tratto, che va oltre la Porta, è stato realizzato con nuovi sottoservizi ed illuminazione entro i termini previsti."
107,http://comunicati.comune.prato.it/generali/?action=dettaglio&comunicato=14200400000107,27/07/2004,13:11,Agenda,"Circoscrizione ovest, giovedì 29 la riunione del Consiglio",-,,"Dopo il primo Consiglio che ha visto l'elezione a presidente del recordman di preferenze Giovanni Mosca, la Circoscrizione ovest torna a riunirsi giovedì 29 luglio alle 21.00 presso il Centro civico di via Leoncavallo 35. All'ordine del giorno sono previste le elezioni del Comitato esecutivo e dei componenti delle Commissioni di lavoro"
108,http://comunicati.comune.prato.it/generali/?action=dettaglio&comunicato=14200400000108,27/07/2004,14:59,Agenda,"Un'intesa per salvare la falda idrica di Prato",-,,"Un patto da 31,7  milioni di euro per riequilibrare la falda pratese costituisce la grande scommessa del distretto tessile sull’ambiente. L’obiettivo è quello di risparmiare ogni anno il prelievo di almeno 9 milioni di metri cubi di acqua (pari al 50% del consumo industriale dichiarato) e metterne a disposizione 14 milioni dalla depurazione.
L’intesa è stata presentata questa mattina dall’assessore regionale all’Ambiente, Tommaso Franci, dal presidente della Provincia di Prato, Massimo Logli, dagli assessori all’Ambiente di Provincia e Comune, Stefano Arrighini e Camilla Curcio, dal segretario dell’Autorità di Bacino dell’Arno, Giovanni Menduni, dal presidente di Gida spa, Liberato Agriesti, e da Ivo Vignali per l’Unione industriale pratese. 
Di “svolta epocale” ha parlato l’assessore Franci.  «L’accordo – ha detto - consentirà di recuperare le acque reflue depurate, reimmettendole nei cicli produttivi, e allentando la pressione sui prelievi da falda». L’intesa è frutto di un lavoro di squadra dove un importante ruolo di coordinamento  ha svolto la Provincia. «Siamo soddisfatti – ha com-mentato l’assessore provinciale all’Ambiente Arrighini – Questi progetti danno una prospettiva al sistema della depurazione nella direzione dello sviluppo sostenibile».
Per Camilla Curcio, assessore all’Ambiente del Comune di Prato, «l’accordo si caratterizza proprio per la forte integrazione tra tutela dell’ambiente e nuovo sviluppo».    
Innovazione del processo di depurazione del distretto tessile, potenziamento dell’utilizzo delle acque reflue depurate da parte dell’industria, realizzazione dell’acquedotto verde che dall’impianto del Calice serva la zona vivaistica di Chiazzano. Questi i progetti forti dell’accordo “per la tutela delle risorse idriche del medio Valdarno e degli acquiferi di Prato e Pistoia”.
Il  patto si inserisce, come integrazione,  nell’accordo di programma quadro per la tutela delle acque tra Governo e Regione, e verrà sottoscritto nei prossimi giorni da ministero dell’Ambiente, Regione Toscana,  Province di Prato e Pistoia, Comune di Prato, Autorità di Bacino dell’Arno, Unione industriale pratese, Gida Spa, Arpat e Autorità d’ambito 3 “Medio Valdarno”.
Ecco, nello specifico, i due progetti forti contenuti dall’accordo.
Miglioramento del sistema integrato di depurazione industriale del distretto tessile – E’ un progetto su cui si prevede di investire 28,7 milioni di euro. L’obiettivo è di arrivare, entro il 2007,  a ridurre il prelievo da falda per circa 9 milioni di metri cubi l’anno e al contempo rendere disponibili 14 milioni di metri cubi di acqua depurata (9 milioni vengono impiegati dalle industrie pratesi). I finanziamenti sono del ministero dell’Ambiente (10.5 milioni), della Regione (9 milioni), di Gida con Provincia e Comune (fino ad un massimo di 7,7 milioni di euro), dell’Unione industriale (fino a un massimo di 1.5 milioni di euro).
  
    
"
109,http://comunicati.comune.prato.it/generali/?action=dettaglio&comunicato=14200400000109,30/07/2004,12:15,Agenda,"L'Urp-Sportello Amico pubblica una guida per i migranti",-,,"Un modello di comunicazione istituzionale equilibrato, rivolto sia agli uomini che alle donne migranti e di conseguenza declinato sia al maschile che al femminile in formato cartaceo e on line: è questo il profilo della Guida pratica per cittadini e cittadine migranti, il settimo numero dei Quaderni Utili dedicato dall'Urp multiente di Comune, Provincia e Prefettura all'informazione sui diritti e sulle opportunità degli stranieri presenti sul nostro territorio. E' concepita in modo che possa essere utile anche ai pratesi che entrano sempre più in contatto con il fenomeno dell’immigrazione.  Gli argomenti trattati nel libretto tascabile danno risposte pratiche e concrete alle domande più frequenti in tema di ingresso, soggiorno, lavoro, salute ed istruzione. L'assessore comunale alla Valorizzazione delle risorse umane e all'Urp, Loredana Ferrara, e l'assessore provinciale alle Politiche sociali, Irene Gorelli, annunciano che è in corso la traduzione del libretto in cinque lingue: arabo, cinese, francese, inglese e albanese. Nella guida si possono trovare tutti i chiarimenti sulle tipologie dei permessi di soggiorno rilasciati dalla Questura con i termini di presentazione stabiliti dalla legge, le sue possibili conversioni e le variazioni con gli uffici a cui rivolgersi e in che orari, le donne straniere in gravidanza, la carta di soggiorno per i familiari, il suo rinnovo, la richiesta di residenza e di carta d'identità, il ricongiungimento familiare e l'assistenza sanitaria. Per ogni tema sono indicati alcuni indirizzi utili ai quali fare riferimento. 
Secondo il Centro Ricerche e Servizi per l’Immigrazione di Prato le cittadine e i cittadini stranieri residenti, iscritti all’anagrafe comunale (dati che si riferiscono al settembre del 2003) sono 13.424, pari al 7,51% del totale dei residenti. Ad essi si aggiungono gli immigrati sprovvisti di un regolare titolo di soggiorno che hanno presentato domanda di regolarizzazione e quei gruppi che, pur soggiornando regolarmente sul territorio,  sono privi della residenza anagrafica.
La maggior parte delle persone appena arrivate nel nostro territorio non è a conoscenza dei vincoli posti e delle opportunità offerte a chi risiede regolarmente in Italia.  Per questo l'Ufficio relazioni con il pubblico-Sportello Amico di Comune, Provincia e Prefettura ha voluto realizzare una guida che orienterà i migranti presenti nell'area pratese aiutandoli a muoversi più facilmente all’interno degli uffici pubblici.
I dati del nostro ultimo report semestrale (gennaio-giugno 2004) confermano che le donne sono le maggior fruitrici dei  servizi degli uffici pubblici. I contatti femminili sono infatti 7207, quelli maschili 6451.
La guida è stata realizzata in collaborazione con l’assessorato alla Città Multietnica e Multiculturale e il Centro Servizi per l’Immigrazione. La versione cartacea è disponibile all'Urp di Corso Mazzoni 1, mentre quella on line si trova all’indirizzo urp.po-net.prato.it/quaderni/numero7/, che sarà periodicamente aggiornata. "
110,http://comunicati.comune.prato.it/generali/?action=dettaglio&comunicato=14200400000110,28/07/2004,12:38,Agenda,"Carullo e Bartoloni  presidenti della prima e della seconda commissione consiliare",-,,"Nomina ufficiale dei presidenti della prima e della seconda commissione consiliare. Questa mattina in Comune si è proceduto alla elezione di Elisabetta Carullo quale presidente della commissione Affari istituzionali:  i sei componenti - oltre a Carullo, ne fanno parte Mario Bensi (Ds), Gerardina Cardillo (Ds), Moreno Zazzeri (Comunisti italiani), Maurizio Bettazzi (An) Andrea Amerini (Fi) - si sono espressi con quattro voti a favore e due astensioni.
Presidente, invece, della commissione Programmazione e organizzazione sarà Massimo Bartoloni, eletto con quattro voti a favore e tre astensioni. Di questa commissione fanno parte sette consiglieri: oltre a Bartoloni, Sandro Lascialfari (Ds), Rita Romagnoli (Ds), Luca Roti (Margherita), Gianluca Banchelli (An), Leonardo Becheri (Rc), Giovanni Luchetti (Fi).    "
111,http://comunicati.comune.prato.it/generali/?action=dettaglio&comunicato=14200400000111,,,,,,,"notizia non presente"
112,http://comunicati.comune.prato.it/generali/?action=dettaglio&comunicato=14200400000112,,,,,,,"notizia non presente"
113,http://comunicati.comune.prato.it/generali/?action=dettaglio&comunicato=14200400000113,,,,,,,"notizia non presente"
114,http://comunicati.comune.prato.it/generali/?action=dettaglio&comunicato=14200400000114,29/07/2004,13:41,Agenda,"La giunta conferma gli equilibri del bilancio di previsione 2004",-,,"L'ordine del giorno recita: 'verifica degli euilibri di bilancio', con annessa verifica sul patto di stabilità. La delibera, che la giunta presenta al Consiglio comunale, non definisce alcun intervento correttivo, ma conferma le poste del bilancio di previsione per il 2004, così come approvate nel dicembre dello scorso anno.
Il rapporto fra le entrate e le uscite registra, per i primi sei mesi dell'anno, uno scostamento, con un andamento tendenziale su scala annua, valutato sul trend del primo semestre, di 11 milioni di euro. All'appuntamento del Consiglio sono però riconfermati, per dirla in gergo amministrativo, «gli equilibri di bilancio», che poi significa: conferma del gettito So.Ri.; conferma delle varie voci di spesa, con un indirizzo formulato ai dirigenti, affinchè le entrate si realizzino nella misura prevista, sia in termini di competenza che di cassa; mantenimento delle spese nella misura originaria, con eventuale verifica dei fabbisogni per garantire i servizi ai cittadini; conferma dei vincoli di spesa con eventuali spostamenti a favore dei capitoli relativi ai servizi dei cittadini; indirizzi forniti a società partecipate, leggi Consiag e Asm, per eventuale affidamento dei servizi aggiuntivi, fra cui quelli cimiteriali.
Questo in buona sostanza il contenuto della delibera odierna, presentata al Consiglio comunale, sulla verifica degli equilbri di bilancio, che conferma anche l'adesione al patto di stabilità, ovviamente al 31 dicembre 2004, unico parametro vero (e non a metà anno) per valutarne il rispetto, peraltro avvenuto nel 2003. 
Fra l'altro il bilancio presenta un avanzo di amministrazione di 17 milioni di euro e un progressivo ridursi dell'indebitamento passato da 41 milioni di euro del 2001 a 30 milioni del 2003.
Tutto ciò senza intaccare i servizi e nonostante trasferimenti ridotti da parte dello Stato nell'ordine del 5%.
Semmai i problemi derivano dal decreto 'taglia-spese' del governo, e dalla forbice del 10% che colpisce direttamente le prestazioni dei servizi. E' questa la questione che si scarica sul bilancio del Comune, per giunta a metà anno, quando le previsioni sono state decise e si tratta solo di gestire i vari capitoli di spesa.      "
115,http://comunicati.comune.prato.it/generali/?action=dettaglio&comunicato=14200400000115,29/07/2004,13:22,Agenda,"Annullata la CONFERENZA STAMPA di domani, 30 luglio, ore 12, su guida per i migranti",-,,"E' stata annullata la CONFERENZA STAMPA convocata per domani 30 LUGLIO ORE 12 in Comune per la presentazione della guida pratica per cittadine e cittadini migranti realizzata dall'Urp Sportello Amico di Comune, Provincia e Prefettura.
Sull'argomento sarà divulgato un comunicato stampa."
116,http://comunicati.comune.prato.it/generali/?action=dettaglio&comunicato=14200400000116,29/07/2004,17:02,Agenda,"Concluse le nomine dei presidenti delle commissioni consiliari",-,,"Si sono concluse le nomine ufficiali dei presidenti delle commissioni consiliari. Luca Roti (Margherita) è stato eletto presidente della terza commissione, Economia e infrastrutture, con quattro voti a favore e due astensioni. Della commisssione fanno parte Matteo Biffoni (Ds), Ettore Petruzzella (Ds), Linda Pieragnoli (Ds), Fulvio Ponzuoli (An), Roberto Caverni (Forza Italia) e Paolo Fattori (Rc). La quarta commissione, Territorio e Ambiente, sarà presieduta da Tommaso Rindi (Verdi) eletto con sette voti a favore e tre astensioni. E' formata da dodici consiglieri: Andrea Ballini, Fabio Caregnato, Roberto Dabizzi e Giuseppe Esposito per i Ds, Antonello Giacomelli della Margherita, Tommaso Rindi per i Verdi, che sarà il presidente, Aurelio Donzella per L'Italia dei Valori, Goffredo Borchi per Fi, Mauro Vannoni per Prato viva, Massimo Taiti per Taiti per Prato e Filippo Bernocchi e Gianni Cenni per An. Luciano Bartolotti,  infine, è stato eletto presidente della quinta Commissione Politiche sociali e formative con cinque voti a favore e due astensioni. Componenti della commisione sono per i Ds Andrea Colzi, Antonio Falcone e  Lavinia Rosseti, per la Margherita Maria Grazia Ciambellotti, per Forza Italia Roberto Baldi e Rita Pieri e per An Maurizio Castagna. "
117,http://comunicati.comune.prato.it/generali/?action=dettaglio&comunicato=14200400000117,04/08/2004,12:34,Agenda,"Chiusura estiva degli uffici comunali",-,,"L'Urp - Sportello Amico di Comune, Provincia e Prefettura, con sede in corso Mazzoni 1, sarà chiuso al pubblico da giovedì 12 a venerdì  20 agosto. L'ufficio riaprirà al pubblico da lunedì 23 agosto con il consueto orario: lunedì dalle 9 alle 13 e dalle 15 alle 17.30; nartedì, mercoledì, venerdì dalle 9 alle 13.30; giovedì dalle 9 alle 17.30.
Ferie estive anche per l'ufficio del Difensore civico che rimarrà chiuso al pubblico dal 9 al 20 agosto. I cittadini, comunque, potranno continuare a inoltrare eventuali richieste di intervento tramite fax (0574-25666) o all'indirizzo di posta elettronica (difensorecivico@comune.prato.it). Le richieste saranno esaminate alla riapertura del servizio fissata per il 23 agosto.
Si ricorda che fino al 31 agosto, gli uffici Anagrafe, Stato civile, Elettorale e Leva di piazza Cardinale Niccolò saranno aperti al pubblico dal lunedì al venerdì esclusivamente dalle 9 alle 13. Il pomeriggio e il sabato resteranno chiusi."
118,http://comunicati.comune.prato.it/generali/?action=dettaglio&comunicato=14200400000118,04/08/2004,12:48,Agenda,"Pannelli solari sui tetti di tre edifici scolastici  cittadini.  Curcio spiega i vantaggi.",-,,"Pannelli fotovoltaici per la produzione autonoma di energia elettrica saranno installati sui tetti di tre edifici scolastici cittadini, Le Badie, Buricchi e Meucci. I lavori per la realizzazione degli impianti, secondo i progetti a suo tempo approvati dalla giunta comunale,  sono stati appaltati e i cantieri sono in fase di apertura proprio in questi giorni. L'intervento sarà realizzato grazie al confinanziamento del 75 per cento della Regione, dopo che il Ministero dell'Ambiente ha espresso parere favorevole sulle proposte preliminari del Comune.  Attualmente gli edifici scolastici su cui saranno impiantati i pannelli solari  sono riforniti di energia elettrica per una potenza complessiva di 30 kw: i pannelli  saranno, invece, in grado di erogare la massima energia possibile dei 20 kw di potenza massima  installabile su ciascun impianto. I moduli fotovolatici saranno collocati sulle coperture già esistenti dei tre edifici, montati su supporti in acciaio zincato e rivolti a sud. Gli impianti saranno uguali per tutti e tre gli edifici e costeranno complessivamente 465 mila euro: più precisamente il costo è di circa 140 mila euro per Le Badie, 151 mila euro per le Buricchi, 155.500 euro per le Meucci. 'L'installazione di pannelli fotovoltaici - osserva l'assessore alle Politiche ambientali Camilla Curcio - presenta diversi vantaggi: in primo luogo consente di dotare i tre edifici di un sistema di produzione autonoma di energia elettrica per autoconsumo con fonte rinnovabile e non inquinante qual'è appunto l'energia solare; in secondo luogo  con i pannelli secolari c'è la possibilità di vendere all'Enel l'eventuale eccedenza di produzione rispetto al consumo, garantendo così un credito di energia durante l'inutilizzo degli impianti'. 
I pannelli solari, inoltre,   secondo Curcio, aumenteranno il valore aggiunto degli edifici. 'Infine - fa notare l'assessore - l’adozione di questi sistemi permetterà la diffusione tra gli utenti di una maggiore 'coscienza energetica', con positivi risvolti nell’ambito di una crescente razionalità ed efficacia d’uso dell’energia elettrica'. 
I tre progetti esecutivi sono stati predisposti dai tecnici interni del Comune che si sono avvalsi della collaborazione di un professionista  esterno specializzato in materia.

IMPIANTI FOTOVOLTAICI.  
Gli impianti fotovoltaici costituiscono un sistema di produzione di energia elettrica mediante la conversione diretta della radiazione solare in energia elettrica: sono costituiti dal generatore fotovoltaico e dal gruppo di conversione che trasforma  la corrente continua (fornita dal generatore voltaico) in corrente alternata per la connessione alla rete.
Gli impianti solari fotovoltaici di connessione a rete hanno la particolarità di lavorare in regime di interscambio con la rete elettrica locale. In pratica, nelle ore di luce l’utenza consuma l’energia elettrica prodotta dal proprio impianto, mentre quando la luce non c’è o non è sufficiente, oppure se l’utenza richiede più energia di quella che l’impianto è in grado di fornire, sarà la rete elettrica che garantirà l’approvvigionamento dell’energia elettrica necessaria.
Dall’altro lato, se succede che l’impianto solare produce più energia di quella richiesta dall’utenza, tale energia può essere immessa in rete. In questo caso si parla di cessione delle 'eccedenze' alla rete elettrica locale.

"
119,http://comunicati.comune.prato.it/generali/?action=dettaglio&comunicato=14200400000119,30/07/2004,12:44,Agenda,"CONFERENZA STAMPA - Il programma di manifestazioni sportive per settembre e ottobre",-,,"L'assessore allo Sport Aldo Milone presenterà domani mattina alle 11.00 in Palazzo comunale il programma delle manifestazioni sportive per settembre e ottobre, dal ciclismo, alla canoa e al fresbee."
120,http://comunicati.comune.prato.it/generali/?action=dettaglio&comunicato=14200400000120,02/08/2004,12:14,Agenda,"Sportelli anagrafici delle circoscrizioni chiusi a turno nel mese di agosto",-,,"Turni di chiusura nel mese di agosto per gi sportelli anagrafici delle sedi civiche delle circoscrizioni comunali. 
Il turno di ferie inizia dalla circoscrizione Prato Nord, via Sette Marzo 15,  dove gli sportelli anagrafici rimarranno chiusi al pubblico dal 2 al 6 agosto. 
Dal 9 al 13 agosto  la chiusura riguarderà gli sportelli anagrafici  della circoscrizione Prato Est, via De Gasperi 67.
Dal 16 al 20 agosto turno di chiusura per gli sportelli anagrafici la circoscrizione Prato Ovest, via Leoncavallo 35. 
Dal 23 al 27 agosto  chiusi, infine,  gli sportelli anagrafici della circoscrizione Prato Sud, via delle Badie 130.
Il Comune precisa che, per l'intero mese di agosto,  in tutte le sedi circoscrizionali sarà garantito il regolare rilascio dei tesserini venatori e della carta d'identità elettronica e che rimangono comunque aperti tutti gli Uffici del lavoro presso i Centri civici. "
121,http://comunicati.comune.prato.it/generali/?action=dettaglio&comunicato=14200400000121,30/07/2004,12:45,Agenda,"Chiusura estiva dell'ufficio del Difensore civico",-,,"L'ufficio del Difensore civico rimarrà chiuso al pubblico  dal 9 al 20 agosto per ferie estive. I cittadini potranno continuare a inoltrare eventuali richieste di intervento tramite fax (0574-25666) o all'indirizzo di posta elettronica (difensorecivico@comune.prato.it). Le richieste saranno esaminate alla riapertura del servizio fissata per il 23 agosto."
122,http://comunicati.comune.prato.it/generali/?action=dettaglio&comunicato=14200400000122,30/07/2004,18:50,Agenda,"Il Consiglio comunale discute il bilancio consuntivo e la verifica degli equilibri finanziari",-,,"La verifica degli equilibri di bilancio, del patto di stabilità interno e l’approvazione del consuntivo per la gestione 2003 sono stati i temi caldi al centro della seduta fiume del Consiglio comunale, l’ultimo prima della pausa per le ferie d’agosto. 
Dopo un’analitica relazione del vice-sindaco e assessore al Bilancio Roberto Bencini si è aperto un lungo confronto tra maggioranza ed opposizione, che si sono scontrate sul decreto 'taglia-.spese' del governo e sulle esternalizzazioni dei servizi operate negli ultimi anni dall’Amministrazione comunale.
L’introduzione di Bencini si è basata principamente sui numeri, che stando alla relazione dei revisori riconfermano gli equilibri di bilancio come erano stati approvati nel dicembre 2003.
«La fotografia della realtà scattata dalla relazione dei sindaci revisori non è certo delle migliori – ha esordito Massimo Taiti del gruppo Taiti per Prato -Nuovo Psi –, emerge una rilevante differenza tra le previsioni e il rendiconto attuale, soprattutto a causa delle due sciagurate operazioni: cartolarizzazione e esternalizzazione a Sori della riscossione tributi. Fin dall’inizio ho avversato questo bilancio e ora ne ho la riprova: la spesa corrente è molto aumentata rispetto agli anni precedenti balzando a 141 milioni di euro, le prestazioni di servizi sono passate da una spesa di 55 milioni di euro del 2002 a 61 del 2003 senza miglioramenti, il costo medio di un dipendente ha raggiunto i 33.000 euro e i debiti fuori bilancio che il Comune si trascina di anno in anno sono lievitati a oltre 54 milioni di euro. Quali cifre avremo nel 2004?».
«Il consuntivo è la verifica delle scelte politiche della giunta precedente, che si sono rivelate sbagliate – ha fatto eco Giovanni Luchetti di Fi –. La situazione finanziaria del Comune è preoccupante ed è frutto di errori di gestione che si sono aggiunti ad altri errori. Nei primi sei mesi del 2004 c’è stato un incremento delle spese del 20%: già questo dimostra l’incapacità della giunta a gestire i soldi pubblici in un momento di difficoltà mondiale. Per questo il decreto 168 impone alle Pubbliche amministrazioni di darsi delle priorità nelle spese. Anziché far polemica su questo bisognerebbe riflettere sui 54 milioni di euro di debiti fuori bilancio, che minano la stabilità economica, e sul fatto che non si può contare sull’avanzo di amministrazione, perché è da valutare l’esigibilità di quei crediti e la reale esistenza delle entrate».
«La passata giunta si è distinta per investimenti senza precedenti nella storia di Prato dando servizi ai cittadini senza aumentare la pressione fiscale – ha sostenuto il capogruppo della Margherita Antonello Giacomelli –. Non è aumentata alcuna tariffa in questi anni e c’è stata un’incisiva azione della maggioranza per il recupero fiscale attraverso Sori, che ha portato più equità e più risorse. Ai sindaci revisori non è chiesto di fare scelte o valutazioni politiche.  Con il  decreto 'taglia-spese' Berlusconi cambia in corsa le regole e dà la caccia alla rete dei servizi che gli Enti locali hanno creato per i cittadini sostiutendosi anche allo Stato. Vuole affossare l’azione svolta fin qui dalle Amministrazioni locali, nonostante i minori trasferimenti statali. Siamo adesso ad un bivio: arrendersi o rischiare fino all’ultimo euro correndo sul filo del rasoio del Patto di stabilità pur di mantenere invariati i servizi».
Anche Leonardo Becheri, capogruppo di Rifondazione comunista, nel decreto del governo vede non solo un mezzo per tappare le falle della politica economica nazionale, ma anche una strategia per indebolire i Comuni. Non risparmia però critiche alle esternalizzazioni. «E’ al limite della costituzionalità e della decenza fare un provvedimento del genere a metà anno. Il Patto di stabilità non è comunque un dogma e se più che un modo per garantire la salute dei bilanci e della gestione deve diventare un grimaldello politico contro la capacità di governo degli Enti locali si può rischiare il suo equilibrio. Ma non ci si può limitare a criticare la scellerata politica del centrodestra, bisognerebbe riflettere sull’utilità e l’economicità delle esternalizzazioni,  specialmente su Sori, che ha svolto un’azione pressappochista. Controllare e gestire i servizi significa avere più margini di manovra».
Anche Mauro Vannoni, capogruppo di Prato Viva, nel suo intervento ha puntato il dito sulla scarsa redditività delle aziende partecipate rispetto alla spesa che comportano: «C’è troppo distacco tra la spesa che il mantenimento di questi apparati comporta e le risorse e l’utilità che producono. Gli errori di Sori non possono essere sottaciuti».
«L’obiettivo della giunta precedente come di questa è di erogare servizi di alta qualità ad un prezzo abbordabile, come dicono le direttive europee - ha detto il ds Massimo Bartoloni –. E' stata svolta un’azione meritoria stabilendo la giusta base imponibile su cui calcolare l’Ici per ogni famiglia, cioè l’entrata più grossa delle casse comunali. Qui è entrata in gioco Sori, che è disponibile ad effettuare una riflessione sulla propria attività insieme al Comune. D’altra parte è nata nel gennaio 2003 ed ha bisogno di un periodo di rodaggio».
«Quella dell’invarianza fiscale è una barzelletta – ha affermato Gianluca Banchelli An –. Il primo anno di amministrazione, nella scorsa legislatura, l’Ici venne alzata, diventando la seconda aliquota più alta della Toscana, per poter dire poi di non averla aumentata negli anni successivi. Il bilancio è in pari, sì, ma solo ricorrendo ad azioni straordinarie: se non vogliamo sforare i budget bisogna tagliare i costi sui servizi esterni e sulle consulenze. Per quelle sugli immigrati quest’anno si è speso troppo e quelle risorse potevano essere utilizzate in altro modo. La Sori non è certo la miglior cosa per Prato: solo per fare un esempio prima una notifica comportava un costo aggiuntivo di 5 euro, ora invece di 15».
«Questo consuntivo è la certificazione del fallimento della politica di bilancio degli ultimi due annio – ha aggiunto il capogruppo di An Filippo Bernocchi –. E' la prova matematica di chi aveva ragione e chi torto: nelle osservazioni dei sindaci revisori ho ritrovato infatti gli interventi fatti dai banchi dell’opposizione in questi 10 anni. La relazione sembra scritta da noi: il cittadino ha diritto di avere un buon servizio ad un giusto prezzo e le esternalizzazioni, dall’acqua alle fonti di energia, ai parcheggi e al verde pubblico, non hanno portato alcun giovamento a questa città. I servizi dovevano essere ceduti con un procedimento di gara  e la maggioranza doveva cedere una parte del potere economico che ha in città. Perché se i servizi sono stati esternalizzati i dipendenti comunali non sono diminuiti? Ora è necessaria una svolta: non si può aumentare la pressione tributaria perché né la legge nè la città lo permettono, quindi bisogna fare economie».
Di tenore del tutto diverso l’intervento di Luciano Bartolotti (Ds): «Gli obiettivi che la giunta si poneva nel 2003 sono stati raggiunti tutti: il piano Prato città curata, il recupero della ex Campolmi, le grandi opere per la viabilità e le Lam. La validità di un bilancio consuntivo va valutata anche e soprattutto dalla capacità di mantenere ed aumentare i servizi nonostante la difficile situazione finanziaria. Questo è il metro più giusto. Ed inoltre abbiamo rispettato il Patto di stabilità interno: in sede di preparazione del bilancio di previsione 2005, che inizieremo a settembre, concentreremo i nostri sforzi per mantenere invariato l’equilibrio raggiunto tra sviluppo e rete sociale dei servizi alla collettività». 
«Si chiude il serbatoio della benzina e si dà la colpa all’autista se la maccgina non va? – aggiunge Aurelio Donzella, capogruppo Italia dei valori –. Questo governo è privo di strategia economica e vuole svuotare di significato istituzionale gli Enti locali. E’ un attacco scientifico e non casuale, oltre ad essere un modo per rimettere a posto i conti con l’Unione europea scaricandone il peso sui cittadini».
Di diverso avviso il capogruppo di Forza Italia Goffredo Borchi: «E’ più facile dare la colpa a Fini e Berlusconi che parlare di numeri imbarazzanti: nel decreto si dice letteralmente che non ci saranno riduzioni per le spese dovute a prestazioni di servizi correlati a diritti soggettivi, e che le economie vanno fatte nell’affidamento di consulenze esterne e di incarichi per competenze che sono dell’Amministrazione. Al di là della manovra del governo, il Comune poteva e doveva fare economie e ci mancherebbe altro che a fronte dei pagamenti non ci fossero neanche i servizi. Smantellando il settore comunale delle riscossioni per affidarlo a Sori abbiamo perduto un servizio che funzionava bene e con puntualità. Una gran fetta della città è gestita da aziende partecipate che sfuggono al controllo del Consiglio comunale. Ci si aspetterebbe almeno una relazione da parte dei direttori su progetti e investimenti fatti, visto che nessuno di noi è lì per controllare».
«Non si può leggere il consuntivo senza valutare il contesto più generale – ribatte la capogruppo Ds Gerardina Cardillo –. Già prima di questa manovra i trasferimenti agli Enti locali erano diminuiti del 34%. Da quando Letizia Moratti è ministro dell’Istruzione per la prima volta è stato negato il diritto alla scuola materna, le sezioni vengono tagliate. Intervenendo al posto dello Stato abbiamo garantito servizi di alta qualità, che si traducono in una migliore qualità della vita per i cittadini».
Conclusioni affidate al sindaco Marco Romagnoli, il cui intervento, nel quale ha ribadito l'inapplicabilità del decreto 'taglia-spese', ha ricevuto apprezzamenti anche dai banchi dell'opposizione. 
Le delibere relative alle variazioni compensative della parte corrente, del conto capitale, del Patto di stabilità con verifica degli equilibri di bilancio e del rendiconto di gestione 2003 sono state votate separatamente e sono state tutte approvate con 24 voti favorevoli e 15 contrari. Rifondazione comunista e Prato Viva hanno affermato di aver votato contro per dare un segnale politico sulla situazione dei servizi esterni auspicando di votare a favore in sede di previsione dell’esercizio finanziario 2005. I due gruppi si sono astenuti sulle delibere relative al rendiconto dell’Istituzione dei servizi sociali e alla variazione del bilancio 2004 dell’Ente per un trasferimento regionale di 40.000 euro, approvate con 24 voti favorevoli e 12 contrari.
"
123,http://comunicati.comune.prato.it/generali/?action=dettaglio&comunicato=14200400000123,30/07/2004,16:00,Agenda,"Il Consiglio circoscrizionale sud nomina le due Commissioni speciali",-,,"Nella seduta del Consiglio Circoscrizionale sud di ieri 29 luglio sono stati nominati i componenti delle due Commissioni Speciali, che avranno durata biennale: la prima si chiama Commissione Amica dei bambini e delle bambine e la seconda è invece dedicata alla Comunicazione e all'Informazione. Fanno parte della prima Cristina Buralli(D.S.), Giada Carbone (D.S.), Anna Rita Rossi (D.S.), Cinzia Marandola (Margherita), Letizia Nesti (A.N.), Fulvio Silvestrini(R.C.),Debora Eufrasi (F.I.), Stefania Vannucchi (Indipendente), Luciano Firetto(Indipendente), Simone Firetto(Indipendente)e Simone Leoni (Indipendente): quest'ultimo nominativo è particolarmente significativo perchè Leoni ha rivestito la carica di presidente del Consiglio Circoscrizionale dei Ragazzi della Circoscrizione Prato Sud.  La seconda Commissione speciale è formata invece da Paolo Falcini (D.S.),Gianni Ciolli (D.S.), Lucia Berni (D.S.), Monica Monagheddu (Margherita), Gianluca Pascarella (Margherita),  Riccardo Santini (Indipendente), Alfio Tiezzi (Indipendente), Goffredo Gori (Indipendente), Daniele Cuccia (F.I.),Emanuele Maggini (A.N.) e Alessandro Bonacchi (R.C.).
"
124,http://comunicati.comune.prato.it/generali/?action=dettaglio&comunicato=14200400000124,30/07/2004,18:30,Agenda,"Approvati dal Consiglio comunale gli indirizzi dell'accordo di programma per la tutela delle acque e la gestione integrata delle risorse idriche",-,,"Mentre a Roma l’assessore all’Ambiente Camilla Curcio stipulava con il ministro all’Ambiente Altero Matteoli l’accordo di programma per la tutela delle acque e la gestione integrata delle risorse idriche, il Consiglio comunale di giovedì 29 luglio ha aperto i propri lavori con l’approvazione degli indirizzi per l'intesa integrativa per la tutela delle acque del Medio Valdarno e dei bacini di Prato e Pistoia.
Come ha spiegato l’assessore al Bilancio e Affari generali Roberto Bencini nella sua introduzione si tratta di un atto importante, che ottimizza l’utilizzo delle risorse idriche prevedendo il massimo recupero delle acque reflue depurate in modo da non intaccare la falda, destinata all'uso domestico. 
L'accordo è stato sottoscritto dal ministero all'Ambiente, l'Autorità di bacino, la Regione Toscana, le Province di Prato e Pistoia, l’Unione industriale pratese, la Gida, il Comune di Prato e altri Comuni dell’area, tra cui Cantagallo , Montemurlo, Vaiano e Vernio.
Per realizzare il ciclo integrato è prevista una spesa di circa 30 miloni di euro: l’accordo impegna finanziariamente il ministero per 11 milioni, la Regione Toscana per 9, la Provincia di Prato, il Comune e la Gida, società partecipata del Comune, complessivamente per 7,7 milioni di euro, l’Unione industriale per 1 milione e mezzo, mentre il resto è diviso tra gli altri attori dell’intesa. 
L'obiettivo è disincentivare l'uso industriale delle acque di falda, utilizzando per le attività produttive 9 milioni di metri cubi di acqua riciclata, con Gida che renderà disponibili 14 milioni di metri cubi di acque reflue.
Il provvedimento ha ricevuto il generale apprezzamento del Consiglio comunale, anche se il centrodestra (Forza Italia e An) si è atenuto, per protestare contro l'iscrizione all'ultimo minuto della delibera allì'ordine del giorno.  
«Ottimizzare le risorse idriche è un fatto importante per una città come Prato – ha detto il capogrupo di Forza Italia Gofredo Borchi – è la riprova che il governo presta attenzione al distretto pratese e all’annosa questione del riequilibrio del bilancio idrico della falda, che ha datto tanti problemi e preoccupazioni in passato. L’unica nota negativa è che per valutare un atto così importante abbiamo solo una delibera di tre pagine: il merito  è positivo e lo condividiamo, ma per dare un segnale politico alla maggioranza su queste procedure poco ortodosse, soprattutto all’inizio della legislatura, ci asterremo».
«Si tratta di un ottimo lavoro che premia le capacità progettuali degli enti coinvolti – ha commentato Fabio Caregnato dei Ds –. E' un intervento di grande valore dal punto di vista ambientale perché recupera e riutilizza al meglio un bene prezioso di cui c’è scarsità come l’acqua. Va reso atto anche al ministro dell’Ambiente per la sensibilità dimostrata nel vagliare i progetti presentati nell’accordo. Investire nella tecnologia conviene e secondo me andrebbe fatto anche nel settore del recupero energetico dei rifiuti».
Dello stesso tenore gli interventi di Aurelio Donzella dell’Italia dei Valori e di Tommaso Rindi (Verdi), che ritengono il provvedimento «in linea con lo sviluppo ecocompatibile della città», mentre il capogruppo Margherita Antonello Giacomelli ha sottolineato che il risultato positivo è stato raggiunto grazie al fatto che il Governo ha avuto come interlocutori gli enti locali. 
I capigruppo di Rifondazione comunista Leonardo Becheri e di Prato viva Mauro Vannoni hanno espresso apprezzamento per il provvedimento, auspicando però un peso maggiore del Comune nella gestione delle acque: «Molti degli obiettivi racchiusi nell’accordo di programma sono intuizioni che Rifondazione comunista ha espresso in Consiglio da tempo suscitando  reazioni contrarie – ha detto Becheri –. L’unica nota stonata è la presenza di troppi attori nella gestione delle acque che rischia di creare confusione e espropriare il ruolo istituzionale del Comune. Sarebbero per questo da chiarire le posizioni di Publiacqua e Consiag». 
La delibera sull’accordo di programma per la gestione integrata delle acque è stata approvata con 27 voti favorevoli dell’Ulivo e di Rc e 9 astenuti (Forza Italia e An)."
125,http://comunicati.comune.prato.it/generali/?action=dettaglio&comunicato=14200400000125,,,,,,,"notizia non presente"
126,http://comunicati.comune.prato.it/generali/?action=dettaglio&comunicato=14200400000126,31/07/2004,12:37,Agenda,"Curcio: «Polemiche senza senso sull'intesa per il ciclo dell'acqua»",-,,"«L'accordo di programma sottoscritto a Roma sul ciclo integrato delle acque, lo si deve prima di tutto alle iniziative attuate dagli enti locali pratesi, Provincia e Comune in testa, e dalla Regione, e alla volontà delle parti sociali e del sistema locale di gestione dei pubblici servizi, che hanno fatto del riuso dell'acqua ai fini indusriali e della salvaguardia della falda un elemento strategico delle politiche ambientali».
E' quanto dichiara l'assessore all'Ambiente del Comune di Prato Camilla Curcio.
«E' inconsistente - continua Curcio - la polemica imbastita da qualche consigliere comunale sull'approvazione dell'atto in Consiglio comunale, poichè di ritorno da Roma (e non certto per la firma dell'accordo) nessuno lo avrebbe aspettato. Più che altro pare un escamotage per nascondere il fatto che in Consiglio le opposizioni di centrodestra si sono astenute su un provvedimento, che insieme alle amministrazioni locali, ha voluto lo stesso ministro Matteoli».
«Senza gli interventi di depurazione, l'acquedotto industriale, politiche innovative ambientali, attivate dalle Amministrazioni locali, probabilmente l'accordo di programma non ci sarebbe stato. E questo fa giustizia anche di ipotesi di privatizzazione della stessa risorsa idrica, echeggiate nel dibattito in Consiglio comunale. Se l'acqua fosse privata, si farebbero certe operazioni? Inutile aggiungere che non si farebbero». "
127,http://comunicati.comune.prato.it/generali/?action=dettaglio&comunicato=14200400000127,31/07/2004,12:33,Agenda,"Un ricco programma di manifestazioni sportive realizzato dall'assessorato allo sport per settembre e ottobre",-,,"La quarantunesima edizione della tradizionale corsa ciclistica organizzata dalla Polisportiva 29 Martiri di Figline aprirà il 4 settembre un ricco programma di manifestazioni sportive realizzato dall'assessorato allo Sport per il ritorno dalle ferie estive.  Il calendario degli appuntamenti è stato presentato stamattina in Palazzo comunale dall'assessore allo Sport Aldo Milone: «A Prato lo sport ha un ruolo molto importante - dice Milone, - basta vedere in quanti sport atleti e società pratesi hanno raggiunto i vertici nazionali ed internazionali. La fiorente realtà sportiva fa di Prato una delle prime città d'Italia: la costante organizzazione di manifestazioni e appuntamenti sportivi è merito anche degli uffici dell'assessorato allo Sport, una fucina di idee e progetti che ho trovato in ottimo funzionamento quando mi sono insediato». Il cartellone si estende fino a metà ottobre e offre un'ampia scelta di discipline sportive, senza tralasciare quelle considerate 'minori'. Dal 6 all'8 settembre si svolgerà infatti la fase finale di 'Canoa'nsieme', corsi di canottaggio gratuiti organizzati a partire dal marzo scorso dalla Uisp e dall'assessorato allo Sport sul Bisenzio, con grande partecipazione. Per chi ama la marcia il 12 settembre in viale Galilei ci sarà il 1° Trofeo Mauro Ferrari, campionato italiano di società regionali, a cui saranno invitati atleti reduci dalle imminenti Olimpiadi di Atene. Non viene dimenticato lo sport dedicato ai disabili: dal 13 al 18 settembre si terrà il 10° Trofeo Aurora International, una grande manifestazione con tornei di calcio e pallavolo, ma anche convegni, musica e grigliate all'aperto per promuovere la pratica sportiva per i portatori di handicap: l'appuntamento è organizzato dalla Polisportiva Aurora e dal Comune in collaborazione con l'associazione Atletic Nadir, la Regione, la Provincia e la Asl 4. Parteciperà come testimonial d'eccezione un famoso ex-calciatore di cui sarà svelato il nome a settembre, in occasione della presentazione della manifestazione. Il 19 settembre tornerà l'appuntamento con una classica del ciclismo pratese, il Gran Premio dell'Industria e del Commercio, arrivato alla sua 59a edizione. Dal 21 al 24 al Palazzetto dello Sport di Prato e in piazza S. Francesco è protagonista il basket, con partite anche on the road in notturna e un fine benefico perseguito in collaborazione con l'Unicef di Prato: raccogliere fondi per promuovere progetti di aiuto e recupero dei bambini colombiani arruolati in guerra.  Il 26 settembre si disputerà il 24° Torneo Alfredo Fiaschi di ciclismo a Vergaio, patrocinato anche dalla Regione, e collegato al secondo Memorial in onore del consigliere regionale pratese Massimo Bellandi. Dal 28 settembre al 2 ottobre il progetto Tree di treeclimbing sulla Calvana e le Cascine di Tavola in parallelo alla quale si svolgerà una settimana di esperienze ecologiche con osservazioni delle chiome degli alberi e l'ebbrezza dell'ascesa nel Parco del Bargo di Poggio a Caiano e a Guzzano, dedicata alle scuole elementari e medie in collaborazione con il Trofeo Città di Prato. Il 3 ottobre tornerà la Prato Marathon di podistica, alla sua terza edizione, a cui l'anno scorso parteciparono 1700 persone.  Il 10 ottobre toccherà alla gara nazionale Supermotard di motociclismo al Parco fiera di Mezzana, con tre categorie: Prestige, con moto da 400 cc a 800, sport, da 250 a 450, e 125.  Si conclude il 16 e 17 ottobre con i campionati italiani Ultimate di fresbee al campo di gioco Chiavacci, organizzati dalla Tuscan flying bisch association con squadre provenienti da varie città d'Italia che praticano questo singolare sport, come Milano, Como, Padova, Treviso, Lecce, Bergamo, Roma e ovviamente Prato. La giovane squadra toscana, con atleti pratesi è riuscita dopo soli quattro anni dalla nascita ad ottenere rilevanti risultati nazionali. Oltre a queste manifestazioni, sono in calendario anche altri appuntamenti patrocinati dall'assessorato allo Sport: il 9 settembre la Traversata notturna di podismo organizzata dal Csi, l'11 e il 12 il tiro con l'arco con Sei ore per la vita, organizzato dalla Compagnia arcieri di Borgo al Cornio, che vanta il neo-campione del mondo juniores Stefano Zanobetti, 19 anni, gli stessi giorni la mostra scambio auto moto retrò dell'associazione Airesis, il 12 settembre la corsa podistica di S. Ippolito organizzata dal Csi, la manifestazione di cicloturismo Tutti in bici alle Cascine, organizzata dalla Uisp, sabato 18 il Trofeo di Paperino per giovanissimi organizzata dall'Ac Vergaio e dal Circolo Amanti della bici di Paperino e infine gran finale con la Partita del cuore delle signore di calcio femminile che vedrà contrapposte le donne del Milan club di Prato contro quelle del Dopolavoro ferroviario."
128,http://comunicati.comune.prato.it/generali/?action=dettaglio&comunicato=14200400000128,31/07/2004,12:41,Agenda,"Il 2 agosto Paolo Rossi al Pecci",-,,"Sono quasi cinque anni che Paolo Rossi porta in giro per l’Italia la sua compagnia del Teatro di Rianimazione stravolgendo testi classici – da Shakespeare a Molière – e riconsegnandoli alle platee in serate di puro happening recitato con e per, e mai semplicemente al pubblico. Se nel Romeo & Juliet si attraversava il testo assieme agli spettatori, i quali venivano chiamati a fare gli attori, se in Questa sera si recita Molière il passo fu quello della sintesi chimico-alchemica fra un canovaccio e la realtà odierna; ne Il signor Rossi e la Costituzione Paolo Rossi è l'instancabile spirito-guida che ci accompagna attraverso il testo della nostra Legge Fondamentale, testo che viene sfruttato come un vero e proprio canovaccio che meglio di ogni altro può descrivere la nostra realtà contemporanea. Paolo Rossi è dunque il cicerone, il capo-popolo, il presidente d’assemblea che prende la parola anche per noi in questa infuocata riunione del condominio Italia. Il sottotitolo dello spettacolo recita “Adunata popolare di delirio organizzato”. Il delirio organizzato di Paolo Rossi oramai è ben conosciuto, il tema dell’adunata popolare deriva invece direttamente dall’art. 17 della Costituzione, il quale decreta e tutela il diritto di riunirsi pacificamente e senz’armi; si è deciso di avvalersi di questa legge per chiamare i cittadini a trovarsi in un luogo pubblico per parlare della Costituzione, per conoscerla prima di vederla modificata, per discuterla, magari per riscriverla, certamente per capirla, scandagliarla, renderla fruibile. Un continuo dialogo con il pubblico quindi, che, investito ironicamente (ma non poi troppo), produce un immediato corto circuito teatro-parlamento-popolo-politica dagli effetti deflagranti in termini di profondità di riflessione e, al tempo stesso, di riuscita comica.

"
129,http://comunicati.comune.prato.it/generali/?action=dettaglio&comunicato=14200400000129,,,,,,,"notizia non presente"
130,http://comunicati.comune.prato.it/generali/?action=dettaglio&comunicato=14200400000130,03/08/2004,14:09,Agenda,"Corteggio storico 2004/2 - I gruppi presenti alla sfilata.",-,,"FUNDACION FESTA DA ISTORIA
Ribadavia Ourense
Fondata verso la fine dell’XI secolo, Ribadavia è oggi palcoscenico della più grande e importante rievocazione storica della Galizia. Grazie alla collaborazione di oltre cinquecento volontari, la Fundacion Festa da Istoria riesce ogni anno a far rivivere  agli abitanti e ai visitatori l’atmosfera dei giorni medievali  con balli,  musica, botteghe di  arte e artigianato che si ispirano alla tradizione popolare dell’epoca.  
A Prato è presente una significativa rappresentanza della Fundacion, con figuranti, cavalieri, dame e armati che ci faranno rivivere alcuni momenti della storia medievale della loro terra.
Dalla Spagna arriva a Prato  anche  un gruppo di suonatori di cornamusa,  Agrupaciòn folcloristica San Miguel” di Marcon  - Pontevedra, specializzati in canzoni e balli galleghi. Il gruppo è formato da oltre 100 componenti. La delegazione ospite della nostra città sarà di circa venti elementi.

GRUPPO STORICO CORMONS
Cormòns, in provincia di Gorizia, ha un’eredità di quattrocento anni di storia asburgica iniziata con Massimiliano I. La figura di questo mitico personaggio storico viene rievocata  ogni anno, in una domenica di fine agosto,  quando il centro cittadino si trasforma in un borgo tardo-medievale, con le vie e le piazze brulicanti di personaggi in costume, che inscenano duelli, giochi, danze e mestieri dell’epoca e danno vita a un grande mercato di antichi mestieri, popolato da decine di artigiani intenti a svolgere le loro attività tradizionali per l’intera giornata fino a notte al lume delle torce.  Dopo il tradizionale corteo in costume per le vie cittadine, il momento più spettacolare della rievocazione è il torneo cavalleresco, una perfetta ricostruzione filologica dei tornei antichi, che viene disputato da una compagnia di maestri d’arme professionisti famosi in tutta Europa. I cavalieri in armatura  sono, infatti, abilissimi cascatori di professione provenienti da Bratislava, controfigure cinematografiche e maestri di scherma antica. Questi si sfidano  in un Torneo in Barriera, incrociando lame e lunghe aste e tortiglioni, secondo le rigorose leggi della cavalleria di un tempo: chi viene disarcionato ha perso.  La rievocazione storica si chiude con uno spettacolo di fuochi artificiali antichi simili a quelli descritti da Marco Polo di ritorno dall’Oriente.

COMPAGNIA BELESTRIERI DI NORCIA
Racchiusa dalla cinta muraria a forma di cuore, Norcia è una delle città artistiche più rinomate dell’Umbria. Fulcro della città è la piazza S. Benedetto sulla quale si affacciano i principali edifici storici.  Chiese, torri, paesi arroccati, abbazie, sono presenti in tutto il territorio nursino e costituiscono un patrimonio storico artistico di incomparabile bellezza. Terra di storie leggendarie legate alla Sibilla e alla magia, a Norcia nel  1995 è nata la Compagnia dei Balestrieri per iniziativa di alcuni balestrieri che fanno parte delle sei  guaite (rioni) in cui è divisa la città.  La Compagnia si propone di promuovere la storia di Norcia e del suo territorio partecipando a gare nazionali e internazionali che utilizzano appunto la balestra. Sono 18 anni che a Norcia, il 21 marzo e l’ultima domenica di agosto, si disputa  il torneo delle sei guaite in onore di S. Benedetto, patrono d’Europa.  La gara si conclude con il corteo storico che sfila per le vie della città formato dai personaggi in costume delle sei guaite, dal Capitano del Popolo, dai Magnifici Signori Consoli, dai rappresentanti del Comune e dei sedici castelli. 
La Compagnia dei Balestrieri è formata da 22 balestrieri e da un maestro d’armi: a completare la Compagnia un gruppo di tamburini e figuranti con splendide dame e cavalieri. 

GRUPPO STORICO CITTA' DI CORINALDO
Il gruppo storico “Città di Corinaldo” composto da sbandieratori, arcieri, tamburi e chiarine si esibisce in Italia e all’estero da oltre vent’anni.  Lo spettacolo si articola nel corteo, nel saluto al pubblico e nella esibizione degli arcieri, degli sbandieratori e dei tamburi.  E’ contornato dagli squilli delle chiarine . Il gruppo dei tamburi, composto da venti elementi, si esibisce con costumi storici del pieno Rinascimento. Anche le “chiarine” lunghe e scintillanti trombe in ottone,  dritte e senza pistoni, sono artefici di un indiscutibile  impatto scenografico e sonoro.  Del gruppo fa parte la Compagnia degli alfieri dell’associazione “Pozzo della polenta”, che organizza giochi di bandiere di alta spettacolarità. Il gruppo degli arcieri si richiama all’abilità del tardo medioevo e primo rinascimento, quando l’arco non era un mezzo di divertimento, ma uno strumento che permetteva la sopravvivenza in pace come in guerra.  Oggi gli arcieri di Corinaldo si esibiscono in gare  di abilità con il tradizionale lancio di frecce ma anche di dardi infuocati.
La festa del Pozzo della Polenta, che ogni anno si tiene la terza domenica di luglio,  rievoca la vittoria riportata dai corinaldesi nel 1517 contro l’esercito di Francesco Maria I della Rovere che, per venti giorni, aveva assediato la fortificazione di Corinaldo. Nella cornice del medievale centro storico della cittadina, tra antichi palazzi, vie e piazze, centinaia di figuranti con costumi d’epoca, dame, giocolieri, armigeri, sbandieratori, tamburini e arcieri fanno da supporto alla rappresentazione che culmina nella consegna del “palio” – opera di artisti di chiara fama – assegnata al rione vincitore delle diverse gare, quali il gioco della campana, il palio degli arcieri, la giostra dei cavalieri. 

GIULIETTA E ROMEO
MONTECCHIO MAGGIORE
Il gruppo storico culturale “Giulietta e Roneo” vuol far conoscere Montecchio e soprattutto la leggenda, qui ambientata,  che risale al periodo medievale. La storia è nota in tutto il mondo grazie a William Shakespeare che, per la sua opera,  trasse ispirazione da una novella di Luigi da Porto, nobile letterato vicentino.  Sul colle che sovrasta il paese sorgono due rocche passate alla storia come i castelli di Giulietta e Romeo.   La storia dei due innamorati viene rievocata da questo gruppo storico che oggi può contare sulla partecipazione di 150 persone ognuna delle quali impersona una figura particolare del mondo medievale. 
Il primo maggio di ogni anno vengono scelte le nobili figure dei due famosi innamorati tra “baldi giovani e gentile fanciulle” che si candidano per rappresentare Montecchio e la sua storia per un intero anno.  Contemporaneamente avviene la disfida tra le casate dei Montecchi e dei Capuleti che si contendono, con giochi cortesi e avvincenti scontri, l’ambito palio. La manifestazione richiama ogni anno 15 mila spettatori: musici, giullari, armigeri, sbandieratori, tamburini, mercanti, danzatori, artisti, frati, arcieri, alchimisti,e mendicanti si contendono le attenzioni degli astanti riproponendo la vita semplice ma fascinosa del XV secolo.

PALIO DEI CASTELLI
SAN SEVERINO MARCHE
Il Palio dei Castelli  si gioca con quattro gruppi. Il gruppo dei tamburini, composto da 19 elementi e un capo tamburino: quattro chiarine, quattro rullanti e dieci tamburi muti. 
La compagnia degli arcieri, composta da 14 elementi che gareggiano rigorosamente in costume storico, utilizza come arco il “long bow” costruito interamente in legno. 
Al Palio partecipa anche la compagnia dei balestrieri composta da cinque elementi che rievocano le gesta degli antichi balestrieri di San Severino.  I balestrieri di San Severino, in pieno medioevo, erano noti per la loro abilità e godevano di notevole prestigio tanto da essere richiesti in aiuto da diverse città in caso di bisogno.  I balestrieri gareggiano con balestre artigianali con fusto in legno, arco in acciaio e sistema di caricamento a leva.
Infine del Palio fa parte la compagnia del Grifone della Scala formata da dieci cavalieri che rievocano con maestria combattimenti medievali. I cavalieri della compagnia puntano sulla qualità e la spettacolarità dei duelli dando allo spettatore la sensazione di rivivere affascinanti tenzoni medievali. I combattimenti  vengono eseguiti con armi medievali come il bastone (arma del popolo), la spada (arma inseparabile di un cavaliere), la spada bastarda impugnabile con una o due mani, le daghe e gli spadini, le picche o le lance, i bastoni corti.  Nei dialoghi e nelle presentazioni, per ricreare l’atmosfera di seicento anni fa,  i cavalieri usano l’italiano volgare. 

PALIO DEGLI ASINI
ALBA
Il 10 agosto 1275, giorno in cui gli albesi festeggiavano il loro patrono S. Lorenzo, gli astensi entrarono ad Alba e arrecarono enormi danni alla città. Sotto le mura furono protagonisti della corsa per il palio, una gara che assunse un doppio significato : fare scorno agli albesi e dimostrare che, ormai padroni del campo, avevano il diritto di festeggiare il santo patrono di Alba. La corsa del Palio, durante la festa del santo patrono, continuò anche nei secoli successivi, sempre con i cavalli. I fantini di Alba, per dimostrare la loro abilità, parteciparono più volte al Palio di  Asti e, addirittura, in certe occasioni lo vinsero. Per questo non furono più invitati e nel 1932, dopo un ulteriore rifiuto, gli albesi decisero di correre il proprio palio con gli asini sostituendoli ai cavalli, Lo scopo era di sdrammatizzare e sminuire la sconfitta del 1275. Oggi, dopo la grande sfilata storica con oltre 500 figuranti, si continua a correre il palio degli Asini cui partecipano la giostra e i borghi della città. Il Palio si corre per divertimento, la vittoria è affidata alla casualità e all’umore di questo simpatico animale. 

PALIO DELLE CONTRADE
SAN SECONDO
Il Palio delle Contrade di San Secondo (Parma) rievoca i festeggiamenti che si tennero  nel borgo dei conti Rossi nel 1523 per il matrimonio di Pietro Maria III Rossi e Camilla Gonzaga, cugina del duca di Mantova Federico II: un avvenimento mondano per l’epoca, con ospiti illustri tra cui Giovanni de’Medici detto delle Bande Nere, il poeta Pietro Aretino e il Cardinale Giulio de’ Medici che divenne papa quell’anno col nome di Clemente VII. Cortei in costume, case e strade imbandierate, banchetti e libagioni culminano nella disputa del palio tra le sei contrade del borgo rinascimentale: la contrada di Castell’Aicardi, della Dragonda, del Grillo, del Bureg di Minèn, della Prevostura e della Trinità.


PALIO DEGLI ARCIERI DI S. MICHELE
Il Palio degli Arcieri Città di Pescia, giunto quest’anno alla sua ventisettesima edizione, è la più importante manifestazione annuale organizzata dall’associazione storica rione di S. Michele, che si è costituita nel 1981 per rievocare spaccati di vita di Pescia nell’epoca medievale. Si svolge nella prima settimana di settembre e la contesa è preceduta da un grande corteggio storico con centinaia di figuranti che attraversa  le strade della città. Gli eleganti costumi rievocano fedelmente gli abiti indossati dalla seconda metà del XIII secolo alla fine del XVI da dame, cavalieri, arcieri, tamburini, spadari e sbandieratori.

CORSA ALLA SPADA
CAMERINO
La gara si svolge ancora oggi a piedi e costituisce il principale avvenimento della rievocazione storica rinata nel 1982, ma le sue radici affondano nel 1200: i documenti notarili dell’epoca rivelano infatti  che tra gli obblighi che alcune comunità avevano nei confronti di Camerino vi era l’offeta di un palio che molto spesso veniva fatta a maggio in occasione delle celebrazioni in onore di San Venanzio, patrono della città. Alla Corsa della spada partecipano trenta corridori portacolori che devono correre per le strette e impervie vie del centro storico tra discese e salite per vincere il trofeo della spada, che va al primo classificato, mentre il Palio, lo stendardo rosso di Camerino, va alla squadra che ha realizzato il miglior punteggio complessivo. Del ricco programma della rievocazione storica fanno parte infatti altre gare, giostre e cortei: l’Offerta dei Ceri, il Palio degli arcieri, la Giostra della Quintana e la Giostra dell’Anello a cavallo. 

LA CAVALCATA DELL'ASSUNTA
FERMO
La festa dell’Assunta a Fermo ha origini lontane e risale al 1182, ma già in documenti di trecento anni prima si parlava di festeggiamenti in onore della patrona di Fermo. Più che una festa religiosa era però la rassegna della mostra della potenza e della grandezza dello stato fermano con la sfilata maestosa delle sei contrade, delle corporazioni e delle classi sociali accompagnate da cavalli e trombettieri. Dopo un periodo di splendore fu abolita nel 1808 sotto il regno napoleonico e venne riesumata a più riprese in seguito, ma senza l’antico lustro. Scomparve anche durante il regno di Vittorio Emanuele II e solo nel 1982, dopo otto secoli bui, è tornata a rivevere recuperando l’antico splendore. La Cavalcata prevede varie gare: tra queste il Gioco dell’anello, in cui il cavaliere correndo deve infilare con la lancia un anello fisso o mobile, e la Quintana, in cui deve colpire una statua gigante e mobile con un braccio teso che gira e può colpirlo in caso di errore.

"
131,http://comunicati.comune.prato.it/generali/?action=dettaglio&comunicato=14200400000131,02/08/2004,13:28,Agenda,"CONFERENZA STAMPA.- La presentazione del Corteggio storico 2004",-,,"Sarà presentata domani alle 11.00 in Palazzo comunale l'edizione 2004 del Corteggio storico, manifestazione civile e religiosa che dal Medioevo si tiene l'8 settembre, festività della nascita della Madonna. La sfilata e i gruppi storici in costume italiani e stranieri che anche quest'anno parteciparanno al prestigioso evento saranno presentati dal sindaco Marco Romagnoli e dal cerimoniere del Comune Giancarlo Calamai."
132,http://comunicati.comune.prato.it/generali/?action=dettaglio&comunicato=14200400000132,02/08/2004,15:08,Agenda,"Tre sezioni di scuola materna in via Toti",-,,"Un milione e 620 mila euro per realizzare tre delle sei sezioni di scuola materna, che sorgerà in via Toti. La delibera col progetto esecutivo è stata licenziata dalla Giunta, su proposta dell'assessore ai Lavori pubblici Enrico Giardi.
Il primo lotto dell'opera prevede la costruzione di tre nuove sezioni di scuola materna, più una serie di servizi annessi, dimensionati per sei sezioni, fra cui lo spazio ludoteca e la cucina. Il secondo lotto prevede il completamento, con la realizzazione di altre tre sezioni.
La decisione della giunta, con relativo importo, riguarda la prima fase dei lavori e le prime tre sezioni.   "
133,http://comunicati.comune.prato.it/generali/?action=dettaglio&comunicato=14200400000133,,,,,,,"notizia non presente"
134,http://comunicati.comune.prato.it/generali/?action=dettaglio&comunicato=14200400000134,03/08/2004,11:41,Agenda,"Circoscrizione Prato Nord, nominate le commissioni consiliari",-,,"Il consiglio della circoscrizione Prato Nord, nel corso dell'ultima seduta, ha proceduta alla nomina dei presidenti e dei componenti delle commissioni consilari. 
Presidente della prima commissione Istruzione e Cultura è stato nominato il Ds Mario Barbacci (riceve nella sede della circoscrizione il lunedì dalle ore 16.30 alle ore 18.30). Della commissione fanno parte Federico Gallo (Margherita), Lucia Corsetti, Angela Pecchioli, Lucia Di Gioia, Lorenzina Lo Conte, Andrea Castagni (Ds), Gabriele Licata (Italia dei Valori), Annalisa Giannetti (Comunisti italiani), Eleonora Catelani, Federico Staccioli, Massimo Pugi (Forza Italia),  Elena Tempestini, Claudia Bettazzi (An), Sergio Cecchini (Prc). 		
Presidente della quarta commissione  Lavori pubblici, patrimonio immobiliare e manutenzione ordinaria, traffico e vigilanza urbana, è Giovanni Moschiti (Ds), che riceverà i cittadini il lunedì  dalle ore 16.30 alle ore 18.30. Gli altri componenti sono: Mario Roberto Becchi, Antonio Romano, Luana Bracone e Claudia Fortunato, Gradi Luciano  per i Ds,  Mario Magi (Sdi),  Massimiliano Tesi e Andrea Chellini (Margherita), 	Alfonso Fornasini, Sergio Bonistalli e Pierluigi Betti (Forza Italia), Edoardo Faggi, Gaia Tofani (An), Marco Betti (Prc).
La seconda commissione Servizi sociali e Progetto giovani avrà come presidente Rossana Melani (Ds) che riceve  il giovedì dalle ore 16.30 alle ore 18.30. Gli altri componenti Ds sono Francesco Bartolomei, Massimiliano Biondi, Rosa Rosangela Riviera, Laura Pieragnoli, Riccardo Cammelli. Per la Margherita sono stati nominati Alessandra Bruni e Piero Gualtieri; quindi Deanna Micheloni (Verdi), Davide Pruper, Alberto Biagini e Federico Staccioli (Fi),  Alberto Bigagli e Andrea Scuffi Abati (An), Michele Agostinelli (Prc).
Presidente ,infine,  della terza commissione Urbanistica, ambiente, verde pubblico e attrezzato, sport, è Marco Baldi (Margherita), che 		
riceve  il sabato dalle ore 10.00 alle ore 12.00. I componenti Ds sono Pietro Lo Faro, Gabriele Tesco, Paolo Giuseppe Paoli, Mario Carmelo Iannuzzi, Matteo Fatighenti, Luca Natile, Vanna Vannini; quindi Maria Scarfalloto (Margherita), Eleonora Catelani e Sergio Bonistalli (Fi), Elena Ganugi, Luca Balugani, Niccolò Colzi (An), Marco Vesigna (Prc)	.	


"
135,http://comunicati.comune.prato.it/generali/?action=dettaglio&comunicato=14200400000135,03/08/2004,12:51,Agenda,"Il calendario di apertura degli asili nido e delle scuole dell'infanzia",-,,"Il servizio educativo per l'infanzia del Comune ha stilato il calendario di apertura degli asili nido e delle scuole dell'infanzia comunali per l'anno scolastico 2004/2005: i nidi apriranno i battenti il 9 settembre e chiuderanno il 14 luglio, mentre per le materne il ritorno in classe è previsto per il 13 settembre con chiusura il 30 giugno 2005. Per quanto riguarda i periodi di vacanza in cui le strutture rimarranno chiuse, a Natale l'interruzione delle lezioni andrà dal 24 dicembre al 7 gennaio compresi, mentre a Pasqua dal 24 marzo al 29 inclusi. Inoltre le lezioni sono sospese per le festività del 1° novembre, del 29 e 30 per la festa della Toscana, che dopo due anni dall'istituzione cade per la prima volta in un giorno feriale, l'8 dicembre, il 25 aprile e il 2 e 3 giugno. Gli asili nido chiuderanno anche il 23 dicembre e il 23 marzo."
136,http://comunicati.comune.prato.it/generali/?action=dettaglio&comunicato=14200400000136,03/08/2004,14:09,Agenda,"Corteggio storico 2004/1 - Un'edizione autorevole ma sobria",-,,"Ventiquattro gruppi storici, per un totale di 6/700 figuranti, una decina da fuori regione, due gruppi spagnoli composti da circa 40 elementi «per mantenere - chiosa il cerimoniere del Comune Giancarlo Calamai - quel legame con l'Europa inaugurato lo scorso anno con la Corte pontificale di Avignone»: in estrema sintesi i numeri del Corteggio storico, edizione 2004. 
«Un'edizione autorevole e bella ma anche sobria e austera», spiega il sindaco Marco Romagnoli, alle prese con esigenze di bilancio, che hanno consigliato un taglio di un terzo, da 75.000 a 50 mila euro, per la festa per eccellenza di Prato. Già perchè la città sul Bisenzio non può certo rinunciare all'antica Fiera, che data dal Medioevo e, come nei secoli passati, ha il suo culmine nell'8 settembre, Festività della Madonna, con la comunità locale che rende omaggio alla Sacra Cintola, la reliquia la cui ostensione dal pulpito del Duomo chiude l'8 settembre.
Festa civile ed insieme religiosa, tanto che delle tre chiavi dello scrigno in cui è deposta la Sacra Cintola, due sono custodite dal Comune e una dalla Diocesi, e bisogna usarle contemporaneamente.
Così fra qualche rinuncia (lo spettacolo pirotecnico notturno dal Castello dell'Imperatore, ma non è detta l'utlima parola, e la rappresentazione, inizialmente prevista, della Mandragola di Machiavelli che con messer Nicia cita la festa pratese: «non si fece mai la Fiera a Prato che io non v'andassi») e l'aiuto di qualche sponsor (Consiag, Asm, Sori, Camera di commercio), il Corteggio storico si presenta con un look inedito rappresentato dalla cornice grafica del  nuovo manifesto, e conferma il prologo, la sera del 7 settembre, della cerimonia, rinverdita dallo scorso anno, della consegna dei ceri da parte del Comune alla Cappella della Cintola.
Le novità sono i due gruppi spagnoli, provenienti dalla Galizia, la 'Fundacion festa da istoria' di Ribadavia (oggi palcoscenico della più grande rievocazione storica della regione iberica), che rammenta il pellegrinaggio a Santiago de Compostela, e le cornamuse del gruppo 'Agrupacion folcloristica San Miguel' di Pontevedra, che si esiberanno entrambi, la sera dell'8 settembre, in piazza Duomo.
Fra le novità anche il percorso: lo scorso anno fu inserita via Magnolfi restaurata, il prossimo 8 settembre il Corteggio sfilerà per buona parte di via S. Trinità, mentre piazza S. Agostino farà da sfondo ad uno degli spettacoli di musici e tamburini ('La Cavalcata dell'Assunta' di Fermo) che da consuetudine la mattina occupano le piazze del centro città (l'altro in piazza delle Carceri con il tiro con l'arco del gruppo 'Corsa alla Spada e Palio' di Camerino).
«Il fascino del Corteggio resta intatto», dice il sindaco. Semmai il rimpianto, espresso da Calamai, è che la sua partenza, nel pomeriggio da piazza del Comune, non sia salutata dai rintocchi della campana di Palazzo Pretorio, per mancanza di un bollo. Di sicuro altre campane suoneranno ai primi passi del Corteggio: sono quelle delle chiese presenti nel perimetro entro le antiche mura. La Diocesi ha accolto la richiesta proveniente dagli uffici del cerimoniale del Comune.   
      
Corteggio Storico 2004 - 8 settembre - Ordine di sfilata.
Da piazza del Comune - Societas populi terre Prati, Gonfalone e valletti Comune di Prato e autorità, Gonfalone Regione Toscana, Gonfalone e gruppo storico Provincia Di Prato, Gonfalone e valletti Comune di Firenze, Gonfalone e valletti Comune di Lucca, Gonfalone e valletti Comune di Pisa, Gonfaloni Comuni ospiti senza gruppi in costume.
Da piazza S. Francesco (raggiunta dalle scuole 'C. guasti') - Cavalcata dell'Assunta, Società della Miseria, Palio delle Contrade, Balestrieri di Norcia, Gruppo storico di Montemurlo, Palio dei Castelli, Cento Torri Alba, Gruppo storico di Carmignano, Castro Carmonis, Compagnia dell'Aringa, Montecchio Maggiore, Gruppo storico Dagomari, Pozzo della polenta, S. Michele di Pescia, Corsa alla Spada, Ribadavia (Spagna).    "
137,http://comunicati.comune.prato.it/generali/?action=dettaglio&comunicato=14200400000137,03/08/2004,13:19,Agenda,"Divieti di sosta per lavori urgenti alle reti di acqua e gas",-,,"Approfittando del periodo estivo e del minor traffico Consiag  Reti e Publiacqua  stanno effettuando una serie di lavori alle reti idriche e del gas a causa di perdite che si sono verificate: per permettere l'esecuzione dell'opera di scavo fino al termine dei lavori, comunque non oltre il 16 agosto, vigerà il divieto di sosta con rimozione forzata su ambo lati ed all’occorrenza il senso unico alternato con l’ausilio di movieri a vista in via Matteotti, via del Ferro, via della Fortezza, via Fosse Ardeatine, via Carpini, via Traversa del Crocifisso, via di Casale, via Nicastro, via Vergaio Bivio e via Pascoli."
138,http://comunicati.comune.prato.it/generali/?action=dettaglio&comunicato=14200400000138,03/08/2004,13:19,Agenda,"Cambiano i giorni per la pulizia delle strade in varie vie della Circoscrizioni centro ed est",-,,"Cambiano gli orari di pulizia delle strade in alcune vie della Circoscrizioni centro ed est: nell’ambito della generale riorganizzazione  dei servizi di igiene urbana con la spazzatrice meccanica eseguiti dall'Asm, d'ora in poi vigeranno questi orari in queste strade con divieto di sosta su entrambi i lati: nei lunedì dispari del mese dalla mezzanotte fino alle  7.00 in via Giotto e via Cimabue; nei lunedì pari con gli stessi orari in via Tiziano e via Tiepolo. 
Ogni lunedì feriale da mezzanotte alle 07.00 toccherà a via Ferrucci, nel tratto compreso tra Piazza San Marco e via Valentini, via Frà Bartolomeo, tra via Tacca e via Ferrucci, via Tacca, via Bettino, viale Vittorio Veneto e piazza Europa.
Quest'ordinanza annulla e sostituisce tutte le normative precedentemente adottate."
139,http://comunicati.comune.prato.it/generali/?action=dettaglio&comunicato=14200400000139,03/08/2004,13:24,Agenda,"Commissioni speciali, la Circoscrizione sud fa una precisazione",-,,"La Circoscrizione sud precisa che l'esatta denominazione della prima Commissione speciale istituita nell'ultimo consiglio circoscrizionale é 'Circoscrizione amica dei bambini e delle bambine', con la significativa presenza tra i membri di Simone Leoni, ex presidente del Consiglio dei ragazzi della stessa Circoscrizione."
140,http://comunicati.comune.prato.it/generali/?action=dettaglio&comunicato=14200400000140,06/08/2004,13:57,Agenda,"Sportelli anagrafici delle circoscrizioni, dal 9 al 13 turno di chiusura per la circoscrizione  Prato Est",-,,"Turni di chiusura nel mese di agosto per gi sportelli anagrafici delle sedi civiche delle circoscrizioni comunali. 
Dal 9 al 13 agosto rimarranno chiusi al pubblico gli  sportelli anagrafici  della circoscrizione Prato Est, via De Gasperi 67.
Saranno, invece riaperti gli sportelli anagrafici della circoscrizione Prato Nord, via Sette Marzo 15,  che erano rimasti chiusi dal 2 al 6 agosto. 
Dal 16 al 20 agosto turno di chiusura per gli sportelli anagrafici la circoscrizione Prato Ovest, via Leoncavallo 35. 
Dal 23 al 27 agosto  chiusi, infine,  gli sportelli anagrafici della circoscrizione Prato Sud, via delle Badie 130.
Il Comune precisa che, per l'intero mese di agosto,  in tutte le sedi circoscrizionali sarà garantito il regolare rilascio dei tesserini venatori e della carta d'identità elettronica e che rimangono comunque aperti tutti gli Uffici del lavoro presso i Centri civici.
"
141,http://comunicati.comune.prato.it/generali/?action=dettaglio&comunicato=14200400000141,13/08/2004,09:52,Agenda,"Sportelli anagrafici delle circoscrizioni,  dal 16 al 20 agosto turno di chiusura per Prato Ovest.",-,,"Turni di chiusura nel mese di agosto per gi sportelli anagrafici delle sedi civiche delle circoscrizioni comunali. 
Dal 16 al 20 agosto  rimarranno chiusi al pubblico gli  sportelli anagrafici  della circoscrizione Prato Ovest, via Leoncavallo 35.
Saranno, invece aperti gli sportelli anagrafici della circoscrizione Prato Nord, via Sette Marzo 15,  che erano rimasti chiusi  dal 2 al 6 agosto, e gli sportelli della circoscrzione Prato Est, chiusi per turno ferie  dal 9 al 13 agosto.  
Dal 23 al 27 agosto  chiuderanno  gli sportelli anagrafici della circoscrizione Prato Sud, via delle Badie 130.
Il Comune precisa che, per l'intero mese di agosto,  in tutte le sedi circoscrizionali sarà garantito il regolare rilascio dei tesserini venatori e della carta d'identità elettronica e che rimangono comunque aperti tutti gli Uffici del lavoro presso i Centri civici.
"
142,http://comunicati.comune.prato.it/generali/?action=dettaglio&comunicato=14200400000142,20/08/2004,10:16,Agenda,"Dal 23 al 27 agosto chiusi al pubblico gli sportelli anagrafici della circoscrizione Prato Sud",-,,"Si concludono i turni di chiusura nel mese di agosto per gi sportelli anagrafici delle sedi civiche delle circoscrizioni comunali. 
Dal 23 al 27 agosto  rimarranno chiusi al pubblico gli  sportelli anagrafici  della circoscrizione Prato Sud, via delle Badie 130.
Sono invece riaperti al pubblico  gli sportelli anagrafici delle circoscrizioni Prato Nord,  Prato Est e Prato Ovest che  erano rimasti chiusi a turno nelle tre settimane precedenti.
Per l'intero mese di agosto in tutte le sedi circoscrizionali è stato garantito il regolare rilascio dei tesserini venatori e della carta d'identità elettronica e sono, comunque, rimasti  aperti tutti gli Uffici del lavoro presso i Centri civici.
"
143,http://comunicati.comune.prato.it/generali/?action=dettaglio&comunicato=14200400000143,05/08/2004,10:42,Agenda,"La giunta approva i benefici per il diritto allo studio",-,,"La giunta ha approvato i criteri per l'erogazione di contributi individuali per il diritto allo studio, relativi all'anno scolastico 2004/2005. In pratica si tratta della fornitura gratuita dei libri di testo agli alunni della scuola elementare, del rimborso del costo dei libri di testo per le medie e superiori, di borse di studio e assegni di studio, dell'esonero parziale e totale dal pagamento della mensa e del trasporto.
Ecco in particolare i provvedimenti e i requisiti necessari per l'accesso. L'intervento per l'acquisto di libri di testo per le elementari consiste nell'emissione di buoni acquisto interamente a carico del bilancio comunale. L'erogazione dei rimborsi per medie e superiori  è condizionata dall'indicatore economico equivalente della famiglia (Isee), che non può superare i 10.600 euro all'anno, con contributi che saranno in seguito determinati in base al costo dei libri, al numero delle domande e alle disponibilità dell'Amministrazione.
Le borse di studio sono previste per il ciclo primario e secondario d'istruzione e ammontano ad un massimo di 500 euro per elementari e medie e 750 per le superiori. I requisiti per poter accedere al beneficio fanno riferimento all'indicatore Isee di 17.721,56 euro massimi e una spesa per la frequenza di almeno 51,65 euro. La determinazione dell'importo è demandata al Servizio Pubblica istruzione, e dovrà essere effettuata sulla base del numero degli aventi diritto, dell'ordine di scuola frequentata e dell'entità dele risorse assegnate all'Amministrazione comunale. 
Gli assegni di studio sono riservati agli studenti del primo biennio delle superiori. L'importo massimo erogabile è di 250 euro, elevabili dai Comuni qualora si presentino disponibilità economiche superiori alle richieste ammissibili e i requisiti sono rappresentati da un reddito familiare Isee non superiore a 17.721,56 euro e dalla promozione dello studente nell'anno precedente.
Vi sono poi gli esoneri totali o parziali dal pagamento dei servizi scolastici di mensa e trasporto per gli studenti della scuola dell'obbligo, con particolari situazioni di disagio economico familiare: per l'esonero totale è necessario un reddito Isee non superiore a 5316,47 euro, mentre per il pagamento del 50% un reddito Isee di 7088,62 e comunque anche il non possessso di un'auto con 14 e più cavalli fiscali, immatricolata al 30 settembre 2002, due o più autoveicoli, uno o più motoveicoli di cilindrata pari o superiore a 500cc, immatricolati in data successiva al 30 settembre 2002, di camper, roulotte, barche e assicurazioni volontarie. Gli esoneri saranno concessi in base ad una graduatoria e comunque fino alla soglia massima di 210.000 euro.
I benefici dovranno essere richiesti compilando un'unica domanda per tutte le provvidenze, indicando l'Isee non appena uscirà il relativo bando comunale. Per la compilazione, l'Amministrazione si avvarrà della collaborazione di Caaf e Centri servizi e il termine previsto per la presentazione, salvo variazioni nel bando di prossima uscita, è dal 1° al 29 ottobre.


"
144,http://comunicati.comune.prato.it/generali/?action=dettaglio&comunicato=14200400000144,04/08/2004,13:50,Agenda,"Servizio Programmazione urbanistica, l'orario estivo dal 9 al 21 agosto",-,,"Il servizio Programmazione urbanistica, con sede in viale V. Veneto 9, nel periodo dal 9 al 21 agosto, resterà aperto al pubblico dalle ore 9 alle ore 13. L'orario di apertura è stato così adeguato alle più limitate esigenze degli utenti in questo periodo, garantendo comunque una continuità del servizio. Inoltre, il ridimensionamento dell'orario di apertura favorisce anche l'opportunità di concentrare nella parte centrale del mese di agosto  il periodo di ferie del personale addetto agli uffici.
"
145,http://comunicati.comune.prato.it/generali/?action=dettaglio&comunicato=14200400000145,05/08/2004,15:02,Agenda,"L'assesore alla Mobilità Carlesi partecipa ad un pattugliamento notturno delle strade con la Polizia municipale",-,,"Anche quest'anno l'assessore alla Mobilità Massimo Carlesi parteciperà con la stampa ad un controllo serale della sicurezza stradale insieme alla Polizia municipale: venerdì sera 6 agosto infatti sarà effettuata una serie di pattugliamenti e posti di blocco in punti nevralgici delle rete stradale cittadina con controlli della velocità con l'autovelox e del tasso alcolico tramite l'etilometro. All'operazione parteciperanno 3 pattuglie dei vigili. Carlesi ha in programma di effettuare poi anche un giro di controllo in bicicletta sulle piste ciclabili e nei giardini pubblici. L'appuntamento è per le 21.30 davanti alla sede della Polizia municipale in piazza dei Macelli. "
146,http://comunicati.comune.prato.it/generali/?action=dettaglio&comunicato=14200400000146,06/08/2004,11:22,Agenda,"Il calendario scolastico scuola per scuola",-,,"Il calendario scolastico regionale prevede l'apertura dell'anno scolastico 2004/2005 il prossimo 13 settembre e la chiusura il 30 giugno 2005 per le scuole dell'infanzia e l'8 giugno 2005 per gli altri livelli scolastici (primarie e secondarie di 1° grado). Per ogni genere di scuola il periodo di vacanze natalizie va dal 24 dicembre al 6 gennaio 2005, mentre quelle pasquali vanno dal 24 marzo al 29 marzo 2005. Il calendario rispetta anche la Festa della Toscana (30 novembre) e prevede altre chiusure il 1° novembre, l'8 dicembre (Immacolata Concenzione), il 25 aprile 2005 (Festa della Liberazione), il 2 giugno 2005 (Festa della Repubblica). Rispetto al calendario regionale l'unica differenza riguarda l'apertura e la chiusura dei nidi, decisa dai Comuni, che a Prato sarà dal 9 settembre al 14 luglio 2005.
Le eccezioni sono però tante e con la cosiddetta «scuola dell'autonomia» ogni Consiglio di Istituto può aggiungere giorni di festività o anticipare o posticipare, rispetto alle date ufficiali, aperture e chiusure. Viene fuori un vero e proprio arcipelago di differenze fra istituto e istituto.
NIDI e SCUOLE INFANZIA COMUNALI - Detto dell'apertura e chiusura differenziata dei nidi comunali (9 settembre 2004-14 luglio 2005), le vacanze natalizie e pasquali sono anticipate di un giorno nei nidi, rispettivamente il 23 dicembre e il 23 marzo, mentre sia nei nidi che nelle materne si prolungano di un giorno le festività natalizie con riapertura l'8 gennaio anzichè il 7. Rispetto al calendario regionale sono aggiunte poi altre festività: il 29 novembre 2004 e il 3 giugno 2005.
ISTITUTO COMPRENSIVO STATALE 'M. POLO' (ex I CIRCOLO) -Apertura anticipata al 9 settembre nelle materne ( Charitas), nelle scuole primarie (Guasti, Filzi) e secondaria 1° grado (Ser L. Mazzei). Chiusure invece per i diversi ordini come da calendario regionale. In tutto l'Istituto comprensivo due giorni in più di vacanze natalizie: il 7 e 8 gennaio. Altra festività aggiunta, ma la cosa è quasi generalizzata, il 29 novembre.
ISTITUTO AUTONOMO STATALE II CIRCOLO - Nessuna eccezione al calendario scolastico regionale sia nelle materne Dalla Chiesa (Mezzana) e Ferrucci, che nelle ex elementari, ora chiamate scuola primaria, Dalla Chiesa e S. Gonda.
IST. COMPRENSIVO STATALE 'MASCAGNI' (ex III CIRCOLO) - Apertura anticipata al 9 settembre sia nelle materne (Mascagni e Il Pino, in quest'ultimo caso però solo per i bambini del primo anno), che nelle primarie di Borgonuovo e Mascagni, che nella secondaria (ex media) di 1° grado Buricchi. Un giorno in più di festività natalizie, estese al 7 gennaio, per ogni genere di scuola e vacanze pasquali, per tutti, 'allargate': dal 24 marzo al 1 aprile. Altre festività aggiunte rispetto al calendario regionale: 2 e 29 novembre 2004, 8 febbraio 2005.
IST. AUTONOMO STATALE IV CIRCOLO - Le eccezioni al calendario regionale riguardano per tutti gli ordini di scuole (infanzia: Abatoni, Cilianuzzo, Meucci, Meoni; primaria: Meucci, Puccini, Calvino-Figline, Meoni-Pacciana) il periodo di festrività natalizie, comprendenti anche il 7 gennaio nonchè l'inserimento di altre due festività: il 29 novembre (ma non per i due livelli, infanzia e primaria, della Meoni-Pacciana) e il 3 giugno 2005.
IST. COMPRENSIVO STATALE 'C. PUDDU' (ex V CIRCOLO) - Esteso di un giorno (7 gennaio) il periodo di festività natalizie sia alle materne Puddu e Rodari,  che alle elementari (primarie) Puddu e Rodari, ma non  alla secondaria di 1° grado Don Bosco. Altre festività: 29 novembre (solo alla Rodari) e 3 giugno (ma non alla Don Bosco).
ISTITUTO AUTONOMO STATALE VI CIRCOLO - Tutto come da calendario regionale sia alle scuole dell'infanzia (Cafaggio, Castalnuovo, Paperino-via dell'Alloro, S. Giorgio, Paperino-via Pastore), che alle primarie (Cafaggio, Fontanelle, Cecchi-Paperino, S. Giorgio): Unica eccezione: le festività natalizie comprendono anche il 7 gennaio.
ISTITUTO AUTONOMO STATALE 'IQBAL' (ex VII CIRCOLO) - Le materne (Borgovalsugana e Il Campino) e le elementari (De Andrè, Pizzidimonte-La Querce, Pontepetrino) godranno di un giorno in più di vacanze natalizie (7 gennaio) e di altre due festività: 29 novembre e 3 giugno 2005.
IST. COMPRENSIVO STATALE 'GANDHI' (ex VIII CIRCOLO) - Apertura anticipata e chiusura posticipata alla media Zipoli-Galciana: dal 6 settembre al 10 giugno 2005. Le altre eccezioni al calendario scolastico regionale sono invece valide per le materne (Gandhi-Galciana), le primarie (Gandhi, L. da Vinci-Vergaio, S. Ippolito), le secondarie 1° grado (sezione speciale elementare Gandhi, Zipoli-Galciana): un giorno in più di festività natalizie (7 gennaio). Altre due festività sono state decise dal Consiglio d'istituto: 29 novembre 2004 e 3 giugno 2005.
IST. COMPR. STAT. 'DON MILANI' - S. GIUSTO (ex IX CIRCOLO) - Aperture e chiusure da calendario regionale alle materne Munari S. Giusto e Don Milani, nonchè alle elementari Don Milani e Tobbiana, ma non alla Sem Benelli (via delle Gardenie): la media oggi secondaria di 1° grado apre il 6 settembre e chiude il 10 giugno. Le altre eccezioni valide per tutto l'Istituto comprensivo riguardano l'inserimento di altre due festività: 29 novembre 2004 e 3 giugno 2005. IST. COMPR. ST. 'MALAPARTE' - Sia per la Collodi (infanzia e primaria) che per la Malaparte il Consiglio d'istituto ha deciso un giorno in più di vacanze natalizie (7 gennaio) e due festività (29 novembre e 3 giugno) non previste dal calendario regionale. Chiusure posticiupate alla primaria Collodi e alla Malaparte: 10 giugno 2005.
IST. COMPRENSIVO STATALE 'CONVENEVOLE' - Calendario regionale rispettato senza eccezioni per la materna Le Badie, la primaria Mezzana-Le Fonti, la secondaria 1° grado Convenevole.
IST. COMPRENSIVO STATALE 'IOLO-SEM BENELLI' - Apre prima (il 6 settembre) e chiude più tardi (10 giugno 2005) la media Iolo-S.Andrea. Nessuna eccezione per i periodi natalizi e pasquali, solo una eccezione per le altre festività. Alle scuole dell'infanzia Papa Giovanni e Iolo, alle primarie Bruni-Casale, Iolo S. Pietro, S. D'acquisto-Tavola i calendari scolastici ricalcano quello regionale; alla secondaria di 1° grado Iolo S. Andrea aggiunte due festività: il 29 novembre 2004 e il 3 giugno 2005.
IST. COMPR. STATALE 'LIPPI' - Poche eccezioni. Un giorno in più di festività natalizie e un giorno in più di altre festività (3 giugno 2005) alle materne di Chiesanuova e alle elementari di via Taro e via Corridoni. Come da scadenze regionali invece alla media Lippi.
IST. di MEDIA STATALE 'FERMI' - Alla Fermi vale il calendario scolastico regionale.
IST. di MEDIA STATALE 'MAZZONI-CIRONI' - Alla Mazzoni e alla Cironi si entra prima il 6 settembre, poi il calendario ricalca quello regionale.                      
                    
"
147,http://comunicati.comune.prato.it/generali/?action=dettaglio&comunicato=14200400000147,05/08/2004,13:02,Agenda,"'Ferragosto...e dintorni' alla Circoscrizione centro con balli, musica e divertimento per tutti",-,,"Balli, musica, divertimento per ogni età e cocomero: ci sono tutti gli ingredienti dell'estate per la festa 'Ferragosto...e dintorni', organizzata dalla Circoscrizione centro. Tre pomeriggi in tre diversi Centri sociali della Circoscrizione per trascorrere in allegria il periodo centrale della stagione estiva anche se si resta in città: l’iniziativa si svolgerà infatti a partire dal 13 agosto presso il Centro Sociale di via Tintori 42 e proseguirà il 14  presso il Centro Sociale di via Torino 39  e a Ferragosto presso il Centro Sociale Polivalente “Ventrone” di via delle Gardenie 15 sempre dalle 17,00 alle 19,00. La presidente della Circoscrizione centro Rosita Mattei e la presidente della Commissione Affari Sociali Laura Menichini, insieme alla Cooperativa Pane & Rose che co-organizzerà gli eventi, invitano tutti di over 60 a partecipare e ricordano che nel mese di agosto i Centri sociali della Circoscrizione rimarranno aperti, per ritrovarsi e passare  alcune ore in compagnia nei seguenti giorni:

·	nel centro sociale di via Tintori, 42 dal 1°agosto al 13 e dal 17 agosto al 31 dalle 15,00 alle 19,00;

·	nel centro sociale di via Torino, 39  tutti i giorni compresa la domenica dalle 17,00 alle 19,00;

·	nel centro sociale polivalente 'Ventrone” di via delle Gardenie, 15 dal lunedì al sabato dalle 15,00 alle 19,00.




"
148,http://comunicati.comune.prato.it/generali/?action=dettaglio&comunicato=14200400000148,,,,,,,"notizia non presente"
149,http://comunicati.comune.prato.it/generali/?action=dettaglio&comunicato=14200400000149,,,,,,,"notizia non presente"
150,http://comunicati.comune.prato.it/generali/?action=dettaglio&comunicato=14200400000150,05/08/2004,14:52,Agenda,"La giunta approva lavori di manutenzione straordinaria nelle scuole per oltre 1 milione e 200mila euro.",-,,"La sicurezza nelle scuole e la funzionalità degli edifici sono tra gli obiettivi primari dell'Amministrazione comunale e dell'assessorato ai Lavori pubblici guidato da Enrico Giardi nonostante la difficile situazione delle finanze: per questo la giunta ha recentemente approvato i progetti esecutivi per interventi di manutenzione straordinaria in sette scuole di vario grado del territorio per l'adeguamento alle norme antincendio e per il completamento delle ristrutturazioni degli edifici. La spesa totale è di un milione e 272.387 euro. Ecco in particolare l'entità dei lavori e il costo previsto:

ASILO NIDO DI VIA FIORENTINA.- Il progetto esecutivo approvato riguarda i lavori di completamento per un valore di 44.498 euro della ristrutturazione del fabbricato, costata in tutto 180.759 euro. In quest'ultimo stralcio saranno effettuati il consolidamento statico, le rampe per i disabili, l'adeguamento alle norme d'emergenza con nuove porte e nuovi infissi.
ASILO NIDO DI S.LUCIA.-La giunta ha approvato i lavori per la messa a norma antincendio e l'adeguamento alle norme di sicurezza per l'esodo in caso d'emergenza dal primo piano della struttura al piano terra, con una spesa di 115.000 euro.
NIDI ARCOBALENO E LE BADIE.- I lavori riguardano l'adeguamento alle norme antincendio e di finitura come l'isolamento della cucina e modeste opere di manutenzione.
SCUOLA MATERNA ED ELEMENTARE PUDDU.- L'intervento approvato riguarda il completamento delle opere per l'adeguamento antincendio, per l'impianto elettrico, per l'abbattimento delle barriere architettoniche e per la ristrutturazione del fabbricato. Il costo previsto è di 338.000 euro.
SCUOLA MATERNA DI CAFAGGIO.- Con una spesa di 291.100 euro saranno effettuati gli interventi tecnici di prevenzione antincendi e di sicurezza sui luoghi di lavoro con realizzazione di controsoffitti, pavimentazione, nuove apparecchiature elettriche, nuovi idranti ed estintori e la scala esterna per l'esodo.
SCUOLA MEDIA PIER CIRONI.- Il progetto definitivo di completamento della messa a norma riguarda l'abbattimento delle barriere architettoniche e la prevenzione antincendi per un costo di 179.625 euro
"
151,http://comunicati.comune.prato.it/generali/?action=dettaglio&comunicato=14200400000151,06/08/2004,11:50,Agenda,"Il Comune rende omaggio a tre importanti commemorazioni",-,,"L'Amministrazione comunale celebrerà tre importanti ricorrenze che si tengono ad agosto: una delegazione comunale con il Gonfalone di Prato il 12 agosto si recherà infatti a S. Anna di Stazzema per commemorare  il 60° anniversario dell'eccidio compiuto dai nazi-fascisti, il 15 alle 17.30 il sindaco Marco Romagnoli parteciperà al canto dei Vespri a cui seguirà l'ostensione del Sacro Cincolo in Duomo e il 17 alle 9.30 nella chiesa di S. Francesco il Comune parteciperà alla Messa per la commemorazione della morte di Francesco Datini. Il corteo con il Gonfalone partirà da piazza del Comune, dove sarà posta una corona d'alloro ai piedi della statua del famoso mercante. "
152,http://comunicati.comune.prato.it/generali/?action=dettaglio&comunicato=14200400000152,06/08/2004,12:09,Agenda,"Chiude l'Archivio generale del Comune e il Servizio Istanze edilizie riduce l'orario di apertura",-,,"Come ogni anno l'archivio generale del Comune di via Pomeria 26 rimarrà chiuso per quasi tutto il mese di agosto: la chiusura avverrà lunedì prossimo 9 agosto e durerà fino al 27 agosto compreso. Sempre da lunedì prossimo 9 agosto il Servizio comunale Istanze edilizie di via Arcivescovo Martini 60 sarà aperto al pubblico con un orario ridotto: fino al 19 agosto l'apertura è il lunedì, mercoledì e giovedì solo la mattina dalle 9.00 alle 13.00."
153,http://comunicati.comune.prato.it/generali/?action=dettaglio&comunicato=14200400000153,06/08/2004,13:51,Agenda,"Approvato il progetto esecutivo del sovrappasso di via Paronese: a settembre l'avvio dei lavori.",-,,"Un viadotto di 162 metri di lunghezza divisi in cinque campate in acciaio e calcestruzzo a due corsie che sovrasterà il nodo viario di via Roma, via Paronese e via Baciacavallo: sono queste le caratteristiche del cavalcavia che potenzierà l'Asse delle industrie imbrigliando il traffico che attraversa il territorio da est ad ovest e viceversa nella zona a sud della città.
La giunta ha approvato i progetti esecutivi per il primo e il secondo stralcio dei lavori, che partiranno a settembre: la gara d'appalto è infatti già stata fatta e le procedure per l'inizio dei lavori sono già state espletate dal Servizio Opere pubbliche e Ambiente dal Comune. La spesa totale dell'opera è di 5 milioni di euro: la prima tranche è costituita dalla realizzazione della viabilità provvisoria e dallo spostamento dei sottoservizi, come la rete del gas, dell'acquedotto, della Telecom e dell'Enel. Il costo è di 458.000 euro, che sarà coperto con le risorse comunali avanzate dall'accordo di programma stretto con la Provincia e i comuni di Poggio a Caiano e Carmignano per la costruzione del nuovo ponte sull'Ombrone, che collega la Tangenziale con la ex Statale 66. L'opera infatti, inaugurata l'anno scorso, ha comportato un costo minore del previsto. I lavori termineranno entro due mesi e a gennaio sarà dato avvio al secondo stralcio, cioè la costruzione del cavalcavia: l'opera rappresenta l'ultima grande infrastruttura prevista dal Piano urbano della Mobilità 2002-2004, nel quale erano infatti state programmate principalmente la realizzazione delle Lam blu e verde, la costruzione del sottopasso di Pratilia e del cavalcavia di via Paronese. Gli obiettivi del Pum 2002-2004, stilato dall'assessore alla Mobilità Massimo Carlesi, sono stati quindi raggiunti tutti e il nuovo viadotto completerà l'opera del sottopasso. Il ponte, che sarà costruito sul modello del ponte Lama e di quello sull'Ombrone a sud della Tangenziale, andrà da via Baciacavallo a via Paronese, su cui saranno costruite rampe d'accesso verso le due corsie, e sovrasterà la rotatoria che regola l'incrocio con via Roma. La rotatoria rimarrà per fare da svincolo alla viabilità locale per il traffico che va da nord a sud. La spesa del secondo stralcio è di 4 milioni e 542mila euro, coperta in parte con un finanziamento statale di circa 1 milione e 200mila euro proveniente dai fondi del Piano integrato di sviluppo locale (Pisl), e un contributo europeo dei fondi Docup concesso dalla Regione per la stessa cifra. Il resto sarà a carico del Comune: «E' un'opera molto importante che ha grande valenza sia per la viabilità cittadina che per quella extra-metropolitana della piana a grande raggio - afferma l'assessore ai Lavori pubblici Enrico Giardi. - Il nuovo cavalcavia è concepito secondo la logica vincente applicata alle infrastrutture viarie realizzate in questi anni di separare il traffico pesante da quello leggero della città: con la fluidificazione del traffico e l'eliminazione delle code nella zona sud in quella rotatoria l'opera comporterà anche un miglioramento in termini ambientali, perchè ci saranno meno emissioni inquinanti è quindi un'aria più pulita». I lavori dovrebbero essere terminati nell'arco di un anno."
154,http://comunicati.comune.prato.it/generali/?action=dettaglio&comunicato=14200400000154,07/08/2004,12:29,Agenda,"Controlli serali sulle strade nel fine settimana da parte della Polizia municipale per una guida più sicura",-,,"118 veicoli controllati, il recupero di un motorino rubato, 4 carte di circolazione ritirate per mancata revisione del mezzo, una patente scaduta  e l'elevazione di 20 sanzioni amministrative di vario importo per cinture non allacciate, eccesso di velocità e altre infrazioni al Codice stradale: sono questi i risultati della notte di pattugliamento effettuata ieri sera 6 agosto dalla Polizia municipale con la partecipazione dell'assessore alla Sicurezza urbana Massimo Carlesi e del vice-comandante dei vigili Andrea Pasquinelli. Nell'operazione sono stati coinvolti 10 agenti, 6 motociclisti e un commissario divisi in tre punti di controllo della città: via Roma alle Fontanelle, viale Galilei all'altezza del parco Giocagiò e piazza Mercatale. Le pattuglie hanno utilizzato 2 etilometri, 2 precursori per l'alcool test, che vengono utilizzati dai vigili quando lo stato d'ebrezza del conducente non è evidente, e un telelaser, una sofisticata apparecchiatura da due anni in dotazione della Polizia municipale pratese che rileva con estrema precisione la velocità. Al contrario dell'autovelox su postazione fissa la contestazione avviene subito: il laser , utilizzato a distanza, punta sulla targa o su una parte metallica del mezzo in arrivo ed elabora diverse misurazioni al secondo della velocità. Se supera il limite previsto, oltre il consueto limite di tolleranza di 5 km/h in più, la pattuglia ferma subito il mezzo ed effettua la contestazione. Non c'è possibilità di errore nella rilevazione, perchè se il veicolo cambia traiettoria o non viene colpito precisamente dal laser la misurazione non viene fatta. Così è stato realizzato ieri sera il risultato più brillante dell'operazione: è stato fermato alle Fontanelle per eccesso di velocità un uomo su un motorino rubato a cui da tempo i vigili davano la caccia. Il mezzo è stato sequestrato e il ricettatore denunciato.
L'etilometro analizza invece l'alcool presente nell'aria espirata nello strumento e la rapporta alla quantità per litro di sangue: se il valore supera quello di 0,5 milligrammi scatta la sanzione penale che comporta anche la decurtazione di 10 punti dalla patente e il suo ritiro, valutandone la restituzione dopo un mese. Per l'eccesso di velocità, la violazione più registrata, è prevista una sanzione amministrativa che va da un minimo di 68,25 euro se il limite di velocità viene superato di 10 km/h, per passare a 137,55 da 10 a 40 km/h in più, fino ad un massimo di 343,35 per i 40 oltre il limite. Alla multa salata si aggiunge la sottrazione di punti da 2 a 10 e nella fascia più alta del ritiro della patente. Per rilevare l'uso di sostanze stupefacenti sono necessarie analisi mediche, a cui i vigili rimandano il conducente fermato se valutano che le sue condizioni siano sospette. Il principale obiettivo di questi controlli è infatti la prevenzione soprattutto dell'eccesso di velocità e dell'uso di alcool e di sostanze stupefacenti: il trend di questa stagione rispetto all'anno scorso registrato infatti dalla Polizia municipale è che nei giorni più critici di venerdì, sabato e domenica c'è un aumento dei casi di guida in stato d'ebbrezza e di chi abusa di sostanze farmacologiche per situazioni di disagio mentale o perchè con l'estate e le partenze per le ferie estive si allentano i legami familiari, aumenta la solitudine di tante persone e chiudono strutture di sostegno e associazioni. In particolare è stato riscontrato un aumento nell'assunzione di anfetamine da parte di giovani. Fa da contraltare però l'aumento positivo dell'uso del casco e delle cinture: «Operazioni come questa vengono effettuate sia per reprimere certi comportamenti irresponsabili sulla strada sia per prevenirli - afferma l'assessore Carlesi - la prevenzione e l'educazione alla sicurezza degli utenti della strada è infatti il nostro principale obiettivo anche nelle lezioni che la Polizia municipale effettua nelle scuole pratesi di ogni grado. I principali problemi da risolvere sono l'abuso di alcool e droga e l'eccesso di velocità, che se combinati sono letali. I vigili sostengono un grande sforzo in ques'azione di pattugliamento delle strade perchè su di loro gravano anche gli interventi sui sinistri, perchè la Polizia stradale deve pattugliare l'Autosole e la Firenze Livorno e a causa della mancanza di personale a cui lo Stato non da risposta non riesce a coprire gli incidenti nelle strade cittadine. Il controllo della velocità viene effettuato comunque anche dalle tre postazioni fisse di autovelox che abbiamo sulla Declassata, all'altezza della Coop e di Vergaio, e sulla Tangenziale all'altezza di S. Paolo». Ogni settimana la Polizia municipale effettua infatti controlli assidui, concentrati soprattutto nel weekend, utilizzando almeno 4 pattuglie più quella dei sinistri: «E' da sottolineare il proficuo rapporto di collaborazione che abbiamo con la Polizia stradale e i Carabinieri - aggiunge Pasquinelli - periodicamente effettuiamo infatti pattugliamenti integrati unendo le nostre forze e le nostre diverse esperienze e conoscenze: nei controlli stradali infatti non vengono rilevate solo le infrazioni al Codice stradale, ma anche la regolarità del mezzo, dei veicoli pesanti, della regolarità dei documenti personali e della macchina».
"
155,http://comunicati.comune.prato.it/generali/?action=dettaglio&comunicato=14200400000155,07/08/2004,12:38,Agenda,"Errata corrige nella Guida ai servizi aperti d'agosto realizzata dal Servizio Comunicazione ed Innovazione",-,,"Il Servizio Comunicazione ed Innovazione del Comune segnala un'errata corrige nella Guida ai servizi aperti nel mese di agosto che ha curato e che nei giorni scorsi è arrivata nelle case dei cittadini come allegato al periodico d'informazione del Comune 'La Nostra città', con i periodi d'apertura di tabaccherie, alimentari,  bar e  farmacie per chi rimane in città: la lavanderia 'Carla' di Claudia Susini di viale Montegrappa 17 sarà aperta dal 16 al 31 agosto e non chiusa come riporta la Guida."
156,http://comunicati.comune.prato.it/generali/?action=dettaglio&comunicato=14200400000156,18/08/2004,12:55,Agenda,"Lavori in via Marini, chiuso al traffico il tratto compreso tra via Filzi e via Pistoiese.",-,,"Causa lavori urgenti per la realizzazione di un tratto di fognatura in via Marini si rende necessaria la chiusura della medesima strada da via Filzi a via Pistoiese dal 23 agosto al 30 ottobre 2004.
In tale periodo il traffico proveniente da nord e diretto verso il centro e l'area ospedaliera sarà così deviato: da via Marini - obbligo di svolta a destra distribuiti su due corsie; immissione in via Don Tazzoli (a tale scopo viene invertito l'attuale senso di marcia e tolta la sosta sul lato destro) e poi immissione in via Pistoiese. Per chi transita in via Pistoiese in direzione centro è consigliato il seguente percorso: via Giordano, via Colombo.
In via Fabio Filzi, nel tratto a parcheggio adiacente il plesso scolastico “Carlo Livi”, sarà istituito il divieto di sosta eccetto operazioni di carico e scarico.
In via Antonio Marini, nel tratto compreso tra la via F. Filzi e per una lunghezza di circa ml. 15, a condizioni di non recare intralcio ai lavori di scavo sarà istituito il divieto di sosta eccetto operazioni di carico e scarico; inoltre sul marciapiede prospiciente il plesso scolastico “Carlo Livi” sarà istituita segnaletica di parcheggio ciclomotori e motocicli limitatamente agli spazi opportunamente individuati con apposita segnaletica orizzontale.
In via Don Tazzoli, via Pistoiese (tratto compreso tra la via Orti del Pero e la via Cavour), via IV novembre, via IX agosto, via Nino Rota, via Giacomo Puccini, per tutta la durata dei suddetti lavori, sarà istituito il divieto di sosta 00/24 eccetto veicoli autorizzati con permesso cat. n. 21 revocando nel contempo il parcheggio a pagamento esistente.
E' consigliato l'utilizzo della Lam Verde per quanti provengano da ovest.

"
157,http://comunicati.comune.prato.it/generali/?action=dettaglio&comunicato=14200400000157,23/08/2004,15:55,Agenda,"Il sindaco Romagnoli si complimenta con Jury Chechi",-,,"«Grazie Jury», inizia con un ringranziamento al campione pratese il telegramma che il sindaco Marco Romagnoli ha inviato a Jury Chechi, il ginnasta italiano, portabandiera della spedizione olimpica, che ad Atene ha compiuto un'autentica impresa, conquistando un'altra medaglia dopo 8 anni dall'oro di Atlanta.
«Un bronzo che vale un oro - continua Romagnoli - come è stato detto da tutti i commentatori dell'impresa sportiva di Chechi. E non c'è dubbio che sia così. Così è atato sentito dagli sportivi italiani e da noi, che possiamo avere l'onore di essere suoi concittadini».
Il sindaco, a nome anche dell'intera città e dell'Amministrazione comunale, non si è limitato ad esprimere a Chechi i «complimenti vivissimi», con i quali chiude il suo messaggio di felicitazioni. Il «grazie Jury» rappresenta i sentimenti di tutti coloro che hanno assistito alla gara del 'signore degli anelli' e che non hanno potuto che eprimere la loro gratutidine al ginnasta «per questa impresa straordinaria, che ci ha riempito di gioia e di commozione».
Il sindaco dà appuntamento al campione pratese («Ti aspettiamo a Prato per esprimerti la nostra gratitudine») e poi aggiunge: «Una medaglia che ci ha offerto sensazioni magnifiche e che corona la tua stupenda storia di sport e di vita. Una bella giornata per la nostra città e per il nostro Paese, tu che nei sei il simbolo sportivo e umano, portabandiera alla cerimonia inaugurale dell'Olimpiade di Atene».
           
 "
158,http://comunicati.comune.prato.it/generali/?action=dettaglio&comunicato=14200400000158,23/08/2004,14:52,Agenda,"Corteggio storico, stendardi e bandiere sui balconi per addobbare il percorso della sfilata",-,,"Fervono i preparativi per l'edizione 2004 del Corteggio storico: per rendere più suggestivo e partecipato il tradizionale evento dell'8 settembre, che rappresenta la principale manifestazione del calendario pratese, l'ufficio del Cerimoniale del Comune intende ripetere l'esperienza fatta l'anno scorso di coinvolgere i cittadini nell'addobbo del percorso della sfilata storica, estendendo nuovamente l'invito ad esporre a finestre e balconi le bandiere con i colori e i simboli della città. Chi non avesse conservato gli stendardi dell'anno scorso potrà richiederli in Palazzo comunale a partire dai primi giorni di settembre. Per il Corteggio notturno del 7 settembre i residenti del centro sono invitati ad abbellire balconi e finestre anche con delle fiaccole, che contribuiranno a ricreare un'atomosfera medievale, mentre i commercianti potranno illuminare le vetrine ed esporre i simboli e i colori della città."
159,http://comunicati.comune.prato.it/generali/?action=dettaglio&comunicato=14200400000159,23/08/2004,14:52,Agenda,"Dal 28 agosto al 19 settembre torna il Luna Park in viale Marconi.",-,,"Torna anche quest'anno al Parco-Fiera di viale Marconi l'appuntamento con il Luna Park, la cui organizzazione è affidata alla Sori: l'inaugurazione è prevista per sabato 28 agosto e la chiusura per domenica 19 settembre. Un piccolo spettacolo pirotecnico la sera di sabato prossimo alle 10.00 segnerà l'apertura del parco divertimenti, che ospiterà varie attrazioni ed intrattenimenti serata per serata. Nel programma, come vuole una tradizione ormai consolidata, sono previste due giornate, ancora da stabilire, in cui i bambini non pagheranno per salire sulle giostre e una giornata dedicata ai ragazzi portatori di handicap, che potranno divertirsi al Luna Park gratis. Un secondo e più grande spettacolo di fuochi artificiali saluterà la chiusura del sipario sulla festa."
160,http://comunicati.comune.prato.it/generali/?action=dettaglio&comunicato=14200400000160,24/08/2004,14:31,Agenda,"I nuovi servizi integrativi per l'infanzia GiocaCipì creati dall'Amministrazione comunale per l'anno scolatico 2004-2005",-,,"Gioco, educazione, istruzione e nuove occasioni per stare insieme tra bambini e genitori: tutto questo è GiocaCipì, il servizio integrativo per bambini da 0 a 6 che l’Amministrazione comunale organizza per il prossimo anno scolastico con l'obiettivo di dare risposte quantitativamente e qualitativamente significative nei servizi educativi per l’infanzia.
A partire da ottobre sarà possibile usufruire di diverse opportunità: dai Centri gioco, dedicati ai bambini che non frequentano l’asilo nido e che vogliono per alcuni giorni alla settimana condividere un’occasione di gioco e di socializzazione, ai Centri bambini e genitori, dove bambini e adulti partecipano insieme a un’esperienza di gioco e di laboratorio, e ai “Week-end in gioco” in cui bambini ed adulti trascorrono dei fine settimana all’insegna del divertimento e della creatività.
Infine per i bambini dai 3 ai 12 mesi c’è lo “Spazio Piccolissimo” dove, insieme alle mamme, i bimbi possono fare le prime esperienze di gioco in gruppo e i genitori avere un’occasione di confronto e scambio educativo.  
Si tratta quindi di un’offerta ampia, che per l’anno scolastico 2004-2005  vede la presenza di almeno una tipologia di servizio in ogni circoscrizione del territorio comunale. Infatti, proprio nell’ottica di distribuire le varie attività su tutto il territorio pratese, anche le scuole comunali dell’infanzia di Galciana (ovest) e Fontanelle (sud) saranno sede, al pomeriggio, di attività di Centro bambini e genitori a fianco delle ormai collaudate sedi dei nidi S. Vincenzo (centro), Borgo San Paolo (ovest) e Galilei (nord), mentre l’asilo nido della Querce (est)  ospiterà il sabato mattina le attività del week-end “Vediamoci D+”.
Le attività educative sono organizzate con la collaborazione dell’Associazione Tutti Nidi che, con i Servizi Educativi e le Circoscrizioni Comunali, contribuisce all’offerta dei servizi integrativi.

In particolare, per il 2004-2005  la collaborazione con questa associazione consiste nella sperimentazione della gestione del servizio di Centro Gioco, che viene realizzato in quattro nidi privati accreditati dislocati in zone diverse della città: nido di Alice (centro),  nido l’Abbiccì (nord),  nido Piccolo Mondo (ovest), nido di Baloo (sud) e nelle attività del week-end il sabato pomeriggio presso l’asilo nido Nuova Vita (ovest) e la domenica mattina presso Il Girotondo (est).
Tra le strutture comunali, infine, il “polo” Galilei offre la gamma completa dei servizi integrativi, dal Centro Gioco al Centro Bambini e Genitori, all’attività di ludoteca per i bambini fino a 6 anni.
C’è tempo fino al 6 settembre per procurarsi i moduli e iscriversi al servizio desiderato. I moduli, completi di tutte le informazioni sulle varie opportunità e sulle modalità di iscrizione e frequenza, si trovano presso gli sportelli delle Circoscrizioni, l’Anagrafe comunale, l’Ufficio Relazioni con il Pubblico, i servizi Educativi in Via dei Migliorati 1/a e presso i distretti socio-sanitari.
Possono essere anche reperiti on line all’indirizzo del Comune www.comune.prato.it o telefonando ai numeri 0574 – 616443  e 0574 – 616404.

CON PREGHIERA DI PUBBLICAZIONE E DIFFUSIONE


"
161,http://comunicati.comune.prato.it/generali/?action=dettaglio&comunicato=14200400000161,24/08/2004,14:24,Agenda,"Lavori stradali e provvedimenti di viabilità",-,,"Interventi stradali e provvedimenti alla viabilità, interessano tutta una serie di vie cittadine. A partire dal 1° settembre fino al 10 in via Braga a Tavola per il rifacimento della segnaletica stradale sarà istituito il senso unico da via Pasquinelli in direzione nord verso piazza dei Caduti, mentre in via Martino Meucci vigerà il doppio senso di marcia con divieto di sosta. 
Per consentire la sostituzione di un tratto di tubazione della rete del gas in via Zarini, nel tratto compreso tra via Marsala e via Valentini fino al 28 agosto vigeranno il divieto di transito e il divieto di sosta con rimozione forzata su entrambi i lati. Durante la chiusura il traffico sarà deviato in via del Castagno, via Orvieto, via Valentini e via Zarini, su cui vigerà nei tratti segnalati anche il divieto di sosta per l'intera giornata. Inoltre in via Marsala sarà istituito il senso unico di circolazione da via Zarini a via Assisi.
Una nuova rotatoria sorgerà invece in via del Purgatorio. Dal 28 agosto al 19 settembre via del Purgatorio all'incrocio con via del Cantone sarà interessata dai lavori di costruzione della rotatoria e dall'avvio della nuova viabilità per il Piano di zona di Grignano ovest, che prevede l'apertura di via Tobagi, con ingresso da via del Purgatorio e lo sbocco su via del Cantone da via Bachelet. In via del Purgatorio, all'incrocio con via el Cantone, vigerà il divieto di sosta e di transito. 
Proseguono nel frattempo i lavori per l'imminente partenza della terza linea Lam, la rossa, che collegherà la città da nord a sud da Galcetello a Grignano: da domani 25 agosto fino al 10 settembre in piazza Einstein, dove sarà realizzata una delle fermate della linea, vigerà il divieto di sosta per il rifacimento della segnaletica orizzontale e verticale, la risistemazione del parcheggio e la costruzione del nuovo marciapiede per gli utenti del servizio.
Lavori in rete in altre strade cittadine. Per consentire la sostituzione di un tratto di tubazione della rete del gas in via Zarini, fra via Marsala e via Valentini, fino al 28 agosto vigerà il divieto di transito e il divieto di sosta con rimozione forzata su entrambi i lati. Durante la chiusura il traffico sarà deviato in via del Castagno, via Orvieto, via Valentini e via Zarini, su cui vigerà nei tratti segnalati anche il divieto di sosta. Inoltre in via Marsala sarà istituito il senso unico di circolazione da via Zarini a via Assisi.
Fino al 10 settembre inoltre durante i lavori di scavo per interventi urgenti per il servizio acqua e gas è istituito il divieto di sosta con rimozione forzata su entrambi i lati ed all’occorrenza il senso unico alternato con l’ausilio di movieri a vista in queste vie: via delle Colombaie, via dell'Alloro, via Garigliano, via Martellini, via Giorgi, via Legnano, via Monte Santo, via Alfeo Ciro Rosati, via Delle Fonti, via Braga, via per Casale e via dei Fossi.
Lavori in corso anche in via Pistoiese. Per permettere i lavori di scavo per la fognatura eseguiti da Publiacqua, nel tratto compreso tra via Orti del Pero e via Cavour, fino al 30 ottobre sarà istituito il divieto di sosta, eccetto operazioni di carico e scarico merci.
"
162,http://comunicati.comune.prato.it/generali/?action=dettaglio&comunicato=14200400000162,25/08/2004,14:56,Agenda,"Il calendario delle aperture scolastiche scuola per scuola, le festività previste e i benefici per il diritto allo studio.",-,,"Manca ormai poco alla riapertura delle scuole e al ritorno sui banchi per migliaia di studenti pratesi di ogni ordine e grado: ecco un riepilogo del calendario scolastico, differenziato a seconda del livello delle scuole, con le eccezioni stabilite dai Consigli d'istituto ai piani regionali, e un riassunto dei benefici che anche per quest'anno scolastico la giunta comunale pratese ha stabilito per sostenere il diritto allo studio. Il bando comunale non è ancora uscito, ma il termine per presentare le domande di contributo per i diversi tipi di provvidenze dovrebbe andare salvo variazioni dal 1° al 29 ottobre.

Il calendario scolastico regionale prevede l'apertura dell'anno scolastico 2004/2005 il prossimo 13 settembre e la chiusura il 30 giugno 2005 per le scuole dell'infanzia e l'8 giugno 2005 per gli altri livelli scolastici (primarie e secondarie di 1° grado). Per ogni genere di scuola il periodo di vacanze natalizie va dal 24 dicembre al 6 gennaio 2005, mentre quelle pasquali vanno dal 24 marzo al 29 marzo 2005. Il calendario rispetta anche la Festa della Toscana (30 novembre) e prevede altre chiusure il 1° novembre, l'8 dicembre (Immacolata Concenzione), il 25 aprile 2005 (Festa della Liberazione), il 2 giugno 2005 (Festa della Repubblica). Rispetto al calendario regionale l'unica differenza riguarda l'apertura e la chiusura dei nidi, decisa dai Comuni, che a Prato sarà dal 9 settembre al 14 luglio 2005.
Le eccezioni sono però tante e con la cosiddetta «scuola dell'autonomia» ogni Consiglio di Istituto può aggiungere giorni di festività o anticipare o posticipare, rispetto alle date ufficiali, aperture e chiusure. Viene fuori un vero e proprio arcipelago di differenze fra istituto e istituto.
NIDI e SCUOLE INFANZIA COMUNALI - Le vacanze natalizie e pasquali sono anticipate di un giorno nei nidi, rispettivamente il 23 dicembre e il 23 marzo, mentre sia nei nidi che nelle materne si prolungano di un giorno le festività natalizie con riapertura l'8 gennaio anzichè il 7. Rispetto al calendario regionale sono aggiunte poi altre festività: il 29 novembre 2004 e il 3 giugno 2005.
ISTITUTO COMPRENSIVO STATALE 'M. POLO' (ex I CIRCOLO) -Apertura anticipata al 9 settembre nelle materne ( Charitas), nelle scuole primarie (Guasti, Filzi) e secondaria 1° grado (Ser L. Mazzei). Chiusure invece per i diversi ordini come da calendario regionale. In tutto l'Istituto comprensivo due giorni in più di vacanze natalizie: il 7 e 8 gennaio. Altra festività aggiunta, ma la cosa è quasi generalizzata, il 29 novembre.
ISTITUTO AUTONOMO STATALE II CIRCOLO - Nessuna eccezione al calendario scolastico regionale sia nelle materne Dalla Chiesa (Mezzana) e Ferrucci, che nelle ex elementari, ora chiamate scuola primaria, Dalla Chiesa e S. Gonda.
IST. COMPRENSIVO STATALE 'MASCAGNI' (ex III CIRCOLO) - Apertura anticipata al 9 settembre sia nelle materne (Mascagni e Il Pino, in quest'ultimo caso però solo per i bambini del primo anno), che nelle primarie di Borgonuovo e Mascagni, che nella secondaria (ex media) di 1° grado Buricchi. Un giorno in più di festività natalizie, estese al 7 gennaio, per ogni genere di scuola e vacanze pasquali, per tutti, 'allargate': dal 24 marzo al 1 aprile. Altre festività aggiunte rispetto al calendario regionale: 2 e 29 novembre 2004, 8 febbraio 2005.
IST. AUTONOMO STATALE IV CIRCOLO - Le eccezioni al calendario regionale riguardano per tutti gli ordini di scuole (infanzia: Abatoni, Cilianuzzo, Meucci, Meoni; primaria: Meucci, Puccini, Calvino-Figline, Meoni-Pacciana) il periodo di festrività natalizie, comprendenti anche il 7 gennaio nonchè l'inserimento di altre due festività: il 29 novembre (ma non per i due livelli, infanzia e primaria, della Meoni-Pacciana) e il 3 giugno 2005.
IST. COMPRENSIVO STATALE 'C. PUDDU' (ex V CIRCOLO) - Esteso di un giorno (7 gennaio) il periodo di festività natalizie sia alle materne Puddu e Rodari,  che alle elementari (primarie) Puddu e Rodari, ma non  alla secondaria di 1° grado Don Bosco. Altre festività: 29 novembre (solo alla Rodari) e 3 giugno (ma non alla Don Bosco).
ISTITUTO AUTONOMO STATALE VI CIRCOLO - Tutto come da calendario regionale sia alle scuole dell'infanzia (Cafaggio, Castalnuovo, Paperino-via dell'Alloro, S. Giorgio, Paperino-via Pastore), che alle primarie (Cafaggio, Fontanelle, Cecchi-Paperino, S. Giorgio): Unica eccezione: le festività natalizie comprendono anche il 7 gennaio.
ISTITUTO AUTONOMO STATALE 'IQBAL' (ex VII CIRCOLO) - Le materne (Borgovalsugana e Il Campino) e le elementari (De Andrè, Pizzidimonte-La Querce, Pontepetrino) godranno di un giorno in più di vacanze natalizie (7 gennaio) e di altre due festività: 29 novembre e 3 giugno 2005.
IST. COMPRENSIVO STATALE 'GANDHI' (ex VIII CIRCOLO) - Apertura anticipata e chiusura posticipata alla media Zipoli-Galciana: dal 6 settembre al 10 giugno 2005. Le altre eccezioni al calendario scolastico regionale sono invece valide per le materne (Gandhi-Galciana), le primarie (Gandhi, L. da Vinci-Vergaio, S. Ippolito), le secondarie 1° grado (sezione speciale elementare Gandhi, Zipoli-Galciana): un giorno in più di festività natalizie (7 gennaio). Altre due festività sono state decise dal Consiglio d'istituto: 29 novembre 2004 e 3 giugno 2005.
IST. COMPR. STAT. 'DON MILANI' - S. GIUSTO (ex IX CIRCOLO) - Aperture e chiusure da calendario regionale alle materne Munari S. Giusto e Don Milani, nonchè alle elementari Don Milani e Tobbiana, ma non alla Sem Benelli (via delle Gardenie): la media oggi secondaria di 1° grado apre il 6 settembre e chiude il 10 giugno. Le altre eccezioni valide per tutto l'Istituto comprensivo riguardano l'inserimento di altre due festività: 29 novembre 2004 e 3 giugno 2005. IST. COMPR. ST. 'MALAPARTE' - Sia per la Collodi (infanzia e primaria) che per la Malaparte il Consiglio d'istituto ha deciso un giorno in più di vacanze natalizie (7 gennaio) e due festività (29 novembre e 3 giugno) non previste dal calendario regionale. Chiusure posticiupate alla primaria Collodi e alla Malaparte: 10 giugno 2005.
IST. COMPRENSIVO STATALE 'CONVENEVOLE' - Calendario regionale rispettato senza eccezioni per la materna Le Badie, la primaria Mezzana-Le Fonti, la secondaria 1° grado Convenevole.
IST. COMPRENSIVO STATALE 'IOLO-SEM BENELLI' - Apre prima (il 6 settembre) e chiude più tardi (10 giugno 2005) la media Iolo-S.Andrea. Nessuna eccezione per i periodi natalizi e pasquali, solo una eccezione per le altre festività. Alle scuole dell'infanzia Papa Giovanni e Iolo, alle primarie Bruni-Casale, Iolo S. Pietro, S. D'acquisto-Tavola i calendari scolastici ricalcano quello regionale; alla secondaria di 1° grado Iolo S. Andrea aggiunte due festività: il 29 novembre 2004 e il 3 giugno 2005.
IST. COMPR. STATALE 'LIPPI' - Poche eccezioni. Un giorno in più di festività natalizie e un giorno in più di altre festività (3 giugno 2005) alle materne di Chiesanuova e alle elementari di via Taro e via Corridoni. Come da scadenze regionali invece alla media Lippi.
IST. di MEDIA STATALE 'FERMI' - Alla Fermi vale il calendario scolastico regionale.
IST. di MEDIA STATALE 'MAZZONI-CIRONI' - Alla Mazzoni e alla Cironi si entra prima il 6 settembre, poi il calendario ricalca quello regionale.             
                    
Per quanto riguarda l'erogazione di contributi individuali per il diritto allo studio, si va dalla fornitura gratuita dei libri di testo agli alunni della scuola elementare, al rimborso del costo dei libri di testo per le medie e superiori, alle borse di studio e assegni di studio e all'esonero parziale e totale dal pagamento della mensa e del trasporto.
Ecco in particolare i provvedimenti e i requisiti necessari per l'accesso. L'intervento per l'acquisto di libri di testo per le elementari consiste nell'emissione di buoni acquisto interamente a carico del bilancio comunale. L'erogazione dei rimborsi per medie e superiori  è condizionata dall'indicatore economico equivalente della famiglia (Isee), che non può superare i 10.600 euro all'anno, con contributi che saranno in seguito determinati in base al costo dei libri, al numero delle domande e alle disponibilità dell'Amministrazione.
Le borse di studio sono previste per il ciclo primario e secondario d'istruzione e ammontano ad un massimo di 500 euro per elementari e medie e 750 per le superiori. I requisiti per poter accedere al beneficio fanno riferimento all'indicatore Isee di 17.721,56 euro massimi e una spesa per la frequenza di almeno 51,65 euro. La determinazione dell'importo è demandata al Servizio Pubblica istruzione, e dovrà essere effettuata sulla base del numero degli aventi diritto, dell'ordine di scuola frequentata e dell'entità dele risorse assegnate all'Amministrazione comunale. 
Gli assegni di studio sono riservati agli studenti del primo biennio delle superiori e i requisiti sono rappresentati da un reddito familiare Isee non superiore a 17.721,56 euro e dalla promozione dello studente nell'anno precedente.
Vi sono poi gli esoneri totali o parziali dal pagamento dei servizi scolastici di mensa e trasporto per gli studenti della scuola dell'obbligo, con particolari situazioni di disagio economico familiare: per l'esonero totale è necessario un reddito Isee non superiore a 5316,47 euro, mentre per il pagamento del 50% un reddito Isee di 7088,62 e comunque anche il non possessso di un'auto con 14 e più cavalli fiscali, immatricolata al 30 settembre 2002, due o più autoveicoli, uno o più motoveicoli di cilindrata pari o superiore a 500cc, immatricolati in data successiva al 30 settembre 2002, di camper, roulotte, barche e assicurazioni volontarie. Gli esoneri saranno concessi in base ad una graduatoria e comunque fino alla soglia massima di 210.000 euro.
I benefici dovranno essere richiesti compilando un'unica domanda per tutte le provvidenze, indicando l'Isee non appena uscirà il relativo bando comunale. 
"
163,http://comunicati.comune.prato.it/generali/?action=dettaglio&comunicato=14200400000163,25/08/2004,13:39,Agenda,"Lavori in via S. Giovanni e via della Fortezza per 'Percorsi accessibili'",-,,"Prosegue il completamento del progetto 'Percorsi accessibili', che prevede la realizzazione di lavori sulle strade del centro e limitrofe per abbattere le barriere architettoniche e rendere le vie sgombre da ostacoli e del tutto fruibili dai portatori di handicap non solo motori ma anche sensoriali. Dal 30 agosto l'opera fa tappa in via S. Giovanni e via della Fortezza, dove saranno rifatti i marciapiedi e sarà modulata la sede stradale per far posto al percorso attrezzato: per permettere l'esecuzione dei lavori e comunque non oltre il 30 settembre, a partire dal 30 agosto nelle due vie vigerà il divieto di sosta 0-24 con rimozione forzata su entrambi i lati."
164,http://comunicati.comune.prato.it/generali/?action=dettaglio&comunicato=14200400000164,25/08/2004,14:51,Agenda,"Jury Chechi festeggiato in Comune dal sindaco Marco Romagnoli",-,,"«Sto bene in Toscana e a Prato, sto bene nella mia città. Ci sono stati anche momenti difficili, ma sono stati subito superati. Se c'è la possibilità di fare qualcosa, per lo sport, volentieri». Jury Chechi, accompagnato dalla moglie Rosella e dal piccolo Dimitri, si è presentato in questo modo al sindaco Marco Romagnoli, che lo ha accolto nel proprio ufficio in Palazzo comunale, attorniato dagli assessori, e da Tiziano Adolfetti, impiegato comunale, che del campione olimipionico è stato il primo allenatore.
Brindisi con tutti i presenti per il ginnasta pratese, che ad Atene ha conquistato il bronzo dopo l'oro di  otto anni orsono, con una performance che lo stesso Chechi «ha definito più difficile di Atlanta».
Il sindaco Marco Romagnolli, che ha donato al portabandiera della spedizione olimpica in Grecia una litografia di Gilberto Zorio (due calici spumeggianti), proveniente dalla collezione del Museo Pecci, si è nuovamente congratulato con Chechi, dopo averlo fatto telefonicamente il giorno prima, ed ha aggiunto «che bisogna pensare a qualcosa, anche per discipline, come la ginnastica, che non hanno la visibilità di altri sport».
Chechi, a cui nel corso dell'incontro durato una mezzora fra molti saluti e tante foto è stata passata anche una telefonata del presidente della Regione Toscana Claudio Martini, ha spiegato, nella curiosità generale, le emozioni avvertite nella gara olimpica, che gli è valsa il bronzo. «In quei momenti - è stato il laconico commento del 'signore degli anelli' - la tensione ti prosciuga».
Il ginnasta pulrimediagliato ha accolto anche l'invito rivoltogli dal sindaco di partecipare al Corteggio storico del prossimo 8 settembre, non senza prima aver confessato «ora ho bisogno di riposo». "
165,http://comunicati.comune.prato.it/generali/?action=dettaglio&comunicato=14200400000165,26/08/2004,15:08,Agenda,"Il Settembre pratese: l'agenda dei maggiori appuntamenti",-,,"Con l'apertura sabato prossimo (28 agosto) del Luna park (conclusione domenica 19 settembre), nel piazzale Fiera di viale Marconi, col tradizionale spettacolo pirotecnico serale, si aprono ufficialmente i festeggiamenti del Settembre pratese.
Da otto secoli Prato celebra la sua Fiera, che si svolgeva nei giorni a cavallo dell'8 settembre, festività della Madonna, in cui la città rende omaggio alla Sacra Cintola, la reliquia conservata nella Cappella della Cattedrale di S. Stefano.
Una tradizione con radici lontane che nel corso degli anni si è estesa a tutto settembre, anche perchè nel frattempo, nello stesso mese, sono accaduti altri importanti avvenimenti, fra cui la Liberazione della città: 6 settembre 1944.
Quella che segue è una sorta di agenda sugli appuntamenti più in vista del Settembre pratese, edizione 2004.
60 ANNI FA PRATO LIBERATA - Le ricorrenze avranno inizio venerdì 3 settembre (ore 21,00) con una iniziativa pubblica, intitolata «L'armadio della vergogna e i processi contro gli autori degli eccidi nazi-fascisti in Toscana», promossa al Museo di Figline dal Comitato per le celebrazioni del 60° anniversario della Resistenza e della Liberazione, e da Regione, Provincia e Comune. Al dibattito fra gli altri parteciparanno il procuratore del Tribunale militare di La Spezia Marco De Paolis, il sindaco di Stazzema Michele Siliconi insieme al vicepresidente dell'associazione 'Martiri di S. Anna' Ennio Mancini.
Il 6 settembre, preceduto dalle manifestazioni della Circoscrizone nord (titolo «Aspettando il 6 settembre»), tradizionale appuntamento a Figline con la Fiaccolata della Pace e e con la cerimonia al monumento dei 29 martiri uccisi dai nazisti, con orazione ufficiale del vice presidente della Giunta regionale Angelo Passaleva.
CORTEGGIO STORICO - Sono 24 i gruppi in costume che prenderanno parte mercoledì 8 settembre al Corteggio storico e all'Ostensione della Sacra Cintola. L'appuntamento, in una città imbandierata coi colori dei quartieri cittadini, sarà preceduto, la sera del 7, come avviene dallo scorso anno, dal rituale della consegna dei ceri da parte del Comune alla Cappella della Cintola.
Fra le novità, in una edizione cui parteciperà anche Jury Chechi, fresco di un'altra medaglia olimpica, oltre alla rinnovata veste grafica del nuovo manifesto e all'aiuto di qualche sponsor (Consiag, Asm, Sori, Camera di Commercio), la partecipazione di due gruppi spagnoli, provenienti dalla Galizia (la 'Fundacion festa da istoria' di Ribadavia e le cornamuse del gruppo storico 'Agrupacion folcloristica San Miguel' di Pontevedra), nonchè l'inserimento nel percorso di via S. Trinità, con piazza S. Agostino che farà da sfondo ad uno spettacolo di musici e tamburini ('La Cavalcata dell'Assuinta' di Fermo).
TANTO SPORT - Ricordato il consueto appuntamento annuale con il ciclismo e il 'Gran Premio dell'Industria e del Commercio' (domenica 19 settembre), nutrito e intenso è il calendario sportivo. Praticamente ogni data è occupata da una manifestazione. Fra gli appuntamenti maggiori domenica 12, in viale Galilei, il campionato italiano di marcia per società regionali e il 'Basket days', dal 21 al 24, al Palasport di Maliseti e in p.zza S. Francesco, con partite 'on the road' in notturna per un fine benefico in collaborazione con l'Unicef: raccogliere fondi per pronuovere progetti di aiuto e recupero dei bambini colombiani impegnati in guerra. Spicca anche il 10° Trofeo Aurora International dal 13 al 18 settembre: calcio e pallavolo ma anche convegni, musica e grigliate per promuovere la pratica sportiva per i portatori di handicap (l'appuntamento è organizzato dalla polisportiva Aurora e dal Comune insieme all'associazione Atletic Nadir, a Regione, Provincia e Asl 4).
PRATESTATE ULTIMI FUOCHI - L'assessorato alla Cultura promuove due mostre: «Pensieri di architettura», dal 4 al 27 settembre al Cassero; «L'editoria fotografica in Italia 1940-1980/Il realismo lirico di Alfredo Camisa» (insieme all'Archivio Fotografico Toscano, curatore Giovanni Chiti), dal 10 settembre al 3 ottobre, alle Antiche Stanze di S. Caterina. 
Il calendario della Pratestate si completa con la tredicesima rassegna dei canti popolari e di montagna (sabato 4 settembre, 21,30, Castello dell'Imperatore), a cura della corale S. Martino; la rassegna 'Videomunuto' a cura di Controradio (9-10-11 settembre, Anfiteatro Museo Pecci); la decima edizione di 'Telefono azzurro in festa' domenica 19 settembre, a cura del Comitato Telefono Azzurro (Castello Imperatore, 21,30).
FESTA DELLA BIRRA - Appuntamento ormai consueto, nell'ambito delle iniziative estive della Circoscrizione est, a La Querce, con la 'Festa della birra'. Dal 3 al 5 settembre, la sera, al circolo Arci 'I Risorti' si potrà gustare la migliore birra tedesca direttamente da Wangen, città gemellata con Prato.    
FIERE E MERCATI - Torna il mercato in piazza Mercatale con un'edizione straordinaria (domenica 26 settembre), che occuperà l'intera giornata. Ma settembre è anche mese di altri mercati e fiere. Per due martedì (7 e 14) via Magnolfi sarà teatro (8,30/19,30) della manifestazione 'Le Bancarelle', mentre sabato 11 il centro città sarà contrassegnato da 'Sapori e colori' (p.zza Duomo dalle 10,00 alle 19,00) e dalla 'Fierucola delle Bigonce' in piazza Buonamici.
Negozi aperti domenica 12 settembre, con la manifestazione 'C'è pane e pane' di scena in p.zza del Comune.
'Dolce settembre' occuperà invece piazza del Comune nelle giornate di sabato 18 e domenica 19; negli stessi giorni ma proseguendo fino a martedì 21 anche 'Arriverderci Estate Galciana'.
'Florarte' e 'Collezionare', rispettivamente in piazza del Comune e piazza S. Francesco, si svolgeranno sabato 25 e domenica 26 a chiudere il mese di settembre, insieme al mercato straordinario, che replicherà anche domenica 3 ottobre."
166,http://comunicati.comune.prato.it/generali/?action=dettaglio&comunicato=14200400000166,26/08/2004,15:35,Agenda,"Via Savonarola chiusa dal 30 agosto al 3 settembre",-,,"Fino a martedì 31 agosto in via Fiorentina, all'altezza del numero civico 98, per un tratto di circa 20 metri, e in via del Lazzaretto, angolo via Valdagno, per una lunghezza ancora di 20 metri è istituito il divieto di sosta e all'occorrenza il senso unico alternato per consentire la riparazione di un cavo elettrico sotterraneo.
E' invece istituito il divieto di sosta fino all'11 settembre e se serve il senso unico alternato, per lavori relativi alla rete idrica e del gas, in via Roma, all'altezza del numero civico 523U, in via per Casale, più o meno al numero civico 6/2, in via Ciro Rosati, nei pressi del civico 21, e in via Adolfo Sironi, nelle vicinanze del numero civico 18.
Da lunedì 30 agosto a venerdì 3 settembre Corso Savonarola sarà chiusa per il rifacimento dell'asfalto. I veicoli provenienti da via S. Caterina saranno deviati in via Dolce Mazzamuti, via della Misericordia, via Cavour, via S. Vincenzo, p.zza S. Domenico, mentre il transito proveniente da piazza S. Domenico sarà deviato in via Convenevole, via del Seminario, via R. Luti, via Filzi, via don E. Tazzoli, via Pistoiese, via Orti del Pero, via Due Novembre, via Cavour.     "
167,http://comunicati.comune.prato.it/generali/?action=dettaglio&comunicato=14200400000167,27/08/2004,14:35,Agenda,"Saranno inaugurati il 12 settembre la passerella ciclopedonale del Polo scolastico di Reggiana e il rifacimento del ponte sulla Declassata a S. Giusto",-,,"Due importanti opere saranno inaugurate lo stesso giorno lungo la Declassata: domenica 12 settembre saranno aperti la passerella ciclopedonale che collega il Centro direzionale Leonardo da Vinci al Polo scolastico di Reggiana e il ponte in località S. Giusto, ricostruito e riadeguato in soli due mesi per permettere il passaggio al di sotto della struttura della linea Lam blu. I lavori sono stati realizzati a tempo di record rispettando le previsioni e raggiungendo l'obiettivo di inaugurare l'opera prima dell'inizio dell'anno scolastico.
La passerella oltrepassa il viale da Vinci e arriva nel cuore della cittadella scolastica: in acciaio e calcestruzzo, ha una luce di 50 metri e il piano calpestabile è ad un'altezza di 5 metri dalla Declassata. Per motivi di sicurezza sarà aperta dalle 6.30 alle 21.30 nei giorni di scuola e resterà invece chiusa nei festivi e oltre quest'orario. Saranno possibili però delle variazioni se le attività scolastiche e sportive del Polo si prolungheranno anche la sera. Alla sua progettazione hanno contribuito anche gli studenti dell'istituto per geometri Gramsci, che hanno lavorato fianco a fianco con i tecnici del Comune."
168,http://comunicati.comune.prato.it/generali/?action=dettaglio&comunicato=14200400000168,27/08/2004,14:35,Agenda,"Villa Fiorelli dal 28 agosto al 4 settembre ospiterà il Laboratorio estivo di mediazione culturale per esplorare il tema della diversità",-,,"'Genere, diversità, culture': è questo il tema scelto per il quarto ciclo del Laboratorio estivo di mediazione interculturale organizzato congiuntamente dall'assessorato alla Multiculturalità, integrazione e coesione territoriale del Comune, guidato da Andrea Frattani, dall'assessorato alla Cultura della Provincia, dalla Società italiana delle Letterate e l'Associazione Il Giardino dei ciliegi d'intesa con l'Università di Firenze e il progetto regionale PortoFranco. Il Laboratorio si terrà dal 28 agosto al 4 settembre a Villa Fiorelli: focalizzato sul tema trasversale del raccontare e del raccontarsi, il tema di questo quarto anno esplora la diversità come alternativa alla monocultura e all'omologazione nella scienza, nella religione nell'arte e nella politica e si rivolge principalmente alle donne. Gli argomenti in discussione nel vasto programma sono infatti la scrittura delle donne immigrate, le donne dell'antifascismo, la chiesa e le donne, i matrimoni misti tra palestinesi ed israeliani, la bisessulaità e le donne in guerra. All'evento parteciperanno circa 30 docenti provenienti da varie università e 45 studenti: chi vuole partecipare come osservatore o ospite può contattare il 338/6237094. Da segnalare nel programma  il Gioco degli specchi, progetto aperto al pubblico che si terrà la sera di mercoledì 1° settembre alle 21.30 per ascoltare le voci dei migranti contro i pregiudizi, il razzismo e il sessismo. E' gradita la partecipazione del pubblico con la prenotazione anche nelle due serate del 29 e del 31 agosto, in cui sarà rispettivamente proiettato alle 21.30 un documentario sui matrimoni tra persone di religione diversa e ci sarà un concerto jazz. Il 4 settembre il Laboratorio si trasferisce a Firenze all'Istituto degl'Innocenti per un programma che prevede una tavola rotonda sulla diversità al mattino e performance di danza, poesia e teatro nel pomeriggio. I lavori del laboratorio saranno aperti domani alle 17.00 con la presentazione dei temi e la partecipazione di Mara Baronti, presidente della Commissione Pari opportunità della Regione; proseguiranno l'indomani con il seminario 'S/nodi' e con interventi e riflessioni su questioni legate alla diversità che si terranno dalla mattina alle 9.30 fino a sera; la mattina di lunedì 30 si parlerà invece di 'Narrative della diversità', il 31 alle 9.00 di 'Diversità manifesta', il 1° settembre di 'Figure della diversità', il 2 di 'Turba/menti di sguardi e corpi' e il 4 di 'Saperi locali/teorie globali'. Per ulteriori informazioni si può cliccare sui siti www.unifi.it/gender e http://xoomer.virgilio.it/raccontarsi/."
169,http://comunicati.comune.prato.it/generali/?action=dettaglio&comunicato=14200400000169,28/08/2004,12:05,Agenda,"Si sta concludendo l'indagine conoscitiva sul Castello dell'Imperatore per giungere al suo recupero funzionale e alla restituzione alla città",-,,"Sono in via di ultimazione le indagini archeologiche e i saggi geologici e petrografici sul Castello dell'Imperatore e piazza S. Maria delle Carceri che hanno l'obiettivo di avere un completo quadro conoscitivo, primo passo per realizzare interventi nell'area  tesi a  valorizzare la grandiosa e simbolica struttura medievale per farne il principale motore della riqualificazione ambientale del centro antico della città. Nel corso degli ultimi anni infatti l'Amministrazione comunale ha avviato un vasto programma di recupero dei tesori architettonici della città con il concorso per la risistemazione di piazza Mercatale, la ripavimentazione di varie strade e piazze del centro, l'adozione del Piano del colore, il recupero dell'ex Campolmi e la riapertura del passaggio del Cassero medievale. L'obiettivo è quello di arrivare ad una valorizzazione del sistema mura-bastioni-Cassero, aggiungendo anche l'ambiziosa riappropriazione d'uso sia per i turisti che per i cittadini dello splendido monumento del Castello, che comporterà anche la risistemazione della piazza e dell'area attigua fino a piazza S. Marco e al Museo del Tessuto con un notevole ritorno d'immagine. Gli studi in corso di svolgimento sono diretti alla riapertura degli alti spalti del Castello, con camminamenti da torre a torre e collegamenti al cortile interno per osservare la città dall'alto a 360°, alla revisione conservativa del manufatto architettonico, al recupero dei sotterranei per realizzarvi degli spazi museali ed espositivi e alla generale messa in sicurezza e adeguamento alle normative per l'accessibilità all'intera area del Castello, oggi in stato di degrado e di sottoutilizzazione. Escludendo il periodo estivo in cui diventa arena cinematografica infatti il Castello dell'Imperatore rimane fuori dall'interesse e dalla frequentazione di cittadini e turisti. Eretto tra il 1237 e il 1248 sul luogo dove sorgeva l'antica fortezza dei conti Alberti, il Catello dell'Imperatore è l'unico splendido esempio nell'Italia centro-settentrionale di architettura sveva dell'epoca di Federico II, opera del maestro riccardo da Lentini: la sua funzione era controllare un punto strategico per le comunicazioni del territorio. Venne poi utilizzato come sede delle guarnigioni e anche come prigione fino al 1875. Il comune lo acquistò dopo una lunga trattativa con il Ministero della guerra nel 1932, restaurandolo negli anni seguenti: l'ultimo significativo restauro risale al 1975, con la direzione dell'architetto Francesco Gurrieri."
170,http://comunicati.comune.prato.it/generali/?action=dettaglio&comunicato=14200400000170,30/08/2004,12:18,Agenda,"Lavori in via Valentini per la Lam rossa",-,,"Proseguono i lavori preparatori per la partenza della terza Linea al alta mobilità, la Lam rossa, che percorrerà la città da Galcetello a Grignano. Per permettere l'installazione di pensiline per le fermate del trasporto pubblico locale in via Valentini fino al 15 settembre è istituito il divieto di sosta con rimozione forzata,  parziale restringimento della carreggiata ed all’occorrenza il  senso unico alternato con l’ausilio di movieri a vista in questi tratti di strada: tra via Torelli via Fabbroni divieto di sosta con rimozione forzata solo sul lato destro  nel senso di marcia; via Valentini davanti al civico 1/b per una lunghezza di circa  20 metri  divieto di sosta con rimozione forzata su entrambi i lati.

"
171,http://comunicati.comune.prato.it/generali/?action=dettaglio&comunicato=14200400000171,30/08/2004,12:26,Agenda,"Lavori alla rete idrica e del gas in via Rubieri",-,,"Per interventi di scavo urgenti alle reti di acqua e gas in via Rubieri nel tratto davanti al civico 10 fino al 14 settembre è istituito il divieto di sosta con rimozione forzata su entrambi i lati ed all’occorrenza il senso unico alternato con l’ausilio di movieri a vista.


 
"
172,http://comunicati.comune.prato.it/generali/?action=dettaglio&comunicato=14200400000172,30/08/2004,13:04,Agenda,"Luna park, le giornate della Festa del bambino organizzate da Comune e Sori.",-,,"Com'è ormai consuetudine, tra le iniziative collaterali al tradizionale Luna Park che si tiene al Parco fiera di viale Marconi fino a domenica 19 settembre, c'è la Festa del bambino, giornata organizzata dal Comune e dalla Sori spa, che gestisce la manifestazione, in cui a tutti bambini e ai ragazzi fino a 16 anni all'ingresso vengono distribuiti coupon gratuiti per salire gratuitamente sulle giostre e sulle attrazioni e regali offerti dall'Amministrazione comunale e dalla Sori. Le giornate della Festa del bambino sono due: una si terrà domani martedì 31 agosto dalle 16.00 alle 20.00 e l'altra martedì 14 settembre con lo stesso orario. Vi è poi una terza giornata nel programma delle iniziative collaterali, dedicata questa volta ai bambini portatori di handicap, che potranno divertirsi sulle giostre con i loro accompagnatori. La giornata è fissata per martedì 7 settembre dalle 10.00 alle 12.00."
173,http://comunicati.comune.prato.it/generali/?action=dettaglio&comunicato=14200400000173,30/08/2004,14:38,Agenda,"Incontri, musica e una fiaccolata per ricordare il 60° anniversario della Liberazione di Prato dall'occupazione nazi-fascista",-,,"Parole, emozioni, musica ed una fiaccolata per celebrare il 60° anniversario della Liberazione della città dall'occupazione nazi-fascista, avvenuta il 6 settembre 1944, e ricordare quei giorni che cambiarono la storia di Prato. Il Comitato per le celebrazioni del 60° anniversario della Resistenza e della Liberazione di Prato e provincia ha organizzato un'ampia rassegna di conferenze, concerti e mostre che avrà inizio il 3 settembre alle 21 al Museo e Centro di documentazione della Deportazione e della Resistenza di Figline di Prato con l'incontro dedicato alla strage di Sant'Anna di Stazzema, uno dei fatti più tragici e sanguinosi dell'occupazione: “L’armadio della vergogna e i processi contro gli autori degli eccidi nazi-fascisti in Toscana”. Nella sala conferenze del Museo  della  Deportazione di Prato sono attesi il Procuratore del Tribunale militare di La Spezia Marco De Paolis, il Vice Presidente del Consiglio Regionale della Toscana con delega alle celebrazioni per il 60° in Toscana Enrico Cecchetti, il sindaco di Stazzema Michele Silicani e il superstite della strage di Sant’Anna e vice presidente dell’Associazione “Martiri di Sant’Anna di Stazzema” Ennio Parteciperanno per il Comune di Prato l'assessore alla Mobilità Massimo Carlesi e per la Provincia di Prato il presidente Massimo Logli. Coordinerà Camilla Brunelli del Museo della Deportazione. Prima dell’incontro gli ospiti si fermeranno per un omaggio alla memoria davanti al monumento dedicato ai 29 martiri di Figline.
Lo scopo dell’iniziativa è quello di approfondire le vicende che dalla “scoperta” dei fascicoli occultati per più di trent’anni nel cosiddetto “armadio della vergogna” - relative alle indagini su centinaia di stragi nazi-fasciste commesse in Italia (moltissime in Toscana) - hanno portato finalmente a celebrare i processi contro gli autori di quei massacri di civili e partigiani durante il periodo dell’occupazione nazista. La strage di 560 civili a Sant’Anna di Stazzema nell’Alta Versilia, tra cui donne, anziani e bambini, è certamente uno degli esempi più terribili dell’efferatezza nazista in tutta l’Europa occidentale. L’argomento tocca da vicino Prato perché anche il fascicolo sull’eccidio dei 29 partigiani a Figline avvenuto il 6 settembre 1944 era “scomparso” in quell’armadio ed è ora nelle mani del Tribunale militare di La Spezia: l’anno scorso, grazie alle ricerche dello storico Carlo Gentile, emerse il nome del responsabile, cioè il Maggiore della Wehrmacht Karl Laqua.
L'iniziativa è promossa, oltre che dal Comitato, da Regione, Provincia e Comune.
il programma delle celebrazioni proseguirà sabato 4 settembre alle 21.00 con il concerto per l'anniversario della Liberazione della Filarmonica Chiti del Comune in piazza 29 Martiri a Figline 'Aspettando il 6 Settembre. La memoria oggi.
Parole, immagini, musica per ricordare'.
In caso di pioggia le iniziative si terranno al Centro di Documentazione del Museo della Deportazione. Sempre a Figline il 5 settembre alle 21.30 in piazza sarà la volta del teatro con 'La tavola del pane,
Atmosfere ed emozioni della Resistenza', spettacolo teatrale presentato dall'associazione Pro-Loco Radicondoli. L'organizzazione di entrambi gli eventi è della Circoscrizione nord. 
Le celebrazioni culmineranno il 6 settembre, giorno dell'anniversario: la giornata comincia alle 8.00 con la deposizione di corone di alloro ai vari Monumenti e lapidi ai Martiri per la Libertà da parte delle Circoscrizioni comunali. Alle 9.00 in piazza delle Carceri presso il Monumento ai Caduti alzabandiera a cura delle Associazioni Combattentistiche e d'Arma; alle 9.30  in  Duomo sarà celebrata la Messa e alle 10.30 da piazza del Duomo partirà un corteo che attraverserà le vie del centro ctorico. 
Alle 21.00 da Villa Fiorita comincerà la Fiaccolata della Pace, che arriverà fino a Figline. Parteciperanno anche il sindaco di Prato Marco Romagnoli e Angelo Passaleva, vice presidente della Regione Toscana, che terranno un'orazione ufficiale in piazza 29 Martiri.



"
174,http://comunicati.comune.prato.it/generali/?action=dettaglio&comunicato=14200400000174,31/08/2004,13:18,Agenda,"Affidati i lavori per le opere di completamento della pista ciclabile tra le Cascine di tavola, il parco del Monteferrato e il Bisenzio.",-,,"Sarà completata a breve la pista ciclabile di collegamento tra il Parco delle Cascine di tavola, il Parco del Monteferrato e il Bisenzio: sono stati affidati infatti i lavori  per la realizzazione dell'illuminazione del percorso ciclabile, di una piazzola di sosta, di una passerella ciclopedonale e della pavimentazione di alcuni tratti che costeggiano il torrente Iolo Bardena per un importo totale di 107.800 euro. Il nastro di pista ciclabile che collega i due principali polmoni verdi della città, il parco di Galceti e quello delle Cascine di Tavola, è di 18 km e si unirà a Poggio a Caiano, al Parco del Bargo, in virtù del prolungamento di 700 m dalle Cascine di Tavola fino al ponte sull'Ombrone. Il Piano Urbano della Mobilità 2004-2006 prevede la realizzazione di tratti di piste ciclopedonali e opere di completamento per 16 chilometri, che si aggiungono alla rete di piste ciclabili del Comune di Prato di oltre 42 km. L'impegno di spesa totale per le casse municipali è di 2 milioni e 500.000 euro. 
"
175,http://comunicati.comune.prato.it/generali/?action=dettaglio&comunicato=14200400000175,31/08/2004,13:34,Agenda,"Lavori di adeguamento antincendio all'elementare La Castellina",-,,"E' stata fatta la gara d'appalto e sono stati affidati i lavori per la realizzazione dei lavori di ristrutturazione ed adeguamento alle normative antincendio alla scuola elementare La Castellina. Le opere hanno un costo complessivo di 304.000 euro e fanno parte di un vasto piano dell'Amministrazione comunale di adeguamento e messa in sicurezza degli edifici scolastici. Nonostante le ristrettezze di bilancio dovute ai mancati trasferimenti di contributi statali il Comune non ha operato tagli sugli interventi previsti nelle scuole: infatti recentemente la giunta ha approvato i progetti esecutivi per opere di manutenzione straordinaria in altre sette scuole di vario grado per una spesa totale di quasi 1 milione e 300mila euro."
176,http://comunicati.comune.prato.it/generali/?action=dettaglio&comunicato=14200400000176,31/08/2004,13:42,Agenda,"Una nuova linea elettrica in via Cantagallo",-,,"Una nuova linea elettrica  di bassa tensione, 220-380.000 volt, sarà realizzata in via Cantagallo a Figline. La linea sarà sotterranea: la scelta del cavo interrato infatti, oltre che rispettare l'ambiente sia sotto il punto di vista paesaggistico che delle emissioni, limita le linee aeree in zone tutelate seguendo i più recenti orientamenti europei in materia."
177,http://comunicati.comune.prato.it/generali/?action=dettaglio&comunicato=14200400000177,31/08/2004,14:04,Agenda,"Festa della Birra alla Circoscrizione est",-,,"Prende il via venerdì 3 settembre per proseguire sabato 4 e domenica 5 la Festa della Birra, organizzata presso il Circolo “I Risorti” di via Firenze 323 a La Querce: si tratta di un appuntamento ormai tradizionale del settembre pratese,  organizzato dalla Circoscrizione Prato Est e dal Circolo 'I Risorti' de La Querce in collaborazione con numerosi cittadini della città di Wangen, in Germania, gemellata con Prato. Quest'anno sarà ospite della Festa la 'Fanfarenzug', la banda cittadina di Wangen im Allgau.  
Il programma completo dell'iniziativa, giunta alla settima edizione e sempre caratterizzata da una grande partecipazione prevede venerdì 3 settembre dalle 19 alle 22 sfilata per le vie del paese della “Fanfarenzug e alle 21.30 concerto dei Glass onion, mentre  sabato alla stessa ora si esibiranno i Purple sucker e domenica 5 settembre gli Ekoes. L'ingresso è libero e per ulteriori informazioni si può contattare i numeri 0574/590886- 593816.



"
178,http://comunicati.comune.prato.it/generali/?action=dettaglio&comunicato=14200400000178,31/08/2004,14:37,Agenda,"Divieti di sosta in varie vie e piazze della città per lavori edili e di scavo",-,,"Per scavi alle reti di acqua e gas e lavori edili vigerà il divieto di sosta in varie vie della città: fino a venerdì 3 settembre in piazza Sant'agostino dalle 7.00 alle 19.00 davanti al civico 4 per consentire dei lavori sulle facciate con utilizzo di piattaforma aerea; fino al 4 settembre in via Zarini, tra via Marsala e via Valentini, e in via Valentini, tra via Zarini e via Baldanzi per 30 metri, con rimozione forzata su entrambi i lati e parziale restringimento della carreggiata per permettere la sostituzione di una tubazione del gas; fino al 15 settembre in via Pomeria 75, via del Pozzo, via Pistoiese 866, via Roma 277 e via Crocini 53 con rimozione forzata dei mezzi e all'occorrenza l'istituzione del senso unico con movieri a vista per interventi urgenti alla rete idrica e del gas."
179,http://comunicati.comune.prato.it/generali/?action=dettaglio&comunicato=14200400000179,01/09/2004,13:09,Agenda,"E' uscito il bando per l'assegnazione dei contributi per il diritto allo studio: le domande dal 1° al 29 ottobre",-,,"E' stato pubblicato il bando comunale per l'assegnazione di provvidenze scolastiche per l'anno 2004/2005 che comprendono il rimborso dei libri di testo, borse di studio, assegni di studio ed esonero dal pagamento dei servizi scolastici di mensa e trasporto: le famiglie degli studenti che frequentano le scuole pratesi possono presentare all’Amministrazione Comunale un’unica domanda per richiedere i benefici del diritto allo studio per i quali possiedono i requisiti richiesti. I termini di presentazione della domanda sono dal 1° al 29 ottobre.
I benefici vengono concessi in base alla condizione economica dei nuclei familiari definita attraverso l’Indicatore della situazione economica equivalente (Isee), ovvero un sistema nazionale di determinazione del reddito che tiene in considerazione tutti gli elementi che compongono il patrimonio familiare e non solo il reddito rilevabile dal CUD, ex 101, o dalla denuncia dei redditi e consente quindi maggiore equità nell’assegnazione dei benefici. Inoltre fermo restando il possesso dei requisiti indicati nel bando, è concessa la possibilità di presentare domanda per l'ottenimento dell'esonero  dal pagamento dei servizi di mensa e trasporto oltre il termine ultimo del 29 ottobre esclusivamente se si verificano queste condizioni:
- iscrizione ai servizi scolastici avvenuta in data successiva al 29 ottobre (in tal caso la domanda deve essere presentata direttamente presso l'U.O. Diritto allo Studio del Servizio Pubblica Istruzione);
- situazioni di disagio economico-sociale o gravi condizioni di salute venute in essere in data successiva al 29 ottobre (in tal caso le domande devono essere presentate a mezzo relazione dei servizi sociali, pertanto i richiedenti devono recarsi dalle assistenti sociali presso i Distretti socio-sanitari).
Ecco i requisiti richiesti dal bando per ciascun tipo di contributo:

RIMBORSO LIBRI DI TESTO:
beneficio previsto per gli studenti della scuola secondaria e del secondo ciclo di istruzione (ex scuola media e secondaria superiore). Bisogna avere una situazione economica familiare Isee non superiore a 10.632,94 euro. La modalità di erogazione a tutti coloro che avranno presentato regolare domanda è tramite assegno. L'importo sarà stabilito, dopo la raccolta delle domande, in base al numero degli aventi diritto ed in base alla classe frequentata.

BORSA DI STUDIO
E' riservata agli studenti della scuola primaria, secondaria e del secondo ciclo di istruzione. I requisiti per la presentazione della domanda sono: 
avere una situazione economica familiare Isee non superiore a 17.721,56 euro, aver sostenuto una spesa superiore ad Euro 51,65 per frequenza, trasporto e pasti consumati presso le mense scolastiche, acquisto di attrezzature didattiche, anche informatiche, materiali didattici e pubblicazioni (con esclusione dei libri di testo), avere la documentazione delle spese sostenute (scontrini e ricevute) per gli eventuali controlli a campione. Dopo aver stilato una graduatoria ordinata secondo i valori crescenti dell’Isee dei richiedenti, le borse saranno assegnate sulla base di tale graduatoria: se il numero delle richieste fosse tale da non permettere la soddisfazione di tutte le istanze pervenute entro i termini, l’importo delle borse di studio sarà diminuito, nel rispetto della proporzione indicata fra i diversi ordini di scuola. La borsa di studio non può essere superiore alla spesa sostenuta. Se la spesa sostenuta durante l’anno scolastico risulterà inferiore all’importo assegnato, il beneficiario dovrà dichiararlo al Servizio Pubblica Istruzione. Il beneficiario della borsa di studio potrà scegliere se ottenere l’importo tramite assegno o tramite detrazione fiscale. Nel secondo caso, entro aprile 2005, il Servizio Pubblica Istruzione invierà la certificazione che dovrà essere utilizzata per la dichiarazione dei redditi relativa all’anno 2004. La certificazione riguarda l’importo delle spese sostenute nell’anno 2004 per l’anno scolastico 2004/2005, secondo quanto dichiarato dal beneficiario. L'importo della borsa di studio sarà stabilito, dopo la raccolta delle domande, in base al numero degli aventi diritto ed in base all’ordine di scuola. L’importo massimo previsto è pari a 500 euro per gli alunni della scuola primaria e secondaria e 750 euro per gli alunni del secondo ciclo di istruzione 

ASSEGNO DI STUDIO
E' diretto agli studenti frequentanti il primo biennio del secondo ciclo di istruzione (ex scuola secondaria superiore). I requisiti per la presentazione della domanda sono: avere una situazione economica familiare Isee non superiore a 17.721,56 euro e aver ottenuto la promozione nell’anno scolastico precedente. Dopo aver stilato una graduatoria ordinata secondo i valori crescenti dell’Isee dei richiedenti, gli assegni saranno assegnati sulla base di tale graduatoria. L'importo dell’assegno di studio è di Euro 250 euro, elevabile qualora si presentino disponibilità economiche, ad un importo che permetta l’esaurimento dei fondi disponibili.

ESONERO DAL PAGAMENTO DEI SERVIZI SCOLASTICI DI MENSA E  TRASPORTO
Beneficio previsto per gli studenti della scuola dell’infanzia, primaria e secondaria. I requisiti per la presentazione della domanda sono avere una situazione economica familiare Isee non superiore a 5.316,47 euro per l’esonero totale e a 7088,62 per l’esonero al 50%. E' necessario poi rilasciare dichiarazione di non possedere  autoveicoli con 14 o più cavalli fiscali immatricolati dopo il 30 settembre 2002, 2 o più autoveicoli qualunque sia la data di immatricolazione, 1 o più motoveicoli di cilindrata pari o superiore a 500 cc., immatricolati dopo il 30 settembre 2002, camper, roulotte, natanti (laddove questi non corrispondano all’abitazione del nucleo familiare) immatricolati dopo il 30 settembre 2002, assicurazioni volontarie. L’esonero sarà concesso sulla base di una graduatoria, sino ad esaurimento delle risorse disponibili e ha validità a partire dall’inizio dell’a.s. 2004/2005. In attesa di sapere se si è ottenuto o meno l’esonero non si deve pagare nessuna somma per i servizi di mensa e di trasporto. Chi non dovesse ottenere l’esonero dovrà effettuare i pagamenti entro i termini che saranno comunicati: non saranno applicati gli interessi di mora per il ritardo, in quanto lo stesso è dovuto all’attesa dell’esito della domanda di esonero e pertanto giustificato. Nel caso in cui si ottenga l’esonero, le somme eventualmente pagate prima della concessione dell’esonero non saranno rimborsate.

PRESENTAZIONE DELLA DOMANDA

Con un’unica domanda possono essere richiesti tutti i benefici per i quali si possiedono i requisiti . Il genitore, il tutore, l’affidatario la patria potestà o lo studente maggiorenne dovranno rivolgersi ai Caaf-Centri Servizi convenzionati di seguito elencati, prenotando telefonicamente un appuntamento per la compilazione della domanda e contestualmente della dichiarazione Isee. Le domande saranno trasmesse al Comune direttamente dal Caaf prescelto.
Tutti i richiedenti riceveranno entro dicembre 2004 una comunicazione riguardante la concessione o il rifiuto dei benefici per i quali hanno presentato domanda.
I richiedenti che avranno ottenuto il beneficio riceveranno una seconda comunicazione, entro il mese di dicembre 2005, nella quale sarà indicato come e dove riscuotere il contributo.
Per ulteriori informazioni ci si potrà rivolgere allo Sportello Amico del Comune in Corso Mazzoni 1, Numero Verde: 800/058850, aperto con questo orario:
Lunedì 9,00-13,30 e 15,00-17,30
Martedì, mercoledì e venerdì 9,00-13,30
Giovedì  9,00-17,30.

"
180,http://comunicati.comune.prato.it/generali/?action=dettaglio&comunicato=14200400000180,01/09/2004,15:08,Agenda,"'L'armadio della vergogna': un incontro pubblico a Figline apre le celebrazioni per il 60° anniversario della Liberazione di Prato",-,,"Con un incontro pubblico al Museo e Centro di documentazione sulla Deportazione e la Resistenza di Figline si aprirà venerdì 3 settembre alle 21.00 il programma di celebrazioni in onore del 60° anniversario della Liberazione di Prato dall'occupazione nazi-fascista, avvenuta il 6 settembre 1944. L'iniziativa è dedicata ad uno dei fatti più tragici della fine del secondo conflitto mondiale: la strage di centinaia di cittadini innocenti a Sant'Anna di Stazzema. Il tema è infatti “L’armadio della vergogna e i processi contro gli autori degli eccidi nazi-fascisti in Toscana”, organizzato dal Comitato per le celebrazioni del 60° anniversario della Resistenza e della Liberazione di Prato e provincia . Nella sala conferenze del Museo  della  Deportazione di Prato sono attesi il Procuratore del Tribunale militare di La Spezia Marco De Paolis, il vice presidente del Consiglio Regionale della Toscana con delega alle celebrazioni per il 60° in Toscana Enrico Cecchetti, il sindaco di Stazzema Michele Silicani e il superstite della strage di Sant’Anna e vice presidente dell’Associazione “Martiri di Sant’Anna di Stazzema” Ennio Mancini. Parteciperanno per il Comune di Prato l'assessore alla Mobilità Massimo Carlesi e per la Provincia di Prato il presidente Massimo Logli. Coordinerà Camilla Brunelli del Museo della Deportazione. Prima dell’incontro gli ospiti si fermeranno per un omaggio alla memoria davanti al monumento dedicato ai 29 martiri di Figline.
Lo scopo dell’iniziativa è quello di approfondire le vicende che dalla “scoperta” dei fascicoli occultati per più di trent’anni nel cosiddetto “armadio della vergogna” - relative alle indagini su centinaia di stragi nazi-fasciste commesse in Italia (moltissime in Toscana) - hanno portato finalmente a celebrare i processi contro gli autori di quei massacri di civili e partigiani durante il periodo dell’occupazione nazista. La strage di 560 civili a Sant’Anna di Stazzema nell’Alta Versilia, tra cui donne, anziani e bambini, è certamente uno degli esempi più terribili dell’efferatezza nazista in tutta l’Europa occidentale. L’argomento tocca da vicino Prato perché anche il fascicolo sull’eccidio dei 29 partigiani a Figline avvenuto il 6 settembre 1944 era “scomparso” in quell’armadio ed è ora nelle mani del Tribunale militare di La Spezia: l’anno scorso, grazie alle ricerche dello storico Carlo Gentile, emerse il nome del responsabile, cioè il Maggiore della Wehrmacht Karl Laqua.
L'iniziativa è promossa, oltre che dal Comitato, da Regione, Provincia e Comune.
"
181,http://comunicati.comune.prato.it/generali/?action=dettaglio&comunicato=14200400000181,01/09/2004,15:07,Agenda,"I provvedimenti alla viabilità per le celebrazioni del 60° anniversario della Liberazione della città",-,,"Dal 3 al 6 settembre si svolgerà il programma delle celebrazioni in ricordo del 60° anniversario della Liberazione di Prato a cura del Comitato organizzatore in collaborazione con il Comune, la Circoscrizione nord, la Provincia e la Regione. Per permettere lo svolgimento delle manifestazioni, tra cui la deposizione di corone ai monumenti ai Caduti, concerti, spettacoli teatrali e una fiaccolata, sono stati adottati dei provvedimenti alla viabilità nel centro città e a Figline. 
Il 3, 4 e 5 settembre dalle 18.00 alle 24.00 piazza 29 Martiri a Figline sarà chiusa al transito e dalle 15.00 vigerà anche il divieto di sosta con rimozione forzata.
Il 6 settembre dalle 8.00 alle 12.00 per rendere omaggio ai monumenti e alle lapidi per i Caduti ci sarà il divieto di sosta in piazza dei Caduti, piazza olmi, via Costa, via di Castelnuovo e via Strozzi nelle aree intorno ai monumenti. Inoltre dalle 10.00 alle 12.00 limitatamente al passaggio dei cortei con le corone d'alloro ci sarà il divieto di transito in piazza Duomo, via Mazzoni, piazza del Comune, via Ricasoli, piazza S. Freancesco, via San Bonaventura, piazza Santa Maria delle Carceri, via Cairoli e piazza del Comune.
Lo stesso giorno a Figline divieto di sosta con rimozione forzata dalle 17.00 alle 24.00 in piazza 29 Martiri, fin dale 8.00, piazza dei Partigiani, via della Chiesa e via Cantagallo tra la piazzetta dell'Aia e la via Vecchia di Cantagallo. La chiusura al traffico veicolare scatterà dalle 21.00 alle 24.00 limitatamente al passaggio del corteo commemorativo che attraverserà via 7 marzo, via di Cantagallo, via del Borrino, piazza Partigiani, via della Chiesa e piazza 29 Martiri. Durante la chiusura il traffico diretto a Schignano e da lì proveniente sarà deviato in via di Cantagallo, viale Fratelli Cervi, SS 325 e Vaiano. Inoltre nella piazzetta dell'Aia e in via Sette marzo dalle 20.00 alle 24.00 vigerà il divieto di sosta con rimozione forzata."
182,http://comunicati.comune.prato.it/generali/?action=dettaglio&comunicato=14200400000182,01/09/2004,15:07,Agenda,"Divieto di sosta in Corso Savonarola.",-,,"Per permettere i lavori di rifacimento dei marciapiedi e la modulazione della sede stradale in Corso Savonarola, nella strada fino al 25 settembre vigerà il divieto di sosta con rimozione forzata su entrambi i lati e restringimento di carreggiata. I lavori saranno sospesi l'8 settembre per il Corteggio storico."
183,http://comunicati.comune.prato.it/generali/?action=dettaglio&comunicato=14200400000183,01/09/2004,15:07,Agenda,"Divieto di transito a La Querce per la Festa della birra",-,,"Come ospite d'onore della tradizionale Festa della birra che si svolgerà a La Querce nel fine settimana dal 3 al 5 settembre, venerdì 3 alle 21.00 si esibirà la filarmonica della citta di Wangen, gemellata con Prato: per permettere lo svolgimento della manifestazione, organizzata dal Circolo I risorti e dalla Circoscrizione est, dalle 20.00 alle 22.00 ci sarà la chiusura al traffico veicolare limitatamente al passaggio della banda in via Mazzei, via Mugellese, via del Guardingo, via Firenze, tra via del Guardingo e via del Poggio e via del Poggio"
184,http://comunicati.comune.prato.it/generali/?action=dettaglio&comunicato=14200400000184,01/09/2004,15:06,Agenda,"Prorogata per settembre la chiusura di sabato degli Sportelli anagrafici circoscrizionali e la chiusura totale degli Sportelli decentrati",-,,"E' stato disposto per settembre il proseguimento della chiusura degli Sportelli anagrafici delle sedi delle Circoscrizioni e la chiusura completa degli  Sportelli anagrafici decentrati a causa della carenza di personale nelle Circoscrizioni e la conseguente impossibilità a mantenere attiva la piena funzionalità di tutti gli sportelli sul territorio per il mese di settembre. Per gli Sportelli delle sedi circoscrizionali i giorni in cui la chiusura è prorogata sono tutti i sabato di settembre, cioè il 4, l'11, il 18 il 25. Proseguirà invece la chiusura completa per l'intero mese di settembre degli Sportelli anagrafici decentrati della Circoscrizione nord, in via Ofanto 36, della Circoscrizione sud, in via XXVII aprile 39, della est, in via Capponi 54, e della ovest, in via Isidoro Del Lungo 12."
185,http://comunicati.comune.prato.it/generali/?action=dettaglio&comunicato=14200400000185,01/09/2004,15:06,Agenda,"CONFERENZA STAMPA.- Presentazione del Campionato italiano  di marcia  per società - 1° Trofeo Mauro Ferrari",-,,"Venerdì 3 settembre alle 11.30 in Palazzo comunale l'assessore allo Sport Aldo Milone presenterà il 1° Trofeo Mauro Ferrari, 15a edizione del campionato italiano di società di marcia su strada, che si correrà in viale Galileiil il 12 settembre su un circuito appositamente predisposto, tra i più belli a livello nazionale. All'interno della gara, a cui parteciperanno rappresentative regionali e nazionali, è stato creato un Trofeo dedicato a Mauro Ferrari, presidente della Società di Atletica leggera cittadina, recentemente scomparso, che ha fatto nascere la manifestazione e l'ha seguita con passione per anni facendola crescere fino ai vertici nazionali."
186,http://comunicati.comune.prato.it/generali/?action=dettaglio&comunicato=14200400000186,02/09/2004,13:14,Agenda,"La Festa del bambino e la Giornata per i portatori di handicap al Luna park di viale Marconi",-,,"Dopo il successo della prima giornata della Festa del bambino al Luna Park nel Parco fiera di viale Marconi, tenutasi martedì scorso 31 agosto con una vasta adesione, martedì prossimo 7 settembre sarà la volta della Giornata dedicata ai portatori di handicap: dalle 10.00 alle 12.00 i disabili con i loro accompagnatori potranno salire gratuitamente sulle giostre. La seconda giornata della Festa del bambino, dedicata ai ragazzi fino a 16 anni, è invece fissata per martedì 14 settembre dalle 16.00 alle 19.30. All'ingresso in entrambe le feste saranno distribuiti coupon per divertirsi gratis sulle attrazioni e dei regali offerti dalla Sori, organizzatrice del Luna park e delle iniziative collaterali, dall'Amministrazione comunale e dagli operatori dello Spettacolo viaggiante. Gli ambulanti della fiera offriranno inoltre ai partecipanti un rinfresco con tante golosità. "
187,http://comunicati.comune.prato.it/generali/?action=dettaglio&comunicato=14200400000187,02/09/2004,13:29,Agenda,"Corteggio storico, le bandiere per abbellire il centro da domani sono disponibili in Comune",-,,"Fervono i preparativi per il Corteggio storico 2004, la principale manifestazione civile e religiosa del calendario pratese: a partire da domani 3 settembre sono disponibili all'Ufficio cerimoniale del Comune le bandiere con i colori e i simboli della città da esporre sui balconi e le finestre che si affacciano sul percorso della manifestazione durante la sfilata notturna del 7 settembre e il Corteggio storico nel pomeriggio dell'8. I cittadini residenti in centro che non hanno conservato le bandiere dell'anno scorso sono quindi invitati a recarsi a ritirarle dalle 8.00 alle 13.00 in Palazzo comunale. L'invito è esteso  anche agli abitanti di via Santa Trinità, in quanto quest'anno la sfilata percorrerà anche quella strada ritornata a nuova vita grazie alla ripavimentazione e all'illuminazione. Sono chiamati a partecipare anche i negozianti, che per rendere più suggestiva l'atmosfera della sfilata notturna del 7 settembre (con partenza alle 20.30 da piazza del Comune dopo il sorteggio dell'ordine di sfilata per il Corteggio) potranno lasciare illuminate le vetrine ed esporre i colori e i simboli della città."
188,http://comunicati.comune.prato.it/generali/?action=dettaglio&comunicato=14200400000188,02/09/2004,13:47,Agenda,"Corteggio storico, i provvedimenti alla viabilità in centro per la sfilata notturna del 7 settembre",-,,"Il primo atto del Corteggio storico 2004 si terrà la sera di martedì 7 settembre con il sorteggio alle 20.30 in piazza del Comune dell'ordine di sfilata della 'Societas terre Prati', il passaggio per le vie del centro e alle 21.30 sul sacrato della cattedrale si S. Stefano la cerimonia dell'offerta dei ceri per la Cappella della Cintola da parte del Comune di Prato e la benedizzione delle bandiere. Per permettere lo svolgimento della manifestazione, con gli omaggi alle Magistrature cittadine, la consegna e la benedizione delle insegne alle Società, sono stati adottati alcuni provvedimenti alla viabilità: dalle 20.00 fino alle 23.30 saranno chiuse al transito con divieto di sosta fin dalle 19.00 via Santa Caterina, via del Pellegrino, via Cicognini, piazza del Collegio, via Silvestri, via Sant'Orsola, via Santa Trinità, tra via Sant'Orsola e piazza S. Francesco, piazza S. Francesco, con divieto di sosta limitato alle corsie di scorrimento del tratto di collegamento tra via S. Trinità e via Ricasoli, via Ricasoli, piazza del Comune, via San Bonaventura, piazza S. Maria delle Carceri, con divieto di sosta limitato alle aree davanti al Castello e alla chiesa, via Cairoli, tra piazza delle Carceri e piazza del Comune, via Guasti, tra la piazza del Comune e via Muzzi, via Muzzi, largo Carducci, piazza Duomo, corso Mazzoni, piazza del Comune, via Guasti, piazza S.Domenico e corso Savonarola."
189,http://comunicati.comune.prato.it/generali/?action=dettaglio&comunicato=14200400000189,02/09/2004,14:51,Agenda,"Lavori di scavo per allacciamenti alle reti di acqua e gas",-,,"Per lavori di scavo dovuti all'allacciamento alle reti idriche e del gas e di rifacimento della pavimentazione stradale dal 6 settembre al 6 ottobre sarà istituito il divieto di sosta con rimozione forzata e all'occorrenza il senso unico alternato con movieri a vista in queste vie: via Matteo degli Organi, via Fra i campi, viale della Repubblica, via del Ferro 190, via Pistoiese 698, viottolo di Mezzana 101, via rota 14, via del Lazzeretto 69, via Traversa pistoiese 8/q, via dei Caselli 32, via delle Scuderie 7, via dei Ricci 9."
190,http://comunicati.comune.prato.it/generali/?action=dettaglio&comunicato=14200400000190,02/09/2004,15:44,Agenda,"Divieto di sosta il 6 settembre in piazza delle Carceri per la gara podistica 'Da sponda a sponda'",-,,"La Lega Atletica Uisp di Prato organizza lunedì sera 6 settembre la corsa podistica non competitiva “Da sponda a sponda”, inserita nel programma delle manifestazioni della “Festa della Montagna”, che partirà da piazza Santa Maria delle Carceri. Per permemettere lo svolgimento della manifestazione il 6  settembre dalle 19.00 fino al termine della manifestazione e comunque non oltre le ore 24.00,  in piazza Santa Maria delle Carceri, lungo il perimetro della parte rialzata prospiciente l’ingresso del “Castello dell’Imperatore”, sarà istituito il divieto di sosta con rimozione forzata. "
191,http://comunicati.comune.prato.it/generali/?action=dettaglio&comunicato=14200400000191,,,,,,,"notizia non presente"
192,http://comunicati.comune.prato.it/generali/?action=dettaglio&comunicato=14200400000192,03/09/2004,13:38,Agenda,"Torna domenica 12 settembre il Campionato italiano di marcia per società Coppa città di Prato con grandi nomi dell'atletica mondiale e medaglie olimpiche",-,,"Viale Galilei si trasformerà in un circuito di marcia domenica 12 settembre: torna infatti uno degli appuntamenti tradizionali dello sport pratese, il Campionato italiano di marcia per società Coppa città di Prato - Trofeo Idilio Giusti, arrivato quest'anno allla sua 15a edizione. La manifestazione è stata presentata stamani in Palazzo comunale dall'assessore allo Sport Aldo Milone, dal presidente dell'Atletica leggera Prato Sauro Settesoldi, dal presidente provinciale del Coni Massimo Taiti e dal presidente del Comitato provinciale della federazione di Atletica leggera Fidal Attilio Baldanzi. La kermesse sportiva è infatti organizzata dall'Atletica leggera Prato e la Fidal con il patrocinio del Comune e della Provincia e il contributo del Coni, di Consiag ed Asm. Negli ultimi anni la gara di marcia pratese ha raggiunto livelli nazionali diventando una delle manifestazioni principali del calendario atletico in Italia: vanta infatti un albo d'oro in cui spiccano i nomi di Elisabetta Perrone, medaglia d'argento ai Giochi olimpici di Atlanta 1996 e vincitrice di tre edizioni del campionato di marcia Città di Prato nel 1997, 1998 e 2000, Annalisa Sidoti, due volte campionessa europea e del mondo nel 1997 e vincitrice a Prato nel '95, Ivanova Olimpiada, che ha perso la medaglia d'oro nelle ultime olimpiadi per soli 4 centesimi aggiudicandosi però quella d'argento e vicendo la manifestazione pratese nel 1996, Giovanni De Benedictis, vincitore nel '97 e medaglia di bronzo alle Olimpiadi di Barcellona del 1992, Michele Didoni, campione del mondo 1995 e trionfatore dell'edizione dello stesso anno e Marco Giungi, vincitore delle ultime tre edizioni e 13° alle Olimpiadi di Atene. Molti tra questi atleti risultano già nuovamente iscritti  alla gara di domenica 12: Giovanni De Benedictis, il campione italiano in carica sulla distanza dei 10 km Lorenzo Civallero, Michele Didoni, Marco Giungi, Elisabetta Perrone, Emanuela Perilli ed Elisa Rigaudo, sesta ad Atene e prima delle italiane. Ma la presenza più attesa è quella della medaglia d'oro ad Atene sulla 20 km Ivano Brugnetti, che l'anno scorso nel Campionato di marcia Città di Prato arrivò secondo: l'atleta è stato invitato a partecipare, ma ancora la sua presenza domenica a Prato non è stata confermata. In questa 15a edizione si affianca un Trofeo dedicato a Mauro Ferrari, ideatore della manifestazione e autore del suo successo e della sua crescita. Il percorso di gara si svolge su un circuito realizzato in viale Galilei di 2,5 km che sarà ripetuto 8 volte per arrivare alla distanza classica di 20 km per le categorie senior e promesse, mentre gli allievi percorreranno una distanza di 15 km e le allieve di 10. All'interno sarà ricavato un anello di 1 km sul quale gareggeranno le rappresentative regionali  giovanili di ragazzi e cadetti. La partenza è fissata alle 15.30 per gli allievi, 15.45 per i ragazzi, 16.15 per i cadetti e 17.15 i senior.
Durante la presentazione si è parlato anche della realizzazione di una pista d'atletica a Prato: 'Nonostante manchino gli impianti e le strutture adatte Prato ha raggiunto alti risultati in questa disciplina - afferma l'assessore Milone - manifestazioni come questa, che travalicano i confini cittadini, dimostrano la passione per questo sport: la sospensione della costruzione della pista non è dipesa dal Comune, ma insieme all'assessorato ai Lavori pubblici ci stiamo impegnando per sbloccare la situazione e procedere nei lavori'. Il tema sta chiaramente molto a cuore alle società di Atletica, che come hanno detto Attilio Baldanzi e Sauro Settesoldi vorrebbero realizzare a Prato un grande progetto dedicato a questa disciplina con un meeting sportivo ad alto livello: 'A Prato parliamo di atletica ma la facciamo per strada:  puntiamo infatti sulla marcia perchè è la specialità che non necessita d'impianti'. 'Prato si conferma un polo di riferimento per lo sport in italia - ha fatto sapere l'assessore provinciale Irene Gorelli - la presenza di medaglie olimpiche nel settembre agonistico a prato, l'affermazione di Juri Chechi e l'impegno degli altri atleti pratesi ad Atene costituiscono l'ulteriore dimostrazione della valenza del nostro territorio in ambito sportivo'.


"
193,http://comunicati.comune.prato.it/generali/?action=dettaglio&comunicato=14200400000193,03/09/2004,15:59,Agenda,"Le celebrazioni per il 6 settembre, 60° anniversario della Liberazione di Prato",-,,"Lunedì 6 settembre ricorre il 60° anniversario della Liberazione di Prato, avvenuta il 6 settembre 1944: le celebrazioni, organizzate dal Comune, dalle Circoscrizioni e dalle Associazioni combattentistiche e d'Arma, ricordano soprattutto il sacrificio di chi è morto per la libertà nell'ultimo conflitto mondiale, l'eccidio a Figline di 29 cittadini da parte delle truppe tedesche in ritirata e il valore della pace, oggi da riaffermare e sostenere più che mai, per il quale è stata organizzata una fiaccolata. L'ampio programma inizierà alle 8.00 con la deposizione di corone d'alloro ai vari monumenti ai Caduti e ai Martiri della libertà a cura delle Circoscrizioni comunali. Alle 9.00 in piazza delle Carceri ci sarà l'Alzabandiera delle Associazioni combattentistiche, alle 9.30 la Messa in Duomo, a cui seguirà un corteo per le vie del centro storico che si concluderà con la deposizione di una corona d'alloro al monumento ai caduti. Il programma delle celebrazioni riprende alle 21.00 a Villa Fiorita con la partenza della fiaccolata della pace che sfilerà fino a Figline: parteciperanno il sindaco Marco Romagnoli e il vice-presidente della Regione Toscana Angelo Passaleva che alle 22.00 in piazza 29 Martiri a Figline terranno un'orazione ufficiale."
194,http://comunicati.comune.prato.it/generali/?action=dettaglio&comunicato=14200400000194,03/09/2004,15:13,Agenda,"L'apertura delle scuole dell'infanzia del Comune, gli orari e i servizi annessi",-,,"Dopo la pausa estiva le prime scuole a riaprire sono quelle dell'infanzia: gli asili nido e le materne comunali apriranno i battenti rispettivamente il 9 e il 13 settembre. Cominciando dai primi, per i bambini che hanno già frequentato lo scorso anno dal 9 al 17 settembre l'orario  di apertura è dalle 7,30 alle  14,00 con servizio mensa, mentre dal 20  settembre in poi  orario completo  salvo situazioni particolari che saranno comunicate ai genitori degli istituti.
Per i bambini nuovi ammessi la frequenza al Servizio avverrà secondo le date le modalità già concordate con i genitori, ma per ulteriori indicazioni lunedì 6 alle 17.00 ci sarà una riunione con le educatrici presso i nidi comunali in cui i piccoli sono iscritti. Inoltre martedì 7 settembre dalle 10.00 alle 12 presso i nidi le educatrici accoglieranno bambini e genitori prima dell'inizio effettivo dell'anno scolastico 2004/2005.
Per quanto riguarda invece la scuola materna, il Servizio di scuola dell’infanzia Comunale avrà inizio il 13 settembre con questi orari: 
per i bambini che hanno già frequentato lo scorso anno: dal giorno 13 al 17 dalle 8.00 alle 14.00 e dal  20 in poi  orario completo salvo situazioni particolari che saranno comunicate ai genitori. La mensa sarà attivata dal primo giorno di tempo lungo.
Per i bambini nuovi ammessi invece la frequenza al Servizio avverrà secondo le modalità che saranno fornite dalle insegnanti nella riunione che si terrà giovedì 9 settembre alle 17,00 presso la scuola di riferimento, mentre venerdì 10 settembre dalle 10.00 alle  12 presso la scuola le insegnanti accoglieranno bambini e genitori. 

"
195,http://comunicati.comune.prato.it/generali/?action=dettaglio&comunicato=14200400000195,03/09/2004,13:06,Agenda,"I provvedimenti alla viabilita per il Corteggio storico",-,,"L'8 settembre per le vie cittadine sfilerà il Corteggio storico, la principale manifestazione civile e religiosa della città: per permetterne lo svolgimento sono stati adottati vari provvedimenti alla viabilità:
dalle 10.00 fino al termine del Corteggio, previsto per le 20.00 circa, sul percorso sarà istituito il divieto di sosta con rimozione forzata su entrambi i lati, mentre la circolazione veicolare sarà vietata dalle 14.00 . La prima parte del Corteo percorrerà via dei Migliorati, via San Jacopo, via Dante, piazza delle Carceri, via Cairoli, piazza del Comune, via Ricasoli e piazza San Francesco, dove si unirà con la seconda parte del corteo seguendone il medesimo itinerario. La seconda parte del Corteo invece percorrerà Corso Savonarola, piazza Cardinale Niccolò, via S. Caterina, via del Pellegrino, via Cicognini, piazza del Collegio, via Silvestri, via Sant'Orsola, via S. Trinità, piazza S. Francesco, piaza delle Carceri, viale Piave, piazza S. Marco, via Mazzini, via Verdi, via Garibaldi, via S. Stefano, via Tintori, via S. Giorgio, via Magnolfi, via della Sirena, via Guizzelmi, piazza Duomo e via Mazzoni­.
Dalle  08.00 fino alle 18.00 in prossimità di Porta Frascati, nell’area compresa tra le mura cittadine e via Pomeria, sarà istituito il divieto di sosta con rimozione forzata per consentire la fermata dei bus che accompagnano i gruppi partecipanti.
Dalle  08.00 fino alle 12.30 in  tutta la piazza Sant'Agostino sarà istituito il divieto di sosta con rimozione forzata per consentire le esibizioni di Giochi di Bandiere. 
Dalle 09.00 alle ore 20.00 in piazza S. Domenico in tutta l'area davanti l’ingresso del Museo di pittura murale divieto di sosta con rimozione forzata per consentire iniziative legate alla manifestazione. 
Dalle 10.00 fino al termine delle esibizioni di gruppi di rievocazione fino alle 12.30 piazza delle Carceri nel tratto compreso tra via San Bonaventura e via Cairoli sarà chiusa al transito con divieto di sosta e rimozione forzata fin dalle 9.00, compresa l’area con parcheggio a parcometro, per consentire lo svolgimento dell' esibizione di tiro con l’arco: durante la chiusura il traffico proveniente da via dei Tintori e diretto in piazza delle Carceri sarà deviato in via  Verdi, via dei Saponai e piazza Mercatale, mentre i mezzi di trasporto pubblico provenienti da via S. Giorgio saranno deviati in via S. Margherita, piazza Mercatale, Ponte al Mercatale, via Matteotti, Ponte XX Settembre, via Arc. Martini e piazza S. Marco. 
Dalle 21.00 fino al termine delle esibizione di Danze e Musiche di gruppi folcloristici e comunque non oltre le ore 24.00 piazza del Duomo sarà chiusa al traffico con divieto di sosta fin dalle 20.00 mantenendo lo scorrimento veicolare da via S. Stefano a via Firenzuola e da via della Sirena a piazza Lippi.  Dalle 14.00 fino al termine della manifestazione le  strade che portano al percorso del Corteggio saranno chiuse al transito, compresi i mezzi pubblici con deviazione sulle vie di circonvallazione. Ecco i punti con divieto di transito: via Frascati, all'intersezione con la via Pomeria, via Santa Trinità, all'incrocio con via Pomeria, via della Misericordia, all'incrocio con via Cavour, via San Vincenzo, all'intersezione con via Curtatone (Porta Pistoiese), Porta al Serraglio, con via Strozzi, via San Giorgio, all'incrocio con via S. Antonio, via Garibaldi, piazza San Marco, via Mazzini, via San Silvestro, via della Stufa, all'intersezione con piazza S. Agostino e via Bartolini. L'avviso delle chiusure sarà posto in piazza Ciardi all'intersezione  con va Protche e con via Franchi.
Fin dalle 8.00 in via S. Caterina, tra il civico 12 e va Dè Mazzamuti Dolce  divieto di sosta con rimozione forzata su entrambi i  lati compresa l'area a parcheggio  della scuola Cesare Guasti .
Dalle 09.00  alle 20.00 divieto di sosta in Corso Savonarola e in via Colombo
I taxi,  che solitamente stazionano nell’area a loro riservata in Largo  Carducci, dovranno dalle  14.00 alle ore 21.00 stazionare in piazzetta dei Landi.
Divieto di sosta   dalle 09.00 fino al termine della manifestazione e comunque non oltre le  20.30 in piazza Ciardi su tutta la carreggiata compresa tra l’area attrezzata a verde pubblico ed la piazzola riservata al capolinea dei mezzi di trasporto pubblico.
Sarà consentito fino alle 16.30 il transito ai mezzi adibiti al trasporto di persone portatrici di Handicap per assistere alla sfilata del Corteggio Storico secondo il seguente percorso: via S. Giorgio, piazza Lippi, via S. stefano, piazza del Duomo.
I mezzi di trasporto pubblico, provenienti da P.zza Ciardi e diretti a sud della città saranno deviati in  va Porta al Serraglio, via Strozzi via Curtatone,
via Luti via Filzi via Don Tazzoli via Pistoiese via Orti del Pero via II Novembre via Monnet via Roncioni e via Roma. I mezzi di trasporto pubblico diretti a nord  saranno deviati in  via Porta al Serraglio, via  Strozzi, via  Battisti, via Bologna, via Guevara, via Petri, via  Angiolini, Piazza del Mercato Nuovo e  viale Galilei. Quelli provenienti da via Marx e diretti verso il centro città saranno deviati in via  Zarini, via Valentini, via Bettino, via Tacca, viale Veneto, piazza della Stazione, via  Matteotti, Ponte XX Settembre, via Arc. Martini, P.zza S. Marco, via S. Silvestro, P.zza Mercatale, via S. Antonio,  viale Galilei, via Protche e P.zza  Ciardi."
196,http://comunicati.comune.prato.it/generali/?action=dettaglio&comunicato=14200400000196,03/09/2004,15:48,Agenda,"Lavori di scavo alla fognatura in via del Ferro",-,,"Per consentire l’esecuzione di lavori di scavo in via del Ferro, nel tratto compreso tra il civico 237 ed il civico 241 per realizzazione di un tratto di fognatura, canalizzazione per la posa di cavi telefonici e asfaltatura della sede stradale, dal 6 settembre fino al termine dei lavori e comunque non oltre il 29 ottobre nella strada vigerà il divieto di sosta con rimozione forzata su entrambi i lati ed all’occorrenza il senso unico alternato con l’ausilio di movieri a vista."
197,http://comunicati.comune.prato.it/generali/?action=dettaglio&comunicato=14200400000197,04/09/2004,12:23,Agenda,"'L'armadio della vergogna': l'incontro di ieri a Figline per non dimenticare apre le celebrazioni per il 60° anniversario della Liberazione di Prato",-,,"Con la deposizione di un mazzo di fiori da parte del sindaco di Sant'Anna di Stazzema Michele Silicani al Monumento dei 29 Martiri di Figline è iniziato ieri sera 3 settembre il programma di celebrazioni in onore del 60° anniversario della Liberazione dela città dall'occupazione nazi-fascista. Il sindaco Silicani era accompagnato dal superstite della strage di Sant’Anna e vice presidente dell’Associazione “Martiri di Sant’Anna di Stazzema” Ennio Mancini, dal vice Presidente del Consiglio Regionale della Toscana con delega alle celebrazioni per il 60° anniversario della Liberazione in Toscana Enrico Cecchetti, dalla parlamentare Ds Ambra Giorgi, dall'assessore alla Mobilità Massimo Carlesi, con delega  per il Comitato della commemorazione, e dal  presidente della Provincia Massimo Logli. L'omaggio ha preceduto l'incontro pubblico “L’armadio della vergogna e i processi contro gli autori degli eccidi nazi-fascisti in Toscana' al Museo e Centro di documentazione della Deportazione e della Resistenza di Figline. L'incontro, coordinato dalla responsabile del Museo  Camilla Brunelli ed organizzato dal Comitato per le celebrazioni, dal Comune, la Provincia e la Regione, ha riscosso  grande partecipazione da parte dei cittadini. 
'L'armadio della vergogna', ovvero i 2200 fascicoli relativi a stragi di civili rimaste impunite  perchè   vennero occultati appunto in armadi rinvenuti recentemente alla  Procura militare di La Spezia. 
A Sant’Anna di Stazzema, nell’Alta Versilia, vennero massacrate 560 persone tra cui donne, anziani e bambini. La più piccola aveva appena 20 giorni. E' certamente uno degli fatti più terribili avvenuti in Europa occidentale ed è strettamente legato all'eccidio di Prato: 29 partigiani della Brigata Buricchi vennero catturati sulla collina di Pacciana ed impiccati dalle truppe tedesche in fuga proprio il giorno della Liberazione di Prato, il 6 settembre 1944. Anche quel fascicolo era “scomparso” nell'armadio degli orrori: l’anno scorso, grazie alle ricerche dello storico Carlo Gentile, emerse il nome del responsabile, cioè il Maggiore della Wehrmacht Karl Laqua. Essendo nato nel 1903 ci sono forti dubbi che Laqua sia ancora in vita, ma la morte non è stata accertata perchè è come svanito nel nulla: così il fascicolo di Prato è in sospeso e non si può nè avviare un'azione contro il responsabile nè chiudere. Le pagine nere della fine della guerra, raccolte con indagini ed interrogatori dagli Alleati e dai Carabinieri, vennero occultate per la ragion di Stato, dato che la Germania stava entrando nella Nato e si voleva quindi evitare una Norimberga italiana, e perchè tra i responsabili e i comandanti di quelle stragi contro civili c'erano tanti italiani. Inoltre i paesi dell'est d'Europa occupati dall'esercito fascista chiedevano giustizia alla Repubblica italiana di fatti analoghi compiuti contro le loro popolazioni e non si voleva quindi aprire quel vaso di Pandora esaminando quei fascicoli. Processare ora, dopo 60 anni, chi volle quegli inutili eccidi, ha chiaramente un significato simbolico, ma chiudere con una sentenza che sancisce la verità dei fatti e le responsabilità per i relatori dell'incontro di ieri ha anche un grande valore di insegnamento per il presente e per il futuro: «Ci sono fatti che non sono giustificati neanche dalla situazione bellica - ha detto Logli - La guerra non può essere la giustificazione di altre barbarie e non si può dire per discolparsi 'facevo il mio dovere'. Ci deve essere un codice di comportamento anche in guerra che dice che certe cose vanno al di là. Capire e sentire questo significa far crescere la coscienza collettiva». Ennio Mancini ha parlato della sua commuovente esperienza a Sant'Anna quel giorno: aveva solo sette anni e deve la vita al fatto che un soldato tedesco appunto preferì non 'fare il suo dovere' disobbedendo agli ordini e sparando in aria. «Ciò che ci ha fatto soffrire di più in questi anni è stata proprio la mancanza di giustizia, - ha testimoniato - quei due interrogativi rimasti irrisolti: chi e perchè? Eravamo solo dei civili inermi. A qualcuno sembra superfluo fare ora il processo a dei vecchi soldati, ma io rispondo che almeno loro sono potuti invecchiare. A tutti quei bambini e quei ragazzi uccisi quel giorno non hanno dato la stessa possibilità. Quando sento dire tutt'oggi che la guerra è la soluzione alla violenza e al terrorismo rabbrividisco e ripenso all' immagini di una donna incinta sventrata, di spari, di impiccagioni col filo spinato. La guerra non è mai necessaria ed amplifica la violenza moltiplicando i problemi». Il tema è quindi più che mai attuale e anche secondo il vice presidente del Consiglio regionale Enrico Cecchetti se i fatti sono analizzati senza revisionismi strumentali ai partiti ma con l'unico fine della verità e della giustizia possono fornire un  notevole arricchimento per i giovani e un monito per il futuro, per evitare gli errori e gli orrori del passato: «Dobbiamo costruire l'educazione e la formazione alla pace - ha aggiunto il sindaco di stazzema Silicani - per far tesoro di ogni passo che dalla Liberazione ci ha portato fin qui. Per farlo dobbiamo far luce sulle pagine buie della Repubblica».
«Il Comune di Prato da anni investe molto in questo cammino di conoscenza e documentazione per comprendere davvero - ha affermato l'assessore Carlesi - Prato ha vissuto episodi terribili di impiccagioni e fucilazioni anche a Coiano e a San Martino: noi non c'eravamo, ma vogliamo capire a pieno quella pagina così triste della storia ricercando la verità col filo della speranza per il futuro.»
"
198,http://comunicati.comune.prato.it/generali/?action=dettaglio&comunicato=14200400000198,07/09/2004,13:04,Agenda,"La città si èprepara a vivere il Corteggio storico 2004, che avrà il suo culmine domani 8 settembre, giorno della Natività di Maria",-,,"Le bandiere con i colori e i simboli della città che abbelliscono il Palazzo comunale, le vie del centro e i negozi annunciano il Corteggio storico, la più importante  manifestazione pratese che unisce la tradizione religiosa, con l'ostensione della Sacra Cintola della Madonna, a quella civile, con la sfilata medievale, le esibizioni e le gare. Il via dell'edizione 2004 è stasera 7 settembre alle 20.30 con la sfilata notturna per le vie del centro da piazza delle Carceri, che si concluderà sul sacrato della Cattedrale di S. Stefano con la cerimonia dell'offerta dei Ceri per la Cappella della Cintola , antico rituale riscoperto l'anno scorso e con la benedizione delle bandiere. Il Corteggio vero e proprio con il clou di festeggiamenti della medievale Fiera di Prato è però domani 8 settembre, giorno della Natività della Madonna, con un fitto programma di esibizioni e rievocazioni. 
Quest'anno sfilano ventiquattro gruppi in costume con le novità, in arrivo dalla Galizia in Spagna, della 'Fundaction festa da istoria' di Ribadavia, palcoscenico della più grande rievocazione storica della regione iberica che rammenta il pellegrinaggio a Santiago de Compostela, e delle cornamuse di 'Agrupacion folcloristica San Miguel' di Pontevedra. Le novità riguardano anche il percorso del Corteggio, con l'inserimento di via S. Trinità e con piazza S. Agostino, che farà da sfondo a spettacoli di rievocazione storica.
Infatti proprio da qui domani alle 10.30 inizierà il programma dei festeggiamenti con l'esibizione di sbandieratori, musici e tamburini del gruppo 'La Cavalcata dell'Assunta' di Fermo. 
In p.zza delle Carceri alle 11,30 esibizione di tiro con l'arco del gruppo 'Corsa alla Spada e Palio' di Camerino, con la partecipazione di sbandieratori, tamburini e musici. 
Nel pomeriggio il momento principale col Corteggio storico: alle 16,00 il sindaco riceverà in Palazzo comunale amministratori e autorità delle città ospitate e alle 16,30 in piazza del Comune si formerà il Corteggio che attraverserà le vie del Centro città. Alle 18,00 dal Pulpito di Donatello del Duomo l'Ostensione della Sacra Cintola con il ricco cerimoniale che affonda le radici nel medioevo e infine alle 21,30 in piazza Duomo l'esibizione del gruppo di cornamuse spagnole di Pontevedra, che chiuderanno il sipario sulla Fiera e sul Corteggio storico con melodie e danze tradizionali della Galizia.        "
199,http://comunicati.comune.prato.it/generali/?action=dettaglio&comunicato=14200400000199,04/09/2004,13:36,Agenda,"Il programma delle celebrazioni per il 6 settembre nella Circoscrizione sud",-,,"Lunedì 6 settembre la Circoscrizione sud ricorda il 60° anniversario della Liberazione di Prato, avvenuta il 6 settembre 1944, con la deposizione di corone ai Monumenti ai caduti del territorio: alle 8.00 alla lapide di Grignano in via Arcivescovo Limberti; alle 8.15 al monumento al Deportato all'ex Ippodromo; alle 8.30 al monumento ai Caduti di S. Giusto in via della Rimembranza; alle 8.45 a Iolo in piazza della Pieva, alle 9.00 a Tavola in piazza dei Caduti; alle 9.15 a Castelnuovo; alle 9.30 a Paperino in piazza della Chiesa,; alle 9.45 al monumento ai Caduti nei lager in piazza degli Olmi a Cafaggio e alle 10.00 in piazza della Vittoria a S. Giorgio a Colonica. La presidente della Circoscrizione Luisa Peris invita la cittadinanza a partecipare."
200,http://comunicati.comune.prato.it/generali/?action=dettaglio&comunicato=14200400000200,04/09/2004,13:50,Agenda,"'La tavola del pane', uno spettacolo teatrale domani sera a Figline per ricordare la Resistenza",-,,"Il programma delle celebrazioni in onore del 60° anniversario della Liberazione di Prato prosegue a  Figline domani 5 settembre alle 21.30 in piazza 29 Martiri, dove sarà protagonista il teatro con 'La tavola del pane, Atmosfere ed emozioni della Resistenza', spettacolo  presentato dall'associazione Pro-Loco Radicondoli ed organizzato dalla Circoscrizione nord. L'evento dell'anniversario infatti quest'anno viene ricordato e festeggiato con conferenze, incontri, omaggi ai Caduti per la libertà, musica e teatro che culmineranno lunedì 6, giorno esatto della ricorrenza, con la Fiaccolata per la Pace da Villa Fiorita a Figline alle 21.00.
"
201,http://comunicati.comune.prato.it/generali/?action=dettaglio&comunicato=14200400000201,05/09/2004,11:54,Agenda,"Il sindaco sul significato della Liberazione: «Il dialogo è l'antidoto al terrore»",-,,"Sessanta anni fa Prato fu liberata e pagò, per questa sua liberazione, un ultmo tributo di sangue con l'uccisione a Figline da parte delle truppe naziste in fuga di 29 partigiani, che stavano scendendo verso la città. Come ogni anno Prato ricorda il 6 settembre e la sua avvenuta Liberazione.
Per l'occasione il sindaco Marco Romagnoli ha inviato un messaggio alla città sul significato della Resistenza e della Liberazione. Di seguito il testo:
«Prato ricorda oggi la propria Liberazione. La memoria torna a quei giorni intrisi di violenza. La violenza brutale non appartiene solo al nostro passato. Ricordiamo Figline e il contributo di Prato alla democrazia, e dobbiamo fare i conti con altro orrore: l’indicibile e agghiacciante strage di bambini in Ossezia.
Il raccapriccio per quanto avvenuto nella scuola di Beslem, per il terrore cieco e totale, che non può avere alcuna giustificazione, alcun appiglio, alcuna causa a cui riferirsi, ci dice che la testimonianza della Liberazione è sempre attuale. 
Non possiamo rassegnarci all’orrore. Mai. In nessun momento.
Il ricordo  per il martirio di quanti persero la loro vita in nome di valori di tolleranza, si unisce alla consapevolezza che nei nostri tempi quei valori sembrano di nuovo essere messi drammaticamente e tragicamente in discussione.
Ancora tre giorni fa, a Figline, in un dibattito al Museo della Deportazione e della Resistenza, si ricordava come per troppo tempo non si stata fatta luce sugli eccidi nazisti, come per troppo tempo, armadi definiti della vergogna, siano stati chiusi. Solo lo scorso anno Prato ha conosciuto il nome di colui che ordinò il massacro dei 29 partigiani della brigata Buricchi.
Non c’è alcun desiderio di mantenere aperte antiche e dolorose ferite. Abbiamo solo bisogno di conoscere e di non attenuare, con gli anni, il riferimento agli ideali di pace e civile convivenza, che ad esempio hanno consentito a Ebensee e Prato di superare il terribile destino che le separò più di mezzo secolo orsono.
Abbiamo bisogno di capire, poiché la conoscenza è indispensabile per rifarsi alla ragione e trarre squarci di luce che hanno una forte attualità. C’è una nuova sfida alla democrazia. 
L’errore è pensare che ad  essa si possa rispondere con uno scontro fra civiltà. Nonostante lo sgomento dell’orrore, l’atroce disumanità di gesti assassini compiuti nella scuola russa che non è inferiore alla violenza perpetrata 60 anni orsono dai nazisti,  proprio ora, di fronte a tanto scempio e a tanto dolore, il solo modo per uscire dalla morsa è non perdere di vista il dialogo fra le culture, la convivenza pacifica tra le religioni.
La democrazia va avanti nelle forme del reciproco riconoscimento, nella mescolanza dei linguaggi, nel respingere dogmi assoluti di pensiero di ogni genere.
Se insegnamenti vanno tratti dalle pagine della Liberazione, il maggiore insegnamento sta proprio nel considerare la libertà un’idea di mutua comprensione. E’ questo che dobbiamo sforzarci di affermare, anche in questi giorni di tragedia.
La guerra continua ad essere presente.
Nessuna ragione può capire la strage di bambini in Ossezia. Nessuna mente può fornire la benché minima giustificazione a chi ha compiuto un così inumano atto di disprezzo della vita, agli atti di terrore susseguitisi dal crollo delle Torri Gemelle.
Ma la ragione ha diritto di interrogarsi per indicare quale sia il modo migliore per interrompere la spirale di violenza che genera violenza e a cui si risponde con violenza. Nelle situazioni odierne bisogna accordare la priorità alla politica della pace e per la pace, perché essa contiene quegli elementi che, facendo leva sulla concordia, costituiscono un robusto e fortificato antidoto a nuovi e vecchi fondamentalismi e al terrorismo.
A Figline si celebra il martirio di 29 giovani. Si celebra una richiesta di pace e di libertà, un desiderio di democrazia e di amore. Sta a noi impedire che questi valori siano compromessi»  
"
202,http://comunicati.comune.prato.it/generali/?action=dettaglio&comunicato=14200400000202,06/09/2004,14:45,Agenda,"Il Comune si prepara al Corteggio storico e ricorda il 60° anniversario dela Liberazione di Prato con l'omaggio ai Caduti e la Fiaccolata per la Pace.",-,,"Il Palazzo municipale imbandierato con i colori e i simboli dei quartieri cittadini e delle città gemellate con il Comune si prepara all'edizione 2004 del Corteggio storico, che prenderà il via domani sera 7 settembre alle 21.00 con la sfilata storica da piazza S. Maria delle Carceri che attraverserà le vie del centro.
E'una settimana densa di appuntamenti e commemorazioni importanti quella appena iniziata: stamani infatti il Comune, le Circoscrizioni, le Associazioni combattentistiche e d'Arma e la Provincia hanno ricordato il 60° anniversario della Liberazione di Prato dall'occupazione nazi-fascista, avvenuta il 6 settembre 1944. La delegazione ha reso omaggio  ai Caduti con la Messa in Duomo, officiata dal vescovo Gastone Simoni, e la deposizione di corone d'alloro al monumento di piazza delle Carceri. Hanno partecipato il vice-sindaco roberto Bencini, il prefetto Giuseppe Badalamenti, il questore Giacomo Dentici, il colonello della Compagnia pratese dei Carabinieri Giuseppe Bongiorno, il presidente della Provincia Massimo Logli e il comandante della Polizia municipale Marco Nieri.
Stasera alle 21.00 il programma delle celebrazioni per l'anniversario, iniziato già nello scorso fine settimana con conferenze, spettacoli musicali e teatrali a Figline, culminerà con la Fiaccolata per la Pace da Villa Fiorita a Figline, paese in cui la commemorazione della Liberazione è particolarmente sentita perchè qui proprio il 6 settembre 1944 le truppe tedesche in ritirata per l'avanzare degli Alleati catturarono 29 partigiani della brigata Buricchi che stavano scendendo verso la città e li impiccarono. Alla Fiaccolata parteciperanno il sindaco di Prato Marco Romagnoli e il vice-presidente della Regione Toscana Angelo Passaleva, che terranno un'intervento in piazza 29 Martiri a Figline.  La sfilata assume un significato particolare perchè le fiaccole, oltre che celebrare il valore della pace e ricordare i 29 giovani pratesi uccisi quel giorno e il sacrificio di chi è morto per la libertà, sono dedicate anche ai morti nella scuola di Beslan in Ossezia per dare una testimonianza di solidarietà e unità contro gli orrori del terrorismo.
"
203,http://comunicati.comune.prato.it/generali/?action=dettaglio&comunicato=14200400000203,06/09/2004,14:45,Agenda,"La Circoscrizione sud ha commemorato oggi  la Liberazione di Prato",-,,"Anche la Circoscrizione sud ha ricordato il 60° anniversario della Liberazione di Prato dai nazi-fascisti: una delegazione guidata dalla presidente Luisa peris ha reso omaggio stamani 6 settembre ai Caduti deponendo corone d'alloro sui vari monumenti a loro dedicati nel territorio e alle lapidi per i Martiri della libertà. Le corone sono state poste a Grignano, all'ex Ippodromo-Parco della Liberazione e della Pace, S. Giusto, Iolo, Tavola, Castelnuovo, Paperino, Cafaggio e S. Giorgio a Colonica."
204,http://comunicati.comune.prato.it/generali/?action=dettaglio&comunicato=14200400000204,06/09/2004,14:33,Agenda,"Chiusi gli uffici della Sori l'8 settembre.",-,,"In occasione della festa cittadina dell'8 settembre gli uffici della Sori di via Panziera 18 resteranno chiusi al pubblico per l'intera giornata. Il normale orario di apertura riprenderà dal giorno seguente."
205,http://comunicati.comune.prato.it/generali/?action=dettaglio&comunicato=14200400000205,06/09/2004,14:44,Agenda,"Domani al Luna park la Giornata dedicata ai ragazzi portatori di handicap",-,,"Dopo il successo del primo appuntamento, divertimento e giostre gratis domani 7 settembre al Luna park di viale Marconi per la Giornata dedicata ai ragazzi portatori di handicap: dalle 10.00 alle 12.00 i disabili con i loro accompagnatori potranno salire gratuitamente sulle giostre. La seconda giornata della Festa del bambino, dedicata ai ragazzi fino a 16 anni, è invece fissata per martedì 14 settembre dalle 16.00 alle 19.30. All'ingresso in entrambe le feste saranno distribuiti coupon per divertirsi gratis sulle attrazioni e dei regali offerti dalla Sori, organizzatrice del Luna park e delle iniziative collaterali, dall'Amministrazione comunale e dagli operatori dello Spettacolo viaggiante. Gli ambulanti della fiera offriranno inoltre ai partecipanti un rinfresco con tante golosità. "
206,http://comunicati.comune.prato.it/generali/?action=dettaglio&comunicato=14200400000206,06/09/2004,15:13,Agenda,"Nel fine settimana controlli con l'etilometro da parte della Polizia municipale",-,,"Prosegue il programma di controlli per la sicurezza stradale voluti dall'assessorato alla Mobilità per incrementare la cultura della sicurezza ed operati dalla Polizia municipale: sabato sera una pattuglia dei vigili ha effettuato un posto di blocco con l'etilometro in viale Fratelli cervi dalle 22.00 all'1.00 di notte fermando e facendo il test a 25 conducenti. Solo uno di questi è risultato positivo all'esame avendo nel sangue un tasso alcolico superiore al limite di legge di 0,5 milligrammi: all'uomo è stata ritirata la patente ed è stata data notizia di reato per guida in stato d'ebrezza alla Procura."
207,http://comunicati.comune.prato.it/generali/?action=dettaglio&comunicato=14200400000207,06/09/2004,16:21,Agenda,"Il sindaco risponde a Luchetti sui controlli: «Una questione da affrontare senza strumenti straordinari»",-,,"«Il mio intendimento è trasformare la verifica o il controllo sul funzionamento degli strumenti di governo in un'attività ordinaria e niente affatto speciale». E' questo in estrema sintesi il contenuto della lettera che il sindaco Marco Romagnoli ha inviato al consigliere comunale di Forza Italia Giovanni Luchetti, in risposta ad una lettera rivolta dallo stesso consigliere al primo cittadino, avente per oggetto la questione dei controlli sulle aziende o enti patecipati dal Comune.
Scrive il sindaco: «Sulle questioni sollevate nella lettera che mi hai inviato c’è la mia attenzione, anzi ne ho fatto oggetto di ripetute riflessioni in campagna elettorale, anche perché più che un’esigenza dell’opposizione si tratta di questioni che hanno una valenza generale e che riguardano le comunità locali, le loro rappresentanze elettive e di governo. A maggior ragione in presenza di un veloce processo di esternalizzazioni, ancora in fase di assestamento». 
Il tema dunque non è nuovo e il sindaco afferma di averlo affrontato nella stessa campagna elettorale e di averlo affrontato nel proprio programma di governo: «Ho più volte dichiarato, e non ho alcuna difficoltà a ribadirlo ora, che bisogna, ed uso le espressioni contenute nel programma di governo dell’attuale Amministrazione, compiere 'un’opera di razionalità della macchina comunale' e mettere 'a punto azioni di riequilibrio delle funzioni, in conseguenza delle nuove forme di erogazione dei servizi', seguendo criteri di 'efficienza delle gestioni', di 'efficacia delle prestazioni', di 'soddisfazione dei cittadini'».
Per Romagnoli «questo significa anche che affronteremo le questioni di Bilancio e i problemi relativi all’organizzazione del Comune e conseguentemente del personale. E lo faremo in modo aperto, direttamente in Consiglio comunale, nella sede istituzionalmente deputata per una simile discussione. Non c’è da approntare misure straordinarie ma svolgere una normale attività di buona gestione delle strutture pubbliche».
Nella lettera al consigliere di Forza Italia il primo cittadino dice che «per questo occorre fare chiarezza su alcune cose». E spiega: «Una commissione consiliare ad hoc non mi sembra lo strumento più idoneo. C’è una questione, dello statuto delle opposizioni, che non può essere ignorata. Ma sui controlli c’è da dire:
a) che le commissioni consiliari, quelle che il Consiglio comunale si è dato, hanno tutta la possibilità di svolgerli e possono avere tutte le informazioni che desiderano; b)	che il Consiglio comunale non può sostituirsi ai consigli di amministrazione, né definire il controllo in termini di interferenza sulla loro attività quotidiana, poiché sarebbe stravolta la logica del loro funzionamento che non può essere quella relativa alla dialettica fra maggioranza e opposizione; c) che gli organi di controllo dentro le società ci sono, come da legge, e non può essere annullata la loro esistenza, né annullate le loro funzioni; d) che comunque le verifiche riguardano gli indirizzi, l’esecuzione di tali indirizzi e i risultati raggiunti e non la gestione ordinaria».
L’Amministrazione comunale, dichiara Romagnoli, ha «interesse ad avviare un bilancio sulle esperienze compiute, su ciò che funziona e su ciò che funziona meno, anche in previsioni di scenari e contesti, pure legislativi, che possono mutare. E’ un interesse della stessa comunità locale. Per questo penso sia utile pensare a figure, dentro la macchina del Comune, che aggiornino continuamente le conoscenze e forniscano queste conoscenze al Consiglio. E’ questo il mio intendimento. Lo scopo è di trasformare la verifica o il controllo sul funzionamento degli strumenti di governo in un’attività ordinaria e nient’affatto speciale». 
"
208,http://comunicati.comune.prato.it/generali/?action=dettaglio&comunicato=14200400000208,06/09/2004,16:42,Agenda,"Domani durante la visita della delegazione di Ebensee al Museo della deportazione di Figline Roberto Castellani incontrerà Theresia Huber, la 'bambina della caramella'",-,,"Theresia Jung Huber ha mantenuto la sua promessa di venire a Prato da Ebensee: domani 7 settembre alle 17.30 al Museo e Centro di documentazione sulla Deportazione e la Resistenza di Figline rincontrerà Roberto Castellani, il reduce pratese oggi presidente dell'Associazione pratese degli ex deportati a cui 59 anni fa regalò una caramella mentre lavorava nel KZ della città austriaca. Già nel maggio scorso i due protagonisti della storia si erano incontrati ad Ebensee durante il viaggio di gemellaggio annuale del Comune e appunto in quell'occasione la signora Theresia accolse Castellani con una caramella e gli promise di ricambiare la visita venendo nella città laniera. La delegazione di Ebensee è infatti giunta a Prato per partecipare al Corteggio storico di mercoledì 8 settembre. 
L'emozione di quell'incontro, a lungo desiderato da Castellani, si rinnoverà quindi domani a Figline durante la visita della delegazione al Museo della Deportazione: Theresia, oggi 62enne, quando incontrò Castellani aveva solo 3 anni e mezzo. Il ragazzo lavorava vicino alla casa della bambina sotto la minaccia delle armi naziste e lei si divincolò dalle braccia dei suoi nonni per porgergli la caramella che aveva in mano.
Domattina la rappresentanza di Ebensee sarà accolta anche dall'Amministrazione comunale di Montemurlo per una visita nel Comune."
209,http://comunicati.comune.prato.it/generali/?action=dettaglio&comunicato=14200400000209,07/09/2004,11:47,Agenda,"Prato ricorda i martiri di Figline e testimonia il proprio sdegno per la strage in Ossezia",-,,"Un affollato corteo, circa duemila persone, per ricordare i partigiani uccisi a Figline, nel giorno della liberazione di Prato, il 6 settembre 1944, ma anche un corteo silenzioso, mesto, pervaso dall'angoscia, per l'agghiacciante pagina di terrore consumata in Ossezia.
Il tradizionale appuntamento a Figline, piccolo borgo a nord di Prato, in omaggio ai 29 martiri uccisi dai nazi-fascisti, ultimo tributo di Prato alla conquista della libertà, ieri sera è stato anche un atto di tesmonianza contro i nuovi orrori e le nuove forme di violenza cieca, che si è abbattuta sui bambini della scuola russa di Beslan. 
«La violenza non può essere battuta con la violenza», ha detto il sindaco Marco Romagnoli, nel suo messaggio prima del'orazione ufficiale del vice presidente della Regione Angelo Passeleva.
Un lungo minuto di silenzio, nella piazzetta di Figline dove c'è il monumento per ricordare il sacrificio dei partigiani, che chiude tradizionalmente la manifestazione per la liberazione di Prato, ha reso un commosso e partecipato omaggio ai piccoli russi, uccisi nella loro scuola.
Una partecipazione sentita che ha riunito a Figline,  dietro al Gonfalone del Comune di Prato e ai Gonfaloni della Provincia di Prato e dei Comuni pratesi, accompagnati dalle rappresentanze di numerose città toscane e delle città gemellate con Prato, un numero di persone che da tempo non si vedeva al consueto appuntamento del 6 settembre. 
Poi le corone di alloro sui monumenti che ricordano il sacrificio dei partigiani, le note del silenzio fuori ordinanza, dell'inno nazionale e di 'Bella ciao', per una cerimonia non solo rivolta a mantenere viva la memoria, ma tesa a riaffermare valori di tolleranza e convivenza pacifica. Figline è stato l'ultimo atto delle celebrazioni per il 60° anniversario della Liberazione, iniziate già al mattino di ieri, con deposizione di corone di fuori ai monumenti ai caduti nel centro città e nelle frazioni di Prato.            "
210,http://comunicati.comune.prato.it/generali/?action=dettaglio&comunicato=14200400000210,07/09/2004,12:17,Agenda,"Riaprono le scuole comunali dell'infanzia: gli asili nido il 9 settembre e le materne il 13.",-,,"La riapertura delle scuole è ormai alle porte: i primi saranno gli asili nido comunali che giovedì 9 settembre riapriranno i battenti. Per tutte le altre scuole l'inizio dell'anno scolastico 2004/2005 è posticipato a lunedì 13. Ecco tutti gli orari e i servizi annessi all'avvio dele attività nelle scuole dell'infanzia del Comune: cominciando dall'asilo nido, il servizio inizia come già detto il 9 settembre servizio di asilo nido comunale avrà inizio il 9 settembre con orario dalle 7.30 alle 14.00 fino al 17 settembre. Sarà garantito il servizio mensa da subito. Dal 20  settembre in poi invece vigerà l'orario completo, salvo situazioni particolari che saranno comunicate ai genitori. Per i bambini nuovi ammessi la frequenza al servizio avverrà secondo le modalità già concordate con i genitori nelle riunioni tenute dagli educatori lunedì e martedì.
Per quanto riguarda invece le materne comunali, si comincia il 13 settembre e fino al 17 l'orario sarà dalle 8.00 alle 14.00. Il servizio mensa partirà dal primo giorno di tempo lungo. Dal 20 in poi ci sarà l'orario completo. Per i bambini nuovi ammessi
la frequenza avverrà secondo le modalità che saranno fornite dalle insegnanti nella riunione che si terrà giovedì 9 settembre alle 17,00 presso la scuola di riferimento. Invece venerdì 10 dalle 10.00 alle 12.00 presso le scuole le insegnanti accoglieranno bambini e genitori. 

"
211,http://comunicati.comune.prato.it/generali/?action=dettaglio&comunicato=14200400000211,07/09/2004,12:28,Agenda,"Lavori di scavo in via San Martino per Galceti",-,,"Divieto di sosta a fasi progressive fino al 30 settembre in via San Martino per Galceti per consentire i lavori di scavo per la posa di un cavo elettrico sotterraneo. Nel tratto compreso tra il civico 101 ed il civico 111 sarà  istituito il divieto di sosta con rimozione forzata su entrambi i lati ed all’occorrenza il senso unico alternato con l’ausilio di movieri a vista."
212,http://comunicati.comune.prato.it/generali/?action=dettaglio&comunicato=14200400000212,07/09/2004,13:16,Agenda,"Il percorso del Corteggio storico e i provvedimenti per la viabilità e i mezzi pubblici",-,,"Domani per le vie cittadine sfilerà il Corteggio storico, la principale manifestazione civile e religiosa della città: per permetterne lo svolgimento sono stati adottati vari provvedimenti alla viabilità:
dalle 10.00 fino al termine del Corteggio, previsto per le 20.00 circa, sul percorso sarà istituito il divieto di sosta con rimozione forzata su entrambi i lati, mentre la circolazione veicolare sarà vietata dalle 14.00 . La prima parte del Corteo percorrerà via dei Migliorati, via San Jacopo, via Dante, piazza delle Carceri, via Cairoli, piazza del Comune, via Ricasoli e piazza San Francesco, dove si unirà con la seconda parte del corteo seguendone il medesimo itinerario. La seconda parte del Corteo invece percorrerà Corso Savonarola, piazza Cardinale Niccolò, via S. Caterina, via del Pellegrino, via Cicognini, piazza del Collegio, via Silvestri, via Sant'Orsola, via S. Trinità, piazza S. Francesco, piaza delle Carceri, viale Piave, piazza S. Marco, via Mazzini, via Verdi, via Garibaldi, via S. Stefano, via Tintori, via S. Giorgio, via Magnolfi, via della Sirena, via Guizzelmi, piazza Duomo e via Mazzoni­.
Dalle  08.00 fino alle 18.00 in prossimità di Porta Frascati, nell’area compresa tra le mura cittadine e via Pomeria, sarà istituito il divieto di sosta con rimozione forzata per consentire la fermata dei bus che accompagnano i gruppi partecipanti.
Dalle  08.00 fino alle 12.30 in  tutta la piazza Sant'Agostino sarà istituito il divieto di sosta con rimozione forzata per consentire le esibizioni di Giochi di Bandiere. 
Dalle 09.00 alle ore 20.00 in piazza S. Domenico in tutta l'area davanti l’ingresso del Museo di pittura murale divieto di sosta con rimozione forzata per consentire iniziative legate alla manifestazione. 
Dalle 10.00 fino al termine delle esibizioni di gruppi di rievocazione fino alle 12.30 piazza delle Carceri nel tratto compreso tra via San Bonaventura e via Cairoli sarà chiusa al transito con divieto di sosta e rimozione forzata fin dalle 9.00, compresa l’area con parcheggio a parcometro, per consentire lo svolgimento dell' esibizione di tiro con l’arco: durante la chiusura il traffico proveniente da via dei Tintori e diretto in piazza delle Carceri sarà deviato in via  Verdi, via dei Saponai e piazza Mercatale, mentre i mezzi di trasporto pubblico provenienti da via S. Giorgio saranno deviati in via S. Margherita, piazza Mercatale, Ponte al Mercatale, via Matteotti, Ponte XX Settembre, via Arc. Martini e piazza S. Marco. 
Dalle 21.00 fino al termine delle esibizione di Danze e Musiche di gruppi folcloristici e comunque non oltre le ore 24.00 piazza del Duomo sarà chiusa al traffico con divieto di sosta fin dalle 20.00 mantenendo lo scorrimento veicolare da via S. Stefano a via Firenzuola e da via della Sirena a piazza Lippi.  Dalle 14.00 fino al termine della manifestazione le  strade che portano al percorso del Corteggio saranno chiuse al transito, compresi i mezzi pubblici con deviazione sulle vie di circonvallazione. Ecco i punti con divieto di transito: via Frascati, all'intersezione con la via Pomeria, via Santa Trinità, all'incrocio con via Pomeria, via della Misericordia, all'incrocio con via Cavour, via San Vincenzo, all'intersezione con via Curtatone (Porta Pistoiese), Porta al Serraglio, con via Strozzi, via San Giorgio, all'incrocio con via S. Antonio, via Garibaldi, piazza San Marco, via Mazzini, via San Silvestro, via della Stufa, all'intersezione con piazza S. Agostino e via Bartolini. L'avviso delle chiusure sarà posto in piazza Ciardi all'intersezione  con va Protche e con via Franchi.
Fin dalle 8.00 in via S. Caterina, tra il civico 12 e va Dè Mazzamuti Dolce  divieto di sosta con rimozione forzata su entrambi i  lati compresa l'area a parcheggio  della scuola Cesare Guasti .
Dalle 09.00  alle 20.00 divieto di sosta in Corso Savonarola e in via Colombo
I taxi,  che solitamente stazionano nell’area a loro riservata in Largo  Carducci, dovranno dalle  14.00 alle ore 21.00 stazionare in piazzetta dei Landi.
Divieto di sosta   dalle 09.00 fino al termine della manifestazione e comunque non oltre le  20.30 in piazza Ciardi su tutta la carreggiata compresa tra l’area attrezzata a verde pubblico ed la piazzola riservata al capolinea dei mezzi di trasporto pubblico.
Sarà consentito fino alle 16.30 il transito ai mezzi adibiti al trasporto di persone portatrici di Handicap per assistere alla sfilata del Corteggio Storico secondo il seguente percorso: via S. Giorgio, piazza Lippi, via S. stefano, piazza del Duomo.
I mezzi di trasporto pubblico, provenienti da P.zza Ciardi e diretti a sud della città saranno deviati in  va Porta al Serraglio, via Strozzi via Curtatone,
via Luti via Filzi via Don Tazzoli via Pistoiese via Orti del Pero via II Novembre via Monnet via Roncioni e via Roma. I mezzi di trasporto pubblico diretti a nord  saranno deviati in  via Porta al Serraglio, via  Strozzi, via  Battisti, via Bologna, via Guevara, via Petri, via  Angiolini, Piazza del Mercato Nuovo e  viale Galilei. Quelli provenienti da via Marx e diretti verso il centro città saranno deviati in via  Zarini, via Valentini, via Bettino, via Tacca, viale Veneto, piazza della Stazione, via  Matteotti, Ponte XX Settembre, via Arc. Martini, P.zza S. Marco, via S. Silvestro, P.zza Mercatale, via S. Antonio,  viale Galilei, via Protche e P.zza  Ciardi"
213,http://comunicati.comune.prato.it/generali/?action=dettaglio&comunicato=14200400000213,07/09/2004,13:26,Agenda,"Approvata la realizzazione di 281 nuovi ossarini nei cimiteri di Galciana, Iolo e Gonfienti",-,,"La giunta comunale ha approvato stamani la realizzazione di 281 nuovi ossarini nei cimiteri di Iolo, Galciana e Gonfienti per l'inderogabile necessità di esumare 329 salme dei cimiteri di Mezzana, Paperino, Galciana, Iolo, San Giorgio e Gonfienti perchè a causa della carenza di posti bisogna recuperare le aree di inumazione. Una volta esumati i resti saranno accolti negli ossarini, che a Iolo, Galciana e Gonfienti mancano. La realizzazione è stata affidata all'impresa appaltatrice dei servizi cimiteriali: nel cimitero di Galciana saranno costruiti 281 ossarini nell'area del recente ampliamento, a Iolo 81 nella parte retrostante i vecchi ossarini e a Gonfienti 20 nella parte perimetrale del camposanto. Entro un mese e mezzo a Iolo e Galciana dovrebbero riprendere le inumazioni nei posti a terra. Il costo totale dell'opera è di 44.744 euro."
214,http://comunicati.comune.prato.it/generali/?action=dettaglio&comunicato=14200400000214,07/09/2004,19:30,Agenda,"Roberto Castellani riincontra a Figline Theresia Jung, la 'bambina della caramella' in visita a Prato con la delegazione di Ebensee",-,,"Una sala conferenze gremita di pubblico al Museo della Deportazione e della Resistenza di Figline ha assistito oggi pomeriggio con commozione al secondo incontro tra Roberto Castellani, reduce pratese del campo di lavoro di Ebensee e presidente dell'Associazione pratese degli ex deportati, e Theresia Jung Huber, la 'bambina della caramella': l'incontro di oggi a Figline, durante la visita al Museo della delegazione di Ebensee che parteciperà come ospite al Corteggio storico, è infatti la prosecuzione ideale dell'incontro tra i due protagonisti di questa storia, avvenuto a maggio durante il viaggio nella cittadina austriaca per il Pellegrinaggio della memoria, organizzato dal Comune e dall'Associazione Prato-Ebensee. In quell'occasione Roberto Castellani realizzò il suo sogno di riincontrare quella bambina di tre anni che 59 anni fa gli regalò una caramella. Grazie agli sforzi compiuti dalle associazioni di Ebensee per il gemellaggio con Prato il sogno si è realizzato e Theresia, oggi 62enne ha incontrato Roberto Castellani promettendogli di fargli visita a Prato. Lça promessa è stata mantenuta ripetendo l'emozione di quel giorno. A fare gli onori di casa c'erano Andrea Mazzoni, assessore alla Cultura e presidente dell'associazione per il gemellaggio Prato-Ebensee, e Camilla Brunelli, responsabile del Museo. Theresia, oggi costretta su una sedia a rotelle, era accompagnata dalla madre, dai suoi figli e dai nipoti, oltre che dal sindaco della cittadina Herwart Loidl e da una cinquantina di concittadini. Roberto Castellani e la moglie Sestilia l'hanno accolta con le lacrime agli occhi: «Quella caramella che mi diede correndo dalla sua casa verso di me mi ridiede la speranza di vivere - ha raccontato commosso Castellani - mi fece pensare che non tutti gli uomini erano aguzzini e che potevo uscire vivo da quel posto. Do oggi a Theresia quel bacio che le volevo dare quel giorno che mi fece quel dono eccezionale». L'incontro è iniziato con la proiezione di un filmato realizzato da Telesalzkamergurt 1, la rete della zona di Salisburgo sulla bellissima storia di Theresia e Roberto. 
Il primissimo incontro tra i due avvenne mentre l'allora 18enne Roberto Castellani, deportato in Austria in seguito alla sua adesione allo sciopero del 1944 con le famigerate tradotte tedesche chiuse dall'esterno lavorava vicino alla casa della bambina sotto la minaccia delle armi naziste: lei si divincolò dalle braccia dei suoi nonni per porgergli la caramella che aveva in mano.
Tra i tanti doni scambiati infatti, a Theresia è stato simbolicamente donato un pacco di caramelle."
215,http://comunicati.comune.prato.it/generali/?action=dettaglio&comunicato=14200400000215,08/09/2004,12:53,Agenda,"CONFERENZA STAMPA.- La presentazione dell'apertura dell'anno scolastico 2004/2005",-,,"Venerdì 10 settembre alle 12.00 in Palazzo municipale l'assessore alle Politiche educative e all'Istruzione pubblica Sabrina Nieri presenterà in una CONFERENZA STAMPA l'apertura dell'anno scolastico, fissata per lunedì 13 settembre, e le iniziative previste dal Comune per la scuola."
216,http://comunicati.comune.prato.it/generali/?action=dettaglio&comunicato=14200400000216,10/09/2004,12:08,Agenda,"CONFERENZA STAMPA.- La presentazione del 10° Trofeo Aurora international",-,,"Domani sabato 11 settembre alle 11.00 sarà presentata la decima edizione del trofeo Aurora international, che si terrà dal 13 al 18 settembre con l'organizzazione del Comune, della Provincia, dell'Asl, della Regione, della Polisportiva Aurora e dell'Atletic Nadir. E'uno dei principali appuntamenti cittadini per la promozione dello sport come veicolo di solidarietà e partecipazione. Ai tornei di calcio e pallavolo interverranno anche rappresentative giovanili e di adulti provenienti da Belgio, Bosnia, Germania, Italia, Palestina e Slovenia. alla presentazione parteciperanno gli assessori allo Sport di Comune e Provincia Aldo Milone e Irene Gorelli."
217,http://comunicati.comune.prato.it/generali/?action=dettaglio&comunicato=14200400000217,08/09/2004,13:28,Agenda,"Polizza assicurativa di assistenza per chi è rimasto vittima di furti, le precisazioni del Servizio Patrimonio",-,,"Il Servizio Amministrativo Patrimonio del Comune in merito alla polizza assicurativa di assistenza per i cittadini che hanno subito furti nelle abitazioni precisa che il premio annuo a carico del Comune per l'assicurazione è di 24.069,50 euro (non 67.000 come erroneamente riportato in un articolo del 30 agosto) calcolato sulla base di 68.770 nuclei familiari assicurati. Precisa inoltre che non si tratta di una convenzione rinnovata, ma di un nuovo collocamento per cui è stata fatta la gara di aggiudicazione cambiando la Compagnia assicurativa dalla Mondial Assistance alla Assistance Italia, e che non si tratta di una polizza contro i furti, ma di assistenza: è a favore dei residenti pratesi a cui viene garantita la copertura di spese per le manodopera per gli interventi urgenti del caso, come la sostituzione delle serrature e il rimborso per il rinnovo dei documenti. I cittadini possono visionare le garanzie prestate dalla polizza e come usufruirne su internet alla pagina www.comune.prato.it/sicurezza/pratosicura."
218,http://comunicati.comune.prato.it/generali/?action=dettaglio&comunicato=14200400000218,08/09/2004,13:37,Agenda,"Divieto di transito domani a Iolo per la processione religiosa",-,,"Domenica 12 settembre a Iolo si svolgerà la processione religiosa in occasione della Festa Parrocchiale della  “Madonna del Buon Consiglio” organizzata dalla parrocchia di “S.Andrea a Iolo. Per permettere il passaggio della manifestazione dalle 18.00 fino al termine della processione religiosa  e comunque non oltre le 20.00 saranno chiuse al traffico veicolare via Gherardacci, via Risorgimento, via della Polla, via Longobarda, nel tratto compreso tra via della Polla e via Traversa di Iolo, via Traversa di iolo, via XXVII aprile, nel tratto compreso tra via Traversa di Iolo e via Fratelli Bandiera,  e via Gherardacci.
"
219,http://comunicati.comune.prato.it/generali/?action=dettaglio&comunicato=14200400000219,08/09/2004,17:38,Agenda,"Nella sua tradizionale festa Prato ricorda le vittime del terrorismo",-,,"Un lungo minuto di silenzio, che si è diffuso per tutta piazza Duomo, in memoria delle vittime del terrorismo, quando anche l'ultimo dei figuranti dei circa 600 che hanno sfilato per le vie del centro città e l'ultimo dei gruppi storici, insieme a tutti i gonfaloni, si sono schierati, davanti alla cattedrale di S. Stefano per rendere omaggio al sindaco e al vescovo di Prato.
Un minuto di silenzio voluto dal vescovo della Diocesi pratese monsignor Gastone Simoni e dal sindaco della città tessile Marco Romagnoli, che ha letto il testo che entrambi avevano concordato: «In questa giornata di festa il nostro pensiero va alle due volontarie rapite a Bagdad. Il vescovo di Prato ed io non possiamo neppure tacere il nostro dolore per la strage di innocenti nella scuola di Beslan (Ossezia) e delle molte guerre e atti di violenza che quotidianamente tolgono la vita e la pace a molte popolazioni. Anche in ricordo dell'attacco alle Torri Gemelle di New York, di cui fra qualche giorno ricorre l'anniversario invitiamo i presenti ad osservare un minuto di silenzio e raccoglimento in memoria delle vittime del terrorismo e della guerra».
Un minuto di silenzio che ha preceduto la preghiera che subito dopo, insieme ai fedeli convenuti in piazza Duomo, il vescovo di Prato ha dedicato alle vittime del terrorismo.
Nella sua tradizionale festa dell'8 settembre, che si svolge da otto secoli, festa insieme religiosa e laica, che come ogni anno ha visto sfliare il Corteggio storico in una città imbandierata coi colori delle quattro antiche contrade pratesi, per concludersi, da consuetudine, con l'Ostensione dal Pulpito di Donatello della Sacra Cintola, la reliquia della Vergine venerata dai pratesi, Prato ha voluto manifestare il proprio rifiuto verso ogni atto di terrore e di violenza.
I tradizionali festeggiamenti per la Fiera di Prato, che hanno il loro culmine nel giorno della Festività della Madonna, sono iniziati la mattina con spettacoli di sbandieratori, tamburini e arcieri nelle piazze del centro città.
Poi nel pomeriggio la sfilata storica preceduta dal Corpo dei valletti e dal Gonfalone del Comune di Prato, che ha attraversato le vie del centro, insieme ai Gonfaloni degli altri Comuni invitati, a quello della Provincia di Prato col presidente Massimo Logli e della Regione accompagnato dal presidente della Toscana Claudio Martini.
Ventiquattro gruppi storici, in uno spettacolo variopinto di armature, dame e sbandieratori, con la novità di due gruppi provenienti dalla spagnola Galizia, hanno fatto rivivere un'antica tradizione, una festa che Prato onora fin dal 1200.
Poi la conclusione, prima dell'Ostensione, con un pensiero rivolto alle tragedie provocate dal terrorismo e dalla guerra.    "
220,http://comunicati.comune.prato.it/generali/?action=dettaglio&comunicato=14200400000220,,,,,,,"notizia non presente"
221,http://comunicati.comune.prato.it/generali/?action=dettaglio&comunicato=14200400000221,09/09/2004,14:02,Agenda,"Annuario statistico del Comune,  pubblicato il volume. Le novità dell'edizione 2004.",-,,"E' stata pubblicata l'edizione 2004 dell'Annuario statistico del Comune di Prato. Il volume, stampato all'inizio dell'estate, contiene varie novità rispetto alle edizioni precedenti. La più interessante riguarda l'inserimento delle elaborazioni dei primi risultati provvisori del censimento 2001 della popolazione e del censimento dell’industria e commercio. In corso d'opera anche una prossima edizione con l'analisi approfondita dei dati definitivi. In particolare si sta lavorando all'elaborazione dei dati relativi al censimento  dell'industria e commercio per  completare la base informativa sul tessuto produttivo attesissima dagli operatori economici.  A dare notizia dell'uscita del volume è l'assessore al Personale e alla Statistica, Loredana Ferrara, che elenca anche le altre novità dell'edizione 2004 dell'Annuario: informazioni sugli organi deliberativi dell'amministrazione; dati sul clima e l'ambiente, sulla popolazione residente, sui flussi naturali e migratori, sulla popolazione scolastica, sulle elezioni e sugli iscritti alle liste elettorali, su lavoro, trasporti, prezzi, sull'attività edilizia così come si desume dalle concessioni edilizie rilasciate dal Comune. Coloro che sono interessati ad avere una copia del volume possono richiederla all'ufficio Statistica del Comune, telefono 0574/616376.
'L'uscita dell'Annuario su carta stampata - spiega Ferrara -  avviene con circa un anno di ritardo rispetto alla data di riferimento dei dati. Per questo motivo, a partire dal 1997,  l'ufficio Statistica cura anche un'edizione dell'Annuario on-line (Annuario telematico), che consente, da un lato, la pubblicazione tempestiva dei dati non appena disponibili, e dall'altro di aggiungere degli aggiornamenti mensili sintetici su popolazione e prezzi, ed un aggiornamento trimestrale più approfondito sulla popolazione con  dati riferiti alle singole circoscrizioni'. 
L'Annuario telematico (www.comune.prato.it/annuario), come tiene a sottolineare l'assessore, costituisce un potente strumento informativo per molti utenti sia interni che esterni (80.000 gli accessi esterni calcolati nel 2003). 'Lo sforzo maggiore profuso in questi anni - specifica Ferrara - è stato quello di uniformare le pagine web agli standard previsti dal ministero della Funzione Pubblica  per la fruibilità e l’accessibilità dei siti, garantendo il massimo livello ad oggi previsto'. 
L'Annuario statistico, curato ininterrottamente dall'ufficio comunale di Statistica a partire dal 1970, costituisce nel contempo una funzione informativa e una testimonianza storica. E'nato dall'esigenza di fornire un'ampia informazione statistica sul territorio non soltanto agli amministratori ma anche ai cittadini, dal momento che le informazioni contenute non riguardano soltanto i dati di competenza dell'ufficio (come ad esempio quelli sulla popolazione), ma anche molti altri le cui fonti sono esterne all'amministrazione comunale.  "
222,http://comunicati.comune.prato.it/generali/?action=dettaglio&comunicato=14200400000222,09/09/2004,15:03,Agenda,"'Bibliobus ai mercati', la nuova iniziativa di prestito librario itinerante per diffondere la lettura ovunque",-,,"Il variopinto mezzo mobile di Bibliobus, la biblioteca viaggiante della Circoscrizione ovest, da settembre a dicembre girerà tra i mercati settimanali del Quartiere per l'iniziativa 'Bibliobus ai mercati' nell'ambito del progetto culturale 'bibliobus, un libro ovunque', gestito dalla Cooperativa sociale 'Compagnia di Linus'. Sempre dalle 9.00 alle 12.00 sarà a San Paolo di venerdì il 17 settembre, il 29 ottobre, il 26 novembre e il 17 dicembre, a Maliseti di mercoledì il 22 settembre, il 13 ottobre, il 10 novembre e il 1° dicembre, a Galciana di giovedì il 21 ottobre, il 18 novembre e il 9 dicembre. L'iniziativa prevede il prestito librario itinerante che grazie al  furgone carico di libri Bibliobus arriva alle fermate predisposte consente di allestire una piccola biblioteca di strada. 
Il prestito è gratuito e dura un mese: l'utente, ragazzo o adulto, sceglie i libri che desidera ed effettua il prestito con le stesse modalità della biblioteca e la restituzione può avvenire alla Biblioteca della Circoscrizione Ovest in via Pietro Thouar, 33/A a Galciana o alla fermata successiva del BIBLIOBUS. 
Gli orari di apertura della Biblioteca sono da lunedì a venerdì dalle 8,30 alle 12,30 e dalle 15,00 alle 19,00, mentre il sabato dalle 9,00 alle 13,00. Si può contattare anche l'indirizzo e-mail bibliovest@comune.prato.it.
Oggi il Bibliobus della Circoscrizione Ovest si rivolge sia agli adulti, sia ai ragazzi ed effettua le sue fermate nei punti più rappresentativi della vita del quartiere, come scuole, giardini pubblici, centri commerciali, mercatini rionali. Tiene conto delle diversità presenti nei contesti in cui opera e rappresenta un momento di utilizzo e d'incontro per fasce d'età e per culture diverse evitando la 'monofunzionalità.
E' allestito in modo coreografico come un piccolo mercatino del libro dove i testi sono presentati su bancarelle da mercato e non su scaffali per accentuare l'aspetto visivo e coinvolgere maggiormente il pubblico che può avvicinarsi, sfogliare i libri e ripassare tranquillamente. Sul bus sono presenti circa 400 libri fra quelli per adulti e per ragazzi. Ad ogni fermata i libri vengono in parte sostituiti per ampliare l'offerta ed è inoltre possibile prenotare per la fermata successiva del volumi presenti in biblioteca.
Il progetto ha fatto registrare un aumento del numero dei prestiti dimostrando di essere anche un mezzo virtualmente 'pubblicitario' della biblioteca stessa. 
"
223,http://comunicati.comune.prato.it/generali/?action=dettaglio&comunicato=14200400000223,09/09/2004,14:43,Agenda,"Divieti di sosta in piazza Ciardi e via Villani per cantieri edili aperti",-,,"Per consentire l’installazione di un cantiere edile per la sosta di un mezzo adibito alla sabbiatura di travi in piazza Ciardi al civico 35 e di un cantiere edile per deposito materiali in via Villani al civico 8 per lavori di ristrutturazione edilizia, dal 13 settembre al 16 settembre in piazza Ciardi sarà istituito il divieto di sosta con rimozione forzata, mentre in via Villani il divieto su entrambi i lati della strada vigerà dallo stesso giorno fino al 13 novembre."
224,http://comunicati.comune.prato.it/generali/?action=dettaglio&comunicato=14200400000224,09/09/2004,15:03,Agenda,"Rifacimento del manto d'asfalto in varie strade",-,,"Per rifare il manto stradale in seguito a lavori di scavo eseguiti da Publiacqua e ConsiaReti per la sostituzione di alcune tubazioni, dal 13 settembre fino al termine dei lavori e comunque non oltre  il 25 settembre sarà istituito a fasi progressive il divieto di sosta con rimozione forzata su entrambi i lati, con parziale restringimento della carreggiata, in via Alessandria, nel tratto compreso tra via Roma e via Marengo, via Paronese, nel tratto compreso tra via Toscana e via Vecchia Paronese, e via Argine del fosso.


"
225,http://comunicati.comune.prato.it/generali/?action=dettaglio&comunicato=14200400000225,09/09/2004,14:59,Agenda,"Lavori di scavo in viale della Repubblica per la sostituzione di un cavo elettrico",-,,"Per consentire l’esecuzione di lavori di scavo in un tratto di viale della Repubblica per la posa di un cavo elettrico sotterraneo da parte di Enel da sabato 11 settembre fino al termine dei lavori e comunque non oltre il 18 in viale della Repubblica per una lunghezza di circa 20 metri davanti alla sede dell’Istituto Tecnico Statale “Tullio Buzzi” sarà istituito il divieto di sosta con rimozione forzata su ambo lati, con parziale restringimento della carreggiata ed all’occorrenza il senso unico alternato con l’ausilio di movieri a vista."
226,http://comunicati.comune.prato.it/generali/?action=dettaglio&comunicato=14200400000226,,,,,,,"notizia non presente"
227,http://comunicati.comune.prato.it/generali/?action=dettaglio&comunicato=14200400000227,10/09/2004,14:25,Agenda,"Logli e Romagnoli propongono una riunione generale di Provincia e Comune contro il terrorismo",-,,"Una assemblea generale  aperta a tutti i cittadini  del Consiglio provinciale e di tutti i Consigli comunali dei Comuni pratesi per riaffermare il rifiuto del terrorismo e i sentimenti di pace della comunità locale. La proposta parte dal presidente della Provincia di Prato Massimo Logli e e dal sindaco del Comune di Prato Marco Romagnoli e trova l'ampia condivisione e il sostegno di  Michele Mezzacappa e Daniele Mannocci, rispettivamente presidenti del Consiglio provinciale e del Consiglio comunale di Prato. Sono già stati avviati i contatti con gli altri sindaci e presidenti dei Consigli comunali degli altri Comuni pratesi. L'obiettivo è quello di promuovere, in questa fase cosiì difficile per le relazioni tra i popoli, una iniziativa istituzionale che sia espressione di tutta la comunità locale.       



"
228,http://comunicati.comune.prato.it/generali/?action=dettaglio&comunicato=14200400000228,10/09/2004,13:10,Agenda,"Il Gonfalone del Comune alla messa in ricordo delle vittime delle Torri Gemelle",-,,"Il Gonfalone del Comune di Prato sarà presente alla messa in Cattedrale, voluta dal Comando provinciale dei Vigili del fuoco, in ricordo dei pompieri americani scomparsi nel crollo delle Torri Gemelle e delle vittime dell'attentato terroristico dell'11 settembre 2001. Il Gonfalone del Comune sarà accompagnato dalll'assessore M. Luisa Stancari.    "
229,http://comunicati.comune.prato.it/generali/?action=dettaglio&comunicato=14200400000229,10/09/2004,13:13,Agenda,"Sospesa la pulizia di piazza delle Carceri",-,,"Sospesi ogni lunedì, dal 13 settembre, il lavaggio e la pulizia di piazza delle Carceri. La richiesta di sospendere la pulizia finchè dureranno i lavori in corso nella piazza è stata avanzata dalla Circoscrizione centro a Asm.   "
230,http://comunicati.comune.prato.it/generali/?action=dettaglio&comunicato=14200400000230,10/09/2004,16:24,Agenda,"Gita a Padova e alle Ville Venete organizzata dal Gruppo G.T.E. della circoscrizione sud.",-,,"Il Gruppo G.T.E. della circoscrizione Sud organizza, sabato 25 settembre, una gita sociale per anziani a Padova e alle Ville Venete. La quota individuale di partecipazione è di 30 euro e comprende il viaggio in pullman, pranzo in ristorante a Padova, bevande ai pasti, guida come da programma, assicurazione. L'ingresso a Villa Pisani è gratuito per le persone oltre i 65 anni.
Le iscrizioni sono aperte da lunedì 13 settembre, presso la circoscrizione sud, via delle Badie 130, dalle ore 8,30."
231,http://comunicati.comune.prato.it/generali/?action=dettaglio&comunicato=14200400000231,10/09/2004,16:23,Agenda,"Lunedì 13 settembre la scuola riapre i battenti: l'assessore Nieri presenta tutti i dati dell'inizio dell'anno 2004/2005 e i servizi annessi e l'assessore Giardi illustra i lavori eseguiti nelle scuole",-,,"Lunedì prossimo 13 settembre, anche se per alcuni l'anno scolastico è già iniziato, tornerà in classe la maggior parte dei 18.096 bambini e ragazzi che frequentano le scuole pratesi, dai nidi alle medie. Di questi 898 sono iscritti agli asili nido, 4691 alla scuola dell'infanzia, 7632 alla scuola primaria e 4875 alla secondaria di primo grado. Cominciando dai nidi, i posti disponibili sono divisi tra le 16 strutture comunali e le 13 private convenzionate: 529 piccoli sono ospitati nei nidi del Comune e 369 in quelli privati, riuscendo così a coprire il 95% della domanda. I bambini delle scuola materna sono divisi tra 2405 alunni iscritti in strutture statali, 756 in paritarie comunali e 1530 in paritarie private. La scuola primaria conta invece 6472 bambini iscritti alla statali e 1160 alle paritarie private. Per la secondaria di primo grado infine 4425 ragazzi frequenteranno la scuola statale e 450 le private. I dati relativi all'inizio dell'anno scolastico sono stati presentati stamattina dall'assessore alla Pubblica istruzione e alle Politiche educative Sabrina Nieri e dal dirigente comunale del Servizio Massimo Nutini, mentre l'assessore ai Lavori pubblici Enrico Giardi è intervenuto per fare una panoramica dei lavori realizzati o in corso d'opera nelle scuole:   «Quest'anno scolastico si apre con la difficoltà di doversi confrontare con la Legge 93 del 2003, ovvero la legge Moratti - spiega l'assessore Nieri, - un provvedimento che cambia radicalmente il mondo della scuola con riflessi importanti anche per gli enti locali, impegnati nel mantenere un alto standard di qualità e di offerta formativa senza però trasferimenti da parte dello Stato: ad esempio la legge prevede la possibilità di poter iscrivere alla materna i bambini di 2 anni e mezzo anticipando i tempi, ma senza concedere finanziamenti per aumentare gli organici o le sezioni per raggiungere l'obiettivo». 
La legge Moratti impone inoltre la riduzione del tempo scolastico non prevedendo la formazione di nuove sezioni a tempo pieno, mentre per quelle già esistenti le ore obbligatorie sono state ridotte a 27, più 13 facoltative; prevede inoltre l'abolizione della contitolarità didattica degli insegnanti con l'introduzione della figura del tutor, cioè una figura con un ruolo preminente:   «La riforma non mantiene gli impegni che aveva preso nei confronti della scuola - continua Sabrina Nieri - Penalizza l'insegnamento dell'inglese e dell'informatica anzichè promuoverlo come era stato detto, fa sì che nella stessa classe ci siano bambini anche con un anno d'età di differenza creando gravi difficoltà didattiche e taglia i fondi agli istituti e agli enti locali. Nonostante questo l'Amministrazione comunale è riuscita a mantenere un alto standard qualitativo dei servizi, a garantire benefici economici alle famiglie più indigenti e ad aumentare la copertura della domanda nei nidi e nelle materne, grazie al sistema integrato creato dal Comune con i privati, riducendo molto le liste di attesa». Infatti il grado di soddisfacimento della domanda per i nidi è passato da 92,45 dell'anno scorso al 95% di quest'anno e sono state introdotte anche tre nuove sezioni destinate ai piccolissimi da tre a sei mesi, ospitate nelle strutture Arcobaleno, Badie e Borgonuovo per un totale di 18 posti. L'alto livello qualitativo è garantito anche da un'unica Carta servizi sia per i nidi comunali che per i privati convenzionati. Inoltre il Comune ha attivato una serie di servizi integrativi e spazi gioco destinati ai piccoli e alle loro famiglie.
Per quanto riguarda la scuola dell'infanzia, le domande non soddisfatte sono calate da 140 a 90, con un grado di copertura della richiesta che è passato dal 97,03% dell'anno scorso al 98,07% di quest'anno. Il risultato è stato raggiunto grazie all' intervento del Comune che ha ottenuto dal ministero dell'Istruzione due nuove sezioni di scuola dell'infanzia nell'istituto comprensivo Puddu (ex V° circolo), e all'istituto comprensivo Malaparte:   «Stiamo lavorando adesso per creare un unico centro d'iscrizione alla scuola materna - prosegue l'assessore Nieri -  in modo da facilitare le famiglie e ridurre le liste d'attesa. La scuola è un veicolo di sviluppo importante al centro della nostra azione amministrativa: lunedì mattina io e il sindaco Marco Romagnoli visiteremo una scuola per il primo giorno d'apertura e poi stilerò un calendario di visite e ricognizioni da attuare durante l'anno scolastico». 
Per quanto concerne i servizi di mensa e trasporto, il primo è erogato a 9200 studenti dei vari ordini di scuola e il secondo a 400. Le date di inizio della refezione sono dal 13 settembre per i nidi, dal 20 per materne comunali ed elementari, dal 27 per le materne statali e il 4 ottobre per le medie. Il servizio trasporto parte invece il 13 settembre per i disabili e il 3 ottobre per tutti gli altri utenti, ma in via sperimentale due percorsi inizieranno il 27 settembre.
Al ritorno sui banchi molti studenti troveranno la loro scuola rinnovata grazie ai lavori di messa a norma antincendio, di manutenzione e di abbattimento delle barriere architettoniche in cui il Comune ha investito 5 milioni e 196.000 euro: nell'estate 2004 sono stati realizzati o sono in corso d'opera lavori in 33 scuole tra nidi, materne, elementari e medie. «Il grosso investimento che l'Amministrazione comunale ha fatto senza finanziamenti statali è il segno dell'attenzione alla scuola - afferma l'assessore Giardi. - Le opere realizzate o in corso per la messa a norma e in sicurezza degli edifici faranno sì che Prato sia una delle prime province italiane ad ottenere la certificazione del rispetto della normativa per la prevenzione antincendi. In pochi mesi sono stati gestiti 33 cantieri grazie al lavoro sinergico dell'Ufficio tecnico comunale, dell'Amministrazione comunale e della
dirigenza delle scuole».





"
232,http://comunicati.comune.prato.it/generali/?action=dettaglio&comunicato=14200400000232,10/09/2004,16:45,Agenda,"Il Gonfalone del Comune domani alla Marcia per la Giustizia Agliana-Quarrata.",-,,"Anche il Gonfalone del Comune sarà presente all'11a Marcia per la giustizia che si terrà domani 11 settembre da Agliana a Quarrata sul tema 'La guerra è tabù, costruiamo la società civile organizzata. La partenza del corteo è domani alle 18.00 da piazza Gramsci ad Agliana con arrivo a Quarrata alle 21.00. L'assessore alla Cultura e al Distretto della Pace Andrea Mazzoni rappresenterà l'Amministrazione comunale."
233,http://comunicati.comune.prato.it/generali/?action=dettaglio&comunicato=14200400000233,10/09/2004,19:17,Agenda,"Cascine di Tavola: niente più frazionamenti immobiliari.",-,,"Nessun frazionamento immobiliare e mantenimento della struttura unitaria del corpo fondamentale della fattoria centrale delle Cascine di Tavola, che viene destinata a funzioni ricettive. E' questo l'esito della Conferenza dei servizi, svoltasi nel pomeriggio odierno, che ha visto protagonisti per il Comune l'assessore all'Urbanistica Stefano Ciuoffo e l'architetto Riccardo Pecorario, l'architetto Fiorella Facchinetti per la Sovrintendenza ai beni architettonici e del paesaggio, l'architetto Antonio Godoli, in rappresentanza del sovrintendente Antonio Paolucci, che ha seguito da vicino la vicenda, recandosi nel luglio scorso, subito dopo il parere della Commissione edilizia, a visitare il complesso inserito nelle Cascine.
Fra l'altro alla Conferenza dei servizi sono stati ammessi per illustrare le loro memorie i rappresentanti delle associazioni ambientaliste: la dottoressa M. Rita Signorini per Italia Nostra, Franco Di Martino per Legambiente.
Sul tavolo della Conferenza il nuovo progetto della società Agrifina, proprietaria della fattoria, che accoglieva le prescrizioni della commissione edilizia di 'riduzione delle unità immobiliari', offrendo, dopo l'incontro con lo stesso assessore Ciuoffo seguito al parere della commissione, una soluzione con la quale non solo i fabbricati ad U del corpo centrale della fattoria, ma anche il fronte principale del fabbricato, in pratica l'intero complesso delimitato dal fossato, sono destinati ad ospitare un albergo e non più residenze.
Inoltre la società Agrifina, oltre al rispetto delle norme per l'esercizio di attività ricettive, si impegna a mantenere a funzioni di servizio il locale Burraia e gli spazi limitrofi, senza alcuna  sudddivisione e a sottoporre a specifici divieti il complesso dselle Cascine: divieto di occupazione, con strutture fisse, del patio interno alle Cascine, divieto di sosta di qualsiasi autoveicolo nelle zone di uso collettivo, divieto di occupazione fissa con qualsiasi oggetto dei percorsi di collegamento all'interno delle Cascine, divieto di piantare alberi di qualsiasi tipo oltre quelli previsti dal progetto, divieto di alterazione, delle facciate del complesso, con mantenimento dei caratteri originari nella conformazione, nei materiali usati e nei colori.
La proprietà accetta anche altre prescrizioni: omogeneità dei tendaggi interni, uniformità dei corpi luminosi.
Quanto alla chiesa, interna al complesso, resterà di dominio della società Agrifina, ma non potrà essere divisa e avrà un vincolo pertinenziale di uso comune. La proprietà accossente anche ad aprire per quattro ore, in un giorno della settimana, il complesso, consentendo la visita per gruppi non superiori a 30 persone della corte interna al fabbricato centrale, al porticato, ai piazzali antistanti e alla chiesa.
Le funzioni residenziali, che spariscono per il corpo centrale della fattoria, restano per il fienile, situato in un immobile retrostante.
Nel nuovo progetto è stralciata la previsione del maneggio, mentre le aree di sosta sono previste a distanza dal complesso della fattoria.
Conclusa la Conferenza dei servizi con esito favorevole al nuovo progetto, che salvaguardia l'unità della fattoria, ora inizierà il procedimento per la concessione edilizia.     "
234,http://comunicati.comune.prato.it/generali/?action=dettaglio&comunicato=14200400000234,11/09/2004,12:33,Agenda,"Il saluto di sindaco e assessore per apertura scuola, con l'invito a rivolgere un pensiero alle piccole vittime della scuola di Beslan",-,,"Il sindaco Marco Romagnoli e l'assessore alle Politiche educative Sabrina Nieri inaugurano l'anno scolastico (lunedì 13 settembre) alla materna Charitas.
Sindaco e assessore hanno anche inviato un messaggio di auguri ai ragazzi che varcano i cancelli delle scuole, alle famiglie, al personale docente e non docente.   
Romagnoli e Nieri fanno gli «auguri di buon lavoro» ai bambini, bambine, ragazzi e ragazze, «cittadini in erba, nei nostri pensieri “primi cittadini” di Prato, per un anno sereno, di crescita, di sviluppo e arricchimento nella grande e importante esperienza formativa che è la scuola».
Gli auguri sono estesi «alle famiglie che accompagnano ogni anno questa nuova esperienza», agli insegnanti e al personale non docente «che operano nel mondo della scuola, che tanta parte hanno nel garantire con la loro passione la qualità del “fare scuola”».
«La formazione durante tutto l’arco della vita - scrivono il sindaco e l'assessore -, garantire pari opportunità di accesso e di successo ai e nei percorsi formativi sono obiettivi importanti e decisivi per la crescita ed il futuro  di ogni comunità, per questo l’Amministrazione comunale è impegnata e si impegnerà con le proprie competenze per sostenere la crescita e la qualificazione dell’offerta formativa di cui la scuola è sicuramente il cuore». 
Poi un pensiero rivolto alle tragedie odierne del mondo e l'invito a ricordare le piccole vittime della scuola russa di Beslan: «In questi giorni il mondo è scosso da tragedie enormi, guerra e terrorismo sono purtroppo motivo di angoscia e preoccupazione continua, proprio in una scuola in Ossezia si è consumata il primo giorno di scuola una tragedia enorme in cui hanno perso la vita centinaia di bambini, vi invitiamo a dedicare loro un pensiero ricordando con un gesto simbolico una enorme ingiustizia ma anche affermando così il valore di una scuola che educa alla pace e alla democrazia».

"
235,http://comunicati.comune.prato.it/generali/?action=dettaglio&comunicato=14200400000235,11/09/2004,12:10,Agenda,"Sindaco e assessore lunedì alla scuola Charitas",-,,"Il sindaco Marco Romagnoli e l'assessore Sabina Nieri visiteranno lunedì 13 settembre (ore 8,45) la scuola materna Charitas, in occasione dell'apertura ufficiale dell'anno scolastico.
"
236,http://comunicati.comune.prato.it/generali/?action=dettaglio&comunicato=14200400000236,11/09/2004,12:10,Agenda,"Il Trofeo Aurora festeggia la sua decima edizione diventando internazionale",-,,"Il Trofeo Aurora spegne quest'anno 10 candeline sulla torta e si regala per festeggiare un'edizione internazionale ispirata ai temi della pace e della solidarietà: è stata presentata stamani 11 settembre in Palazzo comunale la decima edizione dela manifestazione sportiva, che appunto quest'anno diventa 'international' per la partecipazione di gruppi sportivi e associazioni provenienti dalla Palestina, dall'America e da vari paesi europei. Gli organizzatori dell'evento sono il Comune, la Provincia e al Polisportiva Aurora di Prato in collaborazione con l'associazione  Atletic Nadir, la cooperativa Paene&Rose, l'Anpis toscana e nazionale e la Uisp di Prato. A tenere a battesimo il Trofeo Aurora c'erano infatti gli assessori allo Sport di Comune e Provincia Aldo Milone e Irene Gorelli, il presidente della Circoscrizione nord Alberto Manzan, il presidente della Polisportiva Aurora Luciano Giusti, Carlo Bonechi e Andrea Ciampi della stessa associazione, Luca Lazzerini dell'Atletic Nadir il presidente di Pane&Rose Marco Paolicchi e i rappresentanti dell'associazione Poid Pois di Prato Fabrizio Fedi e Alberto Fabris, organizzatrice dello spetacolo La Boite des Reves  il 14 settembre alle 21.30 all'anfiteatro di S.Lucia. Infatti la manifestazione, che si terra dal 14 al 17 settembre prevedrà oltre ai tornei di calcio e pallavolo anche musica etnica in 5 piazze della città, teatro e un convegno sullo sport e le opportunità che offre per vincere i muri dell'ignoranza e dell'emarginazione: obiettivo principale del Trofeo Aurora international è infatti coinvolgere con il canale dello sport le persone con problemi psicologici. Uno dei fondatori dell'associazione , Andrea Ciampi, è l'esempio di quanto lo sport e l'inserimento lavorativo possano fare per rendere indipendenti le persone con difficoltà mentali. Lo slogan del Trofeo è infatti 'Tocca a noi' e il programma prevede 4 giorni di 'sana follia' nel nome della pace e della convivenza tra culture e religioni diverse. Parteciperanno l'associazione Ben Zyad di Hebron in Palestina, rappresentanze dei gruppi etnici  bosniaci, croati e serbi, della Bosnia e Erzegovina, associazioni sportive giovanili di Germania, Belgio, Gran Bretagna, Polonia, operatori del manicomio e del carcere minorile di Benos Aires. Tra gli italiani ci sarà l'importante presenza dei ragazzi del carcere minorile di Solliccianino di Firenze. 
I tornei di calcio e pallavolo cominceranno la mattina del 14 settembre nei campi di S. Lucia e della Circoscrizione nord, mentre gli spettacoli etnici si terranno la sera del 15 dalle 21,30 con il flamenco in piazza S. Francesco, folk in piazza del Carmine, musica africana in piazza Duomo, irlandese in piazza dell'Università e l'Urban comedy in piazza Lippi.  Il convegno è invece previsto per il 16 settembre alle 15.00 nella sala del Pellegrinaio Novo in piazza dell'ospedale."
237,http://comunicati.comune.prato.it/generali/?action=dettaglio&comunicato=14200400000237,11/09/2004,12:49,Agenda,"Martedì l'Anagrafe centrale apre alle 9,30",-,,"L'Anagrafe centrale di piazza S. Niccolò martedì 14 settembre aprirà  al pubblico alle ore 9,30, a causa dello svolgimento di un'assemblea sindacale "
238,http://comunicati.comune.prato.it/generali/?action=dettaglio&comunicato=14200400000238,13/09/2004,12:45,Agenda,"Festa di fine estate sabato e domenica a San Paolo",-,,"Musica, sport, specialità gastronomiche e molto altro saranno gli ingredienti della Festa di fine estate a San Paolo, organizzata dalla Circoscrizione ovest, che si terrà il 18 e il 19 settembre nei giardini pubblici di via dell’Alberaccio. Ecco il programma della manifestazione: sabato si terrà la gara delle torte più belle realizzate dai clienti dei negozi di S. Paolo che le esporranno in vetrina per l'esame di una giuria di esperti, dalle 16,00 alle 19,00 animazione per bambini per le strade di S.Paolo  con clowns, giocolieri e mangiafuoco; alle 17,00 esibizione della scuola di scherma  “Sporting Scherma”  del Centro Uisp di  S.Paolo. 
Domenica invece dalle 9,00 a cura della sezione di S.Paolo-Borgonuovo della Pubblica Assistenza “L’Avvenire” sarà effettuata la misurazione della pressione arteriosa e della glicemia; per l’intera giornata sarà aperta la mostra fotografica “Volontari nella Storia”, organizzata ancora dalla Pubblica Assistenza “L’Avvenire”, che sintetizza le attività dei volontari nella storia dell’associazione; alle 17,00 premiazione della torta più bella e più buona, organizzata dai  commercianti dell’Area commerciale di S.Paolo in collaborazione con l’Unione Commercianti di Prato. Ci sarà inoltre la musica dal vivo con il complesso musicale “I Gironda”, l'apertura straordinaria dei negozi per tutto il pomeriggio con assaggio gratuito di tutte le torte partecipanti al concorso e le specialità gastronomiche preparate dal punto di ristoro organizzato dalla sezione S.Paolo-Borgonuovo della Pubblica Assistenza “L’Avvenire”, che rimarrà aperto per tuttala durata della festa.
































"
239,http://comunicati.comune.prato.it/generali/?action=dettaglio&comunicato=14200400000239,13/09/2004,13:05,Agenda,"Pattugliamenti della Polizia municipale nelle strade lo scorso fine settimana",-,,"Continuano i controlli sulle strade da parte della Polizia municipale per contrastare l'eccessiva velocità e l'abuso di alcool e diffondere la cultura della prevenzione e della sicurezza: lo scorso fine settimana, nei giorni di venerdì 10 e sabato 11 da pomeriggio fino a notte, due pattuglie della Polizia municipale con il telelaser e l'etilometro hanno controllato via Bologna e via VII marzo, due punti nevralgici in cui l'eccesso di velocità è particolarmente frequente e fonte di pericolo per automobilisti e residenti. I risultati sono stati l'elevazione di 27 multe proprio per eccesso di velocità e 4 patenti di guida ritirate su 50 automobili fermate: 2 patenti sono state ritirate come sanzione accessoria alla multa per eccesso di velocità e le altre 2 per guida in stato d'ebbrezza."
240,http://comunicati.comune.prato.it/generali/?action=dettaglio&comunicato=14200400000240,13/09/2004,13:11,Agenda,"CONFERENZA STAMPA.- La presentazione della 3a Prato Marathon",-,,"Domani alle 11.00 nel Salone consiliare di palazzo comunale sarà presentata la terza edizione della Prato Marathon, la gara podistica che si terrà domenica 3 ottobre con partenza da viale della Repubblica. Alla presentazione interverranno gli assessori allo Sport di Comune e Provincia Aldo Milone ed Irene Gorelli"
241,http://comunicati.comune.prato.it/generali/?action=dettaglio&comunicato=14200400000241,13/09/2004,13:36,Agenda,"Il sindaco inaugura ufficialmente l'anno scolastico alla materna Charitas",-,,"Inaugurazione ufficiale dell'anno scolastico anche per il sindaco Marco Romagnoli e l'assessore alle Politiche educative Sabrina Nieri, che stamani all'apertura hanno visitato la materna Charitas. Accompagnati dalla dirigente dell'istituto comprensivo Marco Polo (ex 1° circolo) Cristiana Baldi, sindaco e assessore hanno girato per le aule dell'intero complesso che ospita circa 200 bambini, di cui una sessantina stranieri, appartenenti a varie etnie, più una ventina di piccoli al nido.
Il sindaco si è intrattenuto a colloquio con il personale insegnante, coi genitori e col personale non insegnante, per una visita che è durata una mezzora circa in quella che è la scuola materna statale più grande della città.
Fra l'altro l'assessore alla Politiche educative ha inaugurato col sindaco una consuetudine, che la porterà di volta in volta a visitare le scuole della città e a prendere contatto diretto con le esigenze di genitori, insegnanti e alunni.
Una volontà di attenzione verso il mondo della scuola che sindaco e assessore hanno manifestato nel messaggio inaugurale, reso noto lo scorso fine settimana, e che sarà, tramite le scuole, recapitato alle famiglie.   "
242,http://comunicati.comune.prato.it/generali/?action=dettaglio&comunicato=14200400000242,13/09/2004,13:49,Agenda,"Un nuovo stanziamento per la ristrutturazione della scuola materna di Maliseti",-,,"Sono stati stanziati dalla giunta comunale altri 26.659 euro per il completamento  della messa a norma antincendio e la ristrutturazione della scuola materna di Maliseti, per cui era stata preventivata una spesa complessiva di 83.126 euro. Durante il corso dei lavori, che volgono al termine, è emersa infatti la necessità di effettuare opere accessorie, tra cui la demolizione di alcuni intonaci, la ritinteggiatura e la fornitura di nuovi rivestimenti. "
243,http://comunicati.comune.prato.it/generali/?action=dettaglio&comunicato=14200400000243,14/09/2004,12:29,Agenda,"Consiglio comunale, gioverdì 16 settembre alle 16 e 30  prima seduta dopo la pausa estiva",-,,"Giovedì 16 settembre alle 16 e 30 prima riunione del consiglio comunale dopo la pausa estiva. All'ordine del giorno sette provvedimenti, fra cui la fidejussione solidale a favore dell'Istituto per il credito sportivo per un mutuo di oltre 600 mila euro da concedere al Centro promozionale polisportivo. In approvazione anche le modifiche agli statuti di quattro società, Pin, Asel, Fiditoscana e Società aeroporto toscano Galilei. Saranno, inoltre, messi in discussione, fra gli altri, anche tre ordini del giorno sulla manovra economica del governo, un'interpellanza sulla gestione dell'associazione calcio Prato e  una sulla gestione dell'area ex ippodromo.   "
244,http://comunicati.comune.prato.it/generali/?action=dettaglio&comunicato=14200400000244,14/09/2004,12:09,Agenda,"Luna park,  giovedì 16 settembre sulle giostre con 1 euro",-,,"Costerà 1 euro fare un giro sulle giostre nel luna park di viale Marconi per tutta la giornata di giovedì 16 settembre. Il prezzo scontato del biglietto sarà praticato da tutte le attrazioni che quel giorno esporranno un 'jolly'. L'iniziativa è stata promossa da alcuni operatori dello spettacolo viaggiante per ringraziare l'amministrazione comunale e la Sori per il rispettivo interessamento e i cittadini per la cospicua partecipazione.  
Il luna park rimarrà aperto fino a domenica 19 settembre.  
Si ricorda che oggi, 14 settembre, dalle 16 alle 19 è fissata la festa del bambino: all'ingresso del luna park saranno distribuiti biglietti omaggio ai bambini e ai ragazzi fino a 16 anni."
245,http://comunicati.comune.prato.it/generali/?action=dettaglio&comunicato=14200400000245,,,,,,,"notizia non presente"
246,http://comunicati.comune.prato.it/generali/?action=dettaglio&comunicato=14200400000246,17/09/2004,13:00,Agenda,"Sportello attività edilizie, via Giotto 4, lunedì 20 settembre, ore 12.30,  Beatrice Fineschi consegna in dono due opere d'arte.",-,,"Una statua di bronzo e un quadro di Beatrice Fineschi in dono allo Sportello unico per l'attività edilizia. La statua, intitolata 'Omaggio a Giorgio Gaber' del valore stimato di 6 mila euro e il quadro, intitolato 'Cielo della nostra città' del valore stimato di duemilacinquecento euro, saranno consegnati di persona dall'artista pratese che, lunedì 20 settembre alle ore 12 e 30,  è attesa nella sede dello Sportello in via Giotto, 4. A ricevere in dono le due opere d'arte sarà l'assessore all'Urbanistica, Stefano Ciuoffo, insieme ai dirigenti dell'area Opere pubbliche e Ambiente, Lorenzo Frasconi, e del Servizio Istanze edilizie, Riccardo Pecorario. Alla cerimonia di consegna sono invitati anche i rappresentanti degli ordini professionali degli architetti, degli ingegneri e dei geometri. "
247,http://comunicati.comune.prato.it/generali/?action=dettaglio&comunicato=14200400000247,,,,,,,"notizia non presente"
248,http://comunicati.comune.prato.it/generali/?action=dettaglio&comunicato=14200400000248,16/09/2004,15:21,Agenda,"Il sindaco di Prato a 'Prato Expo' prospetta un progetto per l'energia alternativa e sulla fiera unica a Milano dice: «Riflettiamoci»",-,,"La «fiera unica presenta aspetti negativi che occorre valutare attentamente, in particolare per la sua localizzazione», in ogni caso il Comune rilancia la sfida della competività prospettando il varo di «un progetto energetico», che punti sulle «risorse alternative». Entro questi due filoni principali si è mosso l'intervento del sindaco di Prato Marco Romagnoli, all'apertura ufficiale dell'edizione n. 52 di Prato Expo, avvenuta stamani alla Fortezza da Basso.
Era da svariati anni che un sindaco della città tessile non tornava a parlare nella giornata inaugurale della manifestazione pratese, promossa da Pratotrade. Marco Romagnoli, eletto nel giugno scorso, ha spezzato questa consuetudine, entrando nel merito di problemi che sono in discussione fra le stesse imprese che promuovono la rassegna in quel di Firenze.
«Che ci sia bisogno di razionalizzare le fiere - ha detto il sindaco - non c'è alcun dubbio. E che conseguentemente si parli di una fiera unica è corretto e forse utile. Anche perchè se Prato non ha ancora deciso in merito, altri hanno già scelto. Le imprese, e le istituzioni locali, devono secondo me attentamente interrogarsi su questo eventuale scenario, da analizzare in termini di reali convenienze. Perchè se sono indubbi alcuni vantaggi di una fiera unica, a quel punto sarebbe evidente che diventerebbe Milano il solo centro del tessile italiano, con il rischio che l'industria locale perda i legami col proprio territorio e si perda l'immagine della Toscana come regione della moda. C'è da stabilire se tutto ciò porti vantaggi in termini di competitività, oltre al fatto che una fiera unica comporterebbe una selezione degli espositori, con assoluta predominanza dei gruppi maggiori e di pochi altri. Forse è il caso di considerare anche l'eventualità di due fiere, mantenendo una presenza a Firenze. C'è una riflessione in corso. Il mio vuole essere un semplice contributo a questa riflessione». 
Ma Romagnoli non si è fermato a queste considerazioni ed ha parlato espressamente di competitività. «La competittvità in parte è certo un problema delle imprese, ma la differenza è fatta anche dal sistema nel suo complesso e dalle iniziative istituzionali. E' necessaria una iniziativa, peraltro in corso, che coinvolga il complesso delle istituzioni, dalla Regione, agli enti locali dell'area metropolitana, ai Comuni. Come? Una iniziativa che si sviluppi su tre temi: assetti delle infrastrutture, tariffe, energia. Su quest'ultimo aspetto penso alla predisposizione di un progetto per l'uso delle energie alternative, anche perchè l'elevato costo del petrolio, su cui non c'è da farsi illusioni di inversione di tendenza, reclama che ci si muova in questo senso. I nostri obiettivi sono l'abbattimento dei livelli di inquinamento, la riduzione dei costi per le utenze domestiche e industriali, il riuso e la trasformazione delle risorse energetiche. Guardiamo all'autonomia energetica del distretto e alla diminuzione dell'inquinamento, muovendo dalla razionalizzazione dei consumi e dalla produzione di energia e dall'impiego di tutto il ciclo delle risorse disponibili: dalla geotermia alle biomasse, dal sole al vento, ai rifiuti. E' un obiettivo scritto nei programmi elettorali da tradurre in un vero progetto, che indichi le tecnologie cui attingere, gli usi e i destinatari, le scadenze, le risorse finanziarie da impiegare, i soggetti che devono sostenere un simile programma. E' un modo serio delle istituzioni di porsi di fronte ai problemi dell'industria e della competitività».    
«In buona sostanza - ha chiuso il sindaco - i problemi a livello locale devono essere affrontati come sistema, avendo capacità di cogliere connessioni e interdipendenze, razionalizzando, creando sinergie, recuperando efficienza e garantendo equilibri fra ambiente e produzione, modifiche produttive e occupazione, tanto per citare alcuni temi. Questo è il significato del Piano strategico. Un momento di confronto, di elaborazione e di concertazione di tutti i soggetti per definire una strategia condivisa, che ci permetta di realizzare una nuova fase di sviluppo della città. Il Piano sarà quello che noi tutti riusciremo a fare ed è un modo concreto per dare sostegno alla stessa economia locale. In questa visione strategica dovremo rafforzare il raccordo con Firenze e Pistoia, dare vita ad un coordinamento vero dell'area metropolitana sulle diverse funzioni che vi si devono collocare. Inoltre dovremo raffaorzare le relazioni con la Regione, il Governo e l'Unione europea. Riuscire a porsi in queste relazioni come sistema locale e ottenere l'attenzione che Prato merita. Su questo lavoreremo con grande impegno».                 "
249,http://comunicati.comune.prato.it/generali/?action=dettaglio&comunicato=14200400000249,,,,,,,"notizia non presente"
250,http://comunicati.comune.prato.it/generali/?action=dettaglio&comunicato=14200400000250,14/09/2004,15:23,Agenda,"Pulizia strade, gli orari e i divieti nelle Circoscrizioni nord ed ovest",-,,"Nell’ambito della riorganizzazione  dei servizi di igiene urbana voluta da Asm, per permettere la pulizia del fondo stradale in alcune vie delle Circoscrizioni nord ed ovest sono stati adottati cambiamenti negli orari in cui vige il divieto di sosta: 
da domani 15 settembre sarà istituito il divieto di sosta su entrambi i lati nei mercoledì  dispari  dalle  16.00 alle ore 18.30 in via Ciliani, nel tratto compreso tra via Taro e via Montalese, via Reno, via Tevere, via Rapezzi, via Delfini, via Lungo la Bardena;
dalle 17.00 alle 18.30 in via Taro nel tratto compreso tra il civico 27 ed il civico 46, compresa l’area a parcheggio davanti al plesso scolastico. 
Nella Circoscrizione ovest dalle 13.00 alle 16.00 in via della Dogaia, via Tronci, via Martini, via Ridolfi, via Danesi, via Marzabotto, via Val D'Ossola, via D'Acquisto e via Oslavia.
A partire dallo stesso giorno dalle 13.00 alle 16.00, in  via Caduti senza Croce, compresa l’area a parcheggio adiacente l’accesso al pattinodromo, sarà istituito il divieto di sosta su ambo i lati.
Dal 22 settembre nella Circoscrizione nord  nei mercoledì pari dalle 16.00 alle 18.30 divieto di sosta in  via Adda, via Isonzo, via del Gorone, via Toti, via Paolini e via Agnoletti.
Dalle 17.00 alle 18.30 invece in via Ciliani sulla Vella e vioa Corridoni.
Nella Circoscrizione ovest dal 22 settembre  dalle 13.00 alle 16.00 in via Montalese, nel tratto compreso tra via Anzio e via della Montagnola, via Coppola, via Pizzicori, via Ventura e via Rosatelli Chiti.

"
251,http://comunicati.comune.prato.it/generali/?action=dettaglio&comunicato=14200400000251,14/09/2004,14:59,Agenda,"Presentata stamani in Comune la 3a edizione della Prato Marathon, al via il 3 ottobre.",-,,"Una crescita costante in termini di partecipazione di atleti, un comitato organizzatore sempre più allargato, un percorso ormai affidabile e collaudato:
è stata presentata stamattina in Palazzo comunale la terza edizione della Prato Marathon, che parte già con alcune certezze in attesa del 3 ottobre, quando il fiume colorato di maratoneti si riverserà nelle strade cittadine. A tenere a battesimo l'evento stamani c'erano gli assessori allo sport di Comune e Provincia Aldo Milone ed Irene Gorelli, il presidente pratese del Coni Massimo taiti, il presidente del Comitato organizzatore della Prato Marathon Alessamdro Meroli e il vice-presidente della Uisp Massimo Moschini.
Ben quattro i percorsi a disposizione degli appassionati: quello classico da 42,195 km, la mezza maratona da 21,097 km, quello da 10 km, richiesto a gran voce dopo la soppressione del 2003, e infine quello da 4 km, una vera e propria passeggiata alla quale potranno partecipare tutti i cittadini che vorranno fare festa con la Prato Marathon. Tanti i premi in palio, compresi i memorial dedicati a Stefano Balestri e Alfio Balloni e la coppa del Presidente della Repubblica Ciampi, che per il terzo anno di fila farà bella mostra di sé tra i trofei: «La manifestazione riscuote una partecipazione più unica che rara - ha affermato l'assessore Milone, - perchè coinvolge cittadini di tutte le età, atleti e non. Visto l'alto gradimento della Prato Marathon speriamo che gli automobilisti domenica 3 ottobre abbiano un pò di pazienza se ci sarà qualche difficoltà nella viabilità».
La novità è rappresentata dal Trofeo 2°, che andrà a chi stabilirà il record nelle varie categorie sommando i tempi tra la Prato Marathon e la Maratonina Internazionale Città di Prato. Una sinergia agonistica che viene replicata anche all’interno del comitato organizzatore con la Uisp, affiancata al Csi: i due maggiori enti di promozione sportiva cittadina lavoreranno fianco a fianco per far crescere la Marathon, che comunque può già vantare adesioni da Barletta, Carpi, Riccione e Fano. Ha avuto ampia eco anche oltre i confini nazionali: hanno infatti dato la propria adesione trenta podisti svizzeri di Couvet e due atleti francesi. Inoltre ci si può iscrivere anche on line all'indirizzo www.pratomarathon.it: «Il successo di questa manifestazione è decretato proprio dal fatto che è aperta a tutti, dai grandi campioni ai bambini e agli anziani - ha aggiunto l'assessore Gorelli. - E' positivo inoltre che sia organizzata grazie alla collaborazione tra associazioni diverse ed istituzioni, un modo per far crescere la qualità dell'offerta sportiva tagliando i costi.»
La terza edizione della Prato Marathon potrebbe quindi superare, nel numero dei partecipanti, le due precedenti: le iscrizioni sono infatti iniziate con due mesi d'anticipo rispetto all'anno scorso.
Il percorso del 2003  ha superato l’esame “traffico” ed  è quindi stato confermato anche nel 2004, con partenza da viale della Repubblica e arrivo in via Magnolfi, dopo un ampio giro che toccherà anche il comune di Montemurlo ed il confine con Poggio a Caiano. 
“Nel 2005 poi – ha detto con orgoglio il presidente del comitato organizzatore Alessandro Meroli guardando già al futuro– la Marathon potrebbe diventare la tappa toscana del Campionato Italiano per maratoneti disabili”. Un’ulteriore dimostrazione dell’attenzione della Marathon al sociale: nel 2003 infatti il comitato organizzatore è riuscito a destinare alla beneficenza 30 mila euro e quest’anno l’obiettivo, con la lotteria e le iniziative collaterali, è arrivare a 50 mila: «La Prato Marathon è il suggello della crescita di Prato nell'atletica leggera, di cui appunto la maratona è la specialità 'regina' - ha concluso Massimo Taiti, - e questo nonostante a Prato manchi un impianto per l'atletica. Manifestazioni come questa testimoniano però grande attenzione per questa disciplina sportiva da parte della città». "
252,http://comunicati.comune.prato.it/generali/?action=dettaglio&comunicato=14200400000252,14/09/2004,15:33,Agenda,"Lavori di scavo a San Giusto",-,,"Per consentire lavori di scavo in varie vie del territorio comunale a San Giusto per la posa di condotte idriche di collegamento alla centrale idrica della falda II, da oggi 14 settembre fino al termine dei lavori e comunque non oltre il 30 novembre sarà istituito per brevi tratti e a fasi progressive il divieto di  sosta con rimozione forzata su ambo i lati con parziale restringimento della carreggiata ed all’occorrenza il senso unico alternato con l’ausilio di movieri a vista in via delle Gardenie, via del Girasole e via dei Gerani.



"
253,http://comunicati.comune.prato.it/generali/?action=dettaglio&comunicato=14200400000253,15/09/2004,11:31,Agenda,"Luna Park, domani, 16 settembre, si ripete la gara di disegno per la Festa del bambino.  Corse a 1 euro sulle giostre con il 'Jolly'.",-,,"Il maltempo di ieri pomeriggio ha impedito la piena riuscita della gara di disegno in programma al Luna Park di viale Marconi nell'ambito della Festa del bambino. Gli organizzatori hanno, quindi,  deciso di ripetere la manifestazione domani 16 settembre, dalle 16 alle 19, visto che sono a disposizione molti premi offerti dall'amministrazione comunale, dalla Sori spa e dagli operatori dello spettacolo viaggiante. 
Si ricorda, inoltre, che per l'intera giornata di domani le attrazioni del luna park che esporranno un 'Jolly' alla cassa, saranno a disposizione di tutti i partecipanti al prezzo ridotto di 1 euro per ogni corsa.  "
254,http://comunicati.comune.prato.it/generali/?action=dettaglio&comunicato=14200400000254,15/09/2004,12:12,Agenda,"I progetti e le iniziative didattiche per la scuola raccolti in una pubblicazione del Comune che sarà presentata venerdì 17 settembre alla Biblioteca Lazzerini",-,,"Migliorare la qualità dell'apprendimento dei ragazzi è la principale finalità delle iniziative didattiche proposte dai Servizi del territorio che operano per la scuola, raccolte nel volume 'Offerte formative 2004/05', che sarà presentato venerdì 17 settembre alle 15.30 alla saletta delle conferenze
della  Biblioteca Lazzerini in via del Ceppo Vecchio 7.
Saranno presenti Sabrina Nieri, assessore alle Politiche Educative e all'Istruzione Pubblica, Andrea Mazzoni, assessore alla Cultura e alle
Politiche Giovanili, e Aldo Milone, assessore alle Politiche dello Sport.
I progetti didattici raccolti nella pubblicazione sono il segno della  volontà  di fornire ai docenti un valido strumento di supporto per una  didattica sempre più attenta ai bisogni di sostegno formativo ed educativo e agli studenti l'opportunità di un coinvolgiemnto più attivo e diretto con la realtà cittadina. Sia gli studenti che gli insegnanti che hanno partecipato alle varie esperienze formative organizzate in collaborazione dall'Amministrazione comunale con gli altri Enti del mondo della scuola hanno fatto registrare risultati positivi che confermano che un  approccio ludico interattivo, ricco di contenuti cognitivi è il miglior veicolo per favorire  nei bambini e nei preadolescenti la
costruzione di abilità e di conoscenze.
L'intento dell' Amministrazione comunale è di avviare un processo di armonizzazione di tutte le
proposte di tipo educativo-didattico offerte dalle varie agenzie del territorio per migliorare il livello di apprendimento dei ragazzi. "
255,http://comunicati.comune.prato.it/generali/?action=dettaglio&comunicato=14200400000255,15/09/2004,12:11,Agenda,"La presentazione della pubblicazione del Comune 'Offerte formative 2004/2005'",-,,"Venerdì 17 settembre alle 15.30 nella saletta delle conferenze della  biblioteca Lazzerini in via del Ceppo Vecchio 7 sarà presentato il volume edito dal Comune 'Offerte formative 2004/05', che raccoglie le iniziative didattiche proposte dai Servizi del territorio che operano per la scuola. Saranno presenti Sabrina Nieri, assessore alle Politiche Educative e all'Istruzione Pubblica, Andrea Mazzoni, assessore alla Cultura e alle Politiche Giovanili, e Aldo Milone, assessore alle Politiche dello Sport.
"
256,http://comunicati.comune.prato.it/generali/?action=dettaglio&comunicato=14200400000256,15/09/2004,12:26,Agenda,"La prevendita dei biglietti per la manifestazione sportiva e solidale 'Prato Basket day'",-,,"Lo sport si unisce alla solidarietà per i bambini della Cambogia nella manifestazione 'Prato Basket day', che si terrà dal 21 al 24 settembre: il ricavato della vendita dei biglietti infatti sarà devoluto al progetto Cambogia dell'Unicef. L'assessorato allo Sport e gli altri enti ed associazioni organizzatori dell'evento hanno già attivato la prevendita dei biglietti per assistere martedì 21 alle 21.00 al Palazzetto dello sport all'incontro tra le due squadre di serie A1 Monte dei Paschi mens sana e Ulker Istambul e mercoledì 22 alle 21.00 alla partita tra le due squadre di A2 Spezia club e G.S. Juventus basket. La prevendita è attiva presso il Comitato provinciale Unicef di via Borgioli 42 (tel. 0574/27103) e sabato e domenica prossimi, il 18 e 19 settembre, anche presso l'apposito desk che sarà allestito in piazza Duomo dalle 16.00 alle 19.00."
257,http://comunicati.comune.prato.it/generali/?action=dettaglio&comunicato=14200400000257,15/09/2004,12:48,Agenda,"Con un mese e mezzo d'anticipo riapre al transito venerdì 17 via Marini",-,,"Con lavori eseguiti a tempo di record e un anticipo di un mese e mezzo rispetto alle previsioni riapre al transito venerdì 17 settembre via Marini, chiusa il 23 agosto scorso per lavori alla rete fognaria fatti eseguire da Publiacqua. Per terminare il più in fretta possibile le opere di scavo e limitare così i disagi alla viabilità, la ditta appaltatrice in accordo con l'assessorato alla Mobilità ha fatto doppi turni di lavoro giungendo alla fine con largo anticipo. La riapertura della strada era prevista infatti per il 30 ottobre."
258,http://comunicati.comune.prato.it/generali/?action=dettaglio&comunicato=14200400000258,15/09/2004,13:06,Agenda,"Allagamenti causati dal nubifragio di ieri 14 settembre, la Polizia municipale fa alcune precisazioni",-,,"In merito alle proteste di un residente di via Cantagallo a Figline per i danni subiti all'abitazione dopo il nubifragio di ieri 14 settembre, il Comando della Polizia municipale replica che in seguito ad un controllo effettuato alla centrale operativa per chiarire l'accaduto, risulta che l'operatore non ha risposto alla richiesta d'intervento del cittadino dicendo che i vigili si sarebbero recati sul posto quando fosse stato possibile, ma che anzi il sopralluogo sarebbe avvenuto il prima possibile e l'uomo per questo ha ringraziato. Il Comando precisa inoltre di avere chiamato subito il mezzo meccanico dell'Asm per portare via i detriti dalla strada e che l'agente della Polizia è rimasto comunque in via Cantagallo fino alle 16.45, quando l'intervento è finito, circa un'ora dopo l'accaduto."
259,http://comunicati.comune.prato.it/generali/?action=dettaglio&comunicato=14200400000259,15/09/2004,13:52,Agenda,"Un incontro stamani in Comune all'assessorato alla Mobilità per creare una campagna di sensibilizzazione alla guida sicura",-,,"L'educazione stradale e il rispetto delle regole del Codice della strada non sono materie riservate solo agli automobilisti di domani: dopo i corsi per bambini e ragazzi nelle scuole la cultura della sicurezza e del comportamento responsabile sulla strada sarà ora diffuso anche tra agli adulti. L'assessore alla Mobilità Massimo Carlesi ha tenuto infatti stamani 15 settembre un incontro in Palazzo comunale per creare un coordinamento tra Enti e un gruppo di lavoro sul tema dell'educazione alla guida: l'obiettivo è elaborare una campagna di sensibilizzazione rivolta appunto soprattutto agli adulti. All'incontro hanno partecipato il  comandante e il vice-comandante della polizia municipale Marco Nieri ed Andrea Pasquinelli, Simone Donati dell'Ufficio Traffico del Comune, il presidente dell'Aci di Prato Federico Mazzoni, il direttore dell'ex Motorizzazione civile, oggi Dipartimento dei Trasporti terrestri, Antonio Pagano, Marco Mascelli di Asm e il Maggiore Alessandro Ciotti della Polizia stradale. Visto l'aumento del numero degli incidenti in questi ultimi anni, anche dei sinistri gravi e mortali, è stata riconosciuta e condivisa la necessità di creare un gruppo di lavoro tra le istituzioni coinvolte per la creazione di un progetto unico che educhi ad un uso corretto e responsabile della strada e dei mezzi. Inoltre il coordinamento creato stamani, che comincerà a lavorare subito riunendosi di nuovo già nei prossimi giorni con verifiche dei progetti a cadenza trimestrale, stilerà un piano di messa in sicurezza delle strade su cui è necessario intervenire per migliorarne le condizioni."
260,http://comunicati.comune.prato.it/generali/?action=dettaglio&comunicato=14200400000260,15/09/2004,13:55,Agenda,"Rimandato a giovedì 16 settembre lo spettacolo della compagnia Poid pois",-,,"Lo spettacolo di Poid pois 'la Bòite des Rèves', previsto nel calendario delle iniziative del 10° Trofeo Aurora International, non effettuato martedì 14 settembre a causa del maltempo, si terrà domani sera giovedì 16 settembre, alle 22.00, sempre presso l'Auditorium di Santa Lucia."
261,http://comunicati.comune.prato.it/generali/?action=dettaglio&comunicato=14200400000261,15/09/2004,17:07,Agenda,"I partecipanti al Trofeo Aurora ricevuti",-,,"Scambio di doni fra le delegazioni straniere che partecipano al decimo trofeo Aurora e il sindaco Marco Romagnoli, che le ha ricevute nel pomeriggio nel proprio ufficio in Palazzo comunale
Il Trofeo Aurora, in svolgimento da ieri, matedì 14 settembre per concludersi veenerdì 17, al suo decimo anno si rivolge ai temi della pace e della solidarietò, per un'edizione internazionale, intolata «Tocca a noi», alla quale partecipano l'associazione Ben Zyad di Hebron in Palestina, rappresentanze di gruppi etnici bosniaci, croati e serbi, formazioni della Bosnia e Erzegovina, associazioni sportive giovanili di Germania, Belgio, Gran Bretagna, Polonia, operatori del manicomio e del carcere minorile di Benos Aires. Tra gli italiani ci sarà l'importante presenza dei ragazzi del carcere minorile di Sollicciano di Firenze.

 "
262,http://comunicati.comune.prato.it/generali/?action=dettaglio&comunicato=14200400000262,17/09/2004,09:35,Agenda,"Chiesanuova chiede l'ufficio postale, questa mattina (17 settembre) alle 12 e 30, il sindaco riceve una delegazione di cittadini",-,,"Un ufficio postale a Chiesanuova. E'l'oggettto di una petizione che questa mattina alle 12 e 30 una delegazione di cittadini della frazione pratese presenterà al sindaco Marco Romagnoli. L'appuntamento è in Palazzo comunale. "
263,http://comunicati.comune.prato.it/generali/?action=dettaglio&comunicato=14200400000263,,,,,,,"notizia non presente"
264,http://comunicati.comune.prato.it/generali/?action=dettaglio&comunicato=14200400000264,17/09/2004,14:06,Agenda,"Giocacipì, ancora aperte le iscrizioni",-,,"Si chiamano GiocaCipì  i servizi educativi integrativi che il Comune di Prato organizza per i bambini da 0 a 6 anni e le loro famiglie per l’anno scolastico 2004-1005. I ritardatari sono ancora in tempo a procurarsi i moduli e iscriversi al servizio desiderato. I moduli, completi di tutte le informazioni sulle varie opportunità e sulle modalità di iscrizione e frequenza, si trovano presso gli sportelli delle Circoscrizioni, l’Anagrafe comunale, l’Ufficio Relazioni con il Pubblico, i servizi Educativi in Via dei Migliorati 1/a, presso i distretti socio-sanitari.
I moduli e tutte le informazioni possono essere anche reperiti on line all’indirizzo del Comune: www.comune.prato.it o telefonando ai numeri 0574 / 616443 – 0574/ 616404.
I Giocacipì sono rivolti principalmente ai bambini che non frequentano i servizi educativi tradizionali di asilo nido e scuola d’infanzia e rappresentano un’opportunità per le famiglie di far partecipare i propri figli piccoli a occasioni strutturate di gioco e laboratorio in ambienti attrezzati sotto la guida esperta di educatori e animatori specializzati.
Di seguito sono elencate tutte le opportunità.

CIRCOSCRIZIONE NORD
GiocaCipì verde – Spazio GiocoLudoteca/Atelier       GALILEI - Via  Ada Negri, 1  	
Per bambini dai 18 ai 36 mesi, martedì e giovedì  ore 9.30 - 12.30.       
Per i bambini dai 12 ai 24 mesi  (con un adulto accompagnatore), mercoledì e venerdì, ore 16.30 -  19.30.      
GiocaCipì azzurro – Spazio Bambini e Genitori
Ludoteca/Atelier  GALILEI - Via  Ada Negri,1
Per  bambini dai 12 ai 24 mesi  (con un adulto accompagnatore), lunedì ore  9.30 - 12.30.
Per  bambini dai 25 ai 36 mesi  (con un adulto accompagnatore), mercoledì e venerdì ore 16.30 -  19.30.       
GiocaCipì azzurro – Spazio Bambini e Genitori
Ludoteca “ il Tappeto Volante”
GALILEI - Via Ada Negri, 1          	
Per bambini dai 3 ai 6 anni (con un adulto accompagnatore), martedì ore 16.30 - 19.30 e        sabato ore 9.00 – 12.00; giovedì ore 16.30 - 19.30 e sabato 9.00 – 12.00.         
GiocaCipì verde – Spazio Gioco Asilo Nido
L’ABBICCI’ - Via  Ticino 1/3	
Per bambini dai 18 ai 36 mesi, martedì e giovedì ore 16.30 - 19.30.      

CIRCOSCRIZIONE SUD
GiocaCipì azzurro – Spazio Bambini e Genitori
Scuola dell’Infanzia
FONTANELLE – Via del Palasaccio, 7
Per bambini dai 12  ai 36 mesi  (con un accompagnatore adulto), martedì e giovedì ore 16.30 - 19.30.        
GiocaCipì verde – Spazio Gioco Asilo Nido
Di BALOO - via G. d’Arezzo, 8
Per bambini dai 18 ai 36 mesi, mercoledì ore 16.30 – 19.30 e sabato mattina ore 9.30 – 12.30.

CIRCOSCRIZIONE EST
GiocaCipì Verde – Spazio Gioco Asilo Nido
NIDO Di ALICE - Via Matteotti, 20
Per bambini dai 18 ai 36 mesi, martedì e venerdì ore 16.30 – 19.30.

CIRCOSCRIZIONE CENTRO
GiocaCipì Arancio – Spazio Piccolissimo
Asilo Nido
S. VINCENZO - Via S. Vincenzo, 22
Per bambini dai 3 agli 8 mesi (con un accompagnatore adulto), martedì e giovedì ore 16.30 - 19.30.
Per bambini dai 9 ai 12 mesi (con un accompagnatore adulto), mercoledì e venerdì ore 16.30 - 19.30.
GiocaCipì Azzurro – Spazio Bambini e Genitori
Asilo Nido 
S. VINCENZO- Via S. Vincenzo, 22
Per bambini dai 12 ai 24 mesi (con un accompagnatore adulto), martedì e giovedì ore 16.30 - 19.30.
Per bambini dai 25 ai 36 mesi, mercoledì e venerdì   ore 16.30 - 19.30.

CIRCOSCRIZIONE OVEST
GiocacIpì Azzurro – Spazio bambini e Genitori
Asilo Nido
BORGOSANPAOLO - Via San Paolo, 149
Per bambini dai 12 ai 24 mesi, mercoledì e venerdì ore 16.30 - 19.30.     
GiocacIpì Azzurro – Spazio bambini e Genitori
Asilo Nido  
GALCIANA – Via B. Valori, 149
Per bambini dai 25 ai 36 mesi, martedì e giovedì ore 16.30 - 19.30.        
GiocacIpì Verde – Spazio gioco
Asilo Nido
PICCOLO MONDO – Via Goito, 11
Per bambini dai 18 ai 36 mesi, lunedì e mercoledì ore 16.30 - 19.30. 

GIOCACIPI’ GIALLO - VEDIAMOCI D+: Week-end in gioco per bambini e genitori.
Per bambini dai 18 ai 36 mesi (accompagnati da un adulto):
Circoscrizione est
Nido LA QUERCE - Via Firenze. 310
sabato mattina ore 9.30 – 12.30;
Nido GIROTONDO - presso la sede di via T. Pini, 77
domenica mattina ore 9.30 – 12.30;
Circoscrizione ovest
Nido NUOVA VITA - Via  M. Clementi, 47
sabato pomeriggio ore 16.00 – 19.00. 




"
265,http://comunicati.comune.prato.it/generali/?action=dettaglio&comunicato=14200400000265,17/09/2004,13:52,Agenda,"Consegnate al sindaco le firme per un ufficio postale a Chiesanuova",-,,"Sono 3351 le firme raccolte da un comitato di cittadini per l'apertura di un ufficio postale a Chiesanuova. A consegnare le firme al sindaco Marco Romagnoli, stamani nel suo ufficio, è stato un gruppo di cittadini guidati da Ennio Saccenti, che ha chiesto al sindaco di scrivere una lettera alla Direzione centrale delle Poste per sollecitare la soddisfazione delle esigenze provenienti dalla frazione pratese.  
Nella petizione consegnata al sindaco si dice esplicitamente che Chiesanuova, che ha una popolazione di circa 18 mila persone, non è soltanto l'unico quartiere, nella parte nord ovest della città, sprovvisto di un ufficio postale (i più vicini sono infatti in via Filzi e via Bologna), ma esistono serie difficoltà da parte dei cittadini per raggiungere le Poste più vicine.
Il sindaco non soltanto ha assicurato il proprio interessamento ma ha anche aggiunto che scriverà alla direzione centrale delle Poste e che sosterrà la richiesta del comitato dei cittadini di Chiesanuova. "
266,http://comunicati.comune.prato.it/generali/?action=dettaglio&comunicato=14200400000266,17/09/2004,13:48,Agenda,"Luna park,  domenica 19 settembre gran finale con i fuochi d'artificio",-,,"Domenica 19 settembre ultimo giorno di apertura del luna park. Le giostre e tutte le attrazioni dello spettacolo itinerante da lunedì prossimo lasceranno l'area di viale Marconi. Per la chiusura della manifestazione è previsto il tradizionale spettacolo pirotecnico che inizierà intorno alle 23.  "
267,http://comunicati.comune.prato.it/generali/?action=dettaglio&comunicato=14200400000267,17/09/2004,14:43,Agenda,"Il sindaco al Consiglio comunale: «L'11 settembre deve essere un giorno in cui si commemorano tutte le vittime delle violenze, della guerra e del terrorismo»",-,,"«L'11 settembre dovrebbe diventare il giorno in cui ogni anno si commemorano tutte le vittime della violenza, della guerra e del terrorismo». E' questa la proposta avanzata dal sindaco di Prato Marco Romagnoli in apertura del Consiglio comunale di ieri (giovedì 16 settembre), che ha segnato anche la ripresa ufficiale dell'attività amministrativa, dopo la pausa feriale.
Il sindaco ha sottolineato come la ripresa dei lavori del Consiglio è stata ritardata «per dare spazio alle iniziative e alle manifestazioni contro il terrorismo, come la fiaccolata del 6 setttembre e il messaggio per la pace durante il Corteggio storico dell'8 settembre del vescovo Simoni e dal sottoscritto».
«La pace e i problemi delle guerre nel mondo - ha aggiunto il sindaco - meritano un'attenzione continua da parte nostra. Sono sorte varie polemiche sull'anniversario dell'attacco alle Torri gemelle a New York l'11 settembre: dobbiamo evitarle, perchè nessuno di noi ha dubbi sulla parte da cui stare riguardo alla tragedia avvenuta e non ci si può dividere su questo. Mi avrebbe fatto piacere che anche un altro 11 settembre venisse commemorato, quello del 1973 in Cile, quando un colpo di Stato militare ha rovesciato un governo democraticamente eletto gettando un paese in una drammatica situazione di disgregazione e mancanza di libertà e democrazia». Da qui la proposta di fare dell'11 settembre «un giorno in cui si commemorano tutte le vittime della violenza, della guerra e del terrorismo». 
Attualmente ha proseguito il sindaco vi sono 26 conflitti (ed ha citato uno per uno i paesi in cui si combattono guerre), per questo «non dobbiamo riferirci solo agli ultimi episodi avvenuti. E' necessario essere uniti nella ricerca della pace».
Il sindaco ha conseguentemente avanzato l'idea «di organizzare una seduta congiunta del Consiglio comunale e di quello provinciale» sui temi della pace e contro il terrorismo, e «di intensificare le iniziative legate agli scambi culturali e ai gemellaggi. Sicuramente infatti la strada giusta per la pace è prendere atto che ci sono religioni e  culture diverse che possono essere fonte di ricchezza, non di divisioni, e operare per il riequilibrio dell'economia nel mondo».
"
268,http://comunicati.comune.prato.it/generali/?action=dettaglio&comunicato=14200400000268,17/09/2004,15:26,Agenda,"Dopo una lunga discussione approvate ieri dal Consiglio comunale due variazioni di bilancio",-,,"Nella prima seduta del Consiglio comunale di ieri 16 settembre hanno suscitato una vivace discussione due delibere di variazione di bilancio illustrate dall'assessore Roberto Bencini: la prima riguardava la variazione compensativa nella parte corrente del bilancio su vari capitoli, cioè per il servizio Global service ed energia, l'assunzione di nuovo personale per l'anno scolastico appena iniziato e l'amministrazione del patrimonio del Comune. La seconda riguardava una variazione di 103.00 euro in più per l'Istituzione dei servizi sociali per interventi urgenti nell'ambito dell'aiuto ai disabili e alla prevenzione del disagio familiare dei minori e per il contributo all'associazione La Pira: «Occorrerebbe chiedersi perchè sono stati necessari questi aumenti - ha detto il capogruppo di Rifondazione comunista Leonardo Becheri - su Global service, dato che siamo anche vicini al termine della convenzione firmata, occorrerebbe una riflessione sul suo rinnovo. Ma la seconda delibera evidenzia un grave stato di aumento nella nostra città di situazioni sociali in cui è necessario intervenire: proprio per questo bisogna che il Consiglio abbia il polso di tutta la situazione sapendo quanto si spende per tutta la partita del sociale e come viene gestita, soprattutto in vista della creazione della Società della salute. Va bene che si spenda molto per il sociale, ma ci vuole una razionalizzazione e una consapevolezza». Contrariamente alle due delibere si è espresso Gianluca Banchelli di An: «La variazione di 103.000 euro per l'Istituzione dei servizi sociali è per soli due mesi di attività, luglio e agosto. Come si può erogare servizi a minori e famiglie per una cifra simile in due mesi? Finanziamo degli istituti e case famiglia che spendono per un solo minore in un anno ben 27.000 euro, una cifra con cui molte famiglie vivono in Italia. E'arrivato il momento di razionalizzare gli interventi e colpire chi spreca». Anche Massimo Bartoloni dei Ds ha evidenziato che alla base dell'aumento della spesa c'è l'impoverimento della città e che per controllare l'erogazione dei contributi la Commissione consiliare competente controllerà anche l'istruttoria dei casi che porta alla spesa. «I costi sono così elevati soprattutto perchè è difficile intervenire e le strutture sono poche - ha risposto l'assessore Bencini - ma la giunta non vuole certo rifuggire da un approfondimento ed un'analisi della spesa nel sociale perchè le problematiche sollevate sono serie e vogliamo accelerare i tempi per la creazione della Società della salute». La prima delibera è stata approvata con 21 voti favorevoli dell'Ulivo e di Rifondazione comunista e 9 contrari della Casa delle Libertà e la seconda con 22 voti favorevoli e 9 contrari degli stessi gruppi."
269,http://comunicati.comune.prato.it/generali/?action=dettaglio&comunicato=14200400000269,17/09/2004,16:13,Agenda,"La proposta del sindaco di creare un progetto congiunto per la pace viene accolto da tutto il Consiglio comunale - il dibattito in aula",-,,"La proposta del sindaco Romagnoli di organizzare una seduta congiunta del Consiglio comunale e di quello provinciale sulla pace ed iniziative collaterali per diffondere la cultura della pace è stata accolta favorevolmente ieri nella prima seduta dell'Assemblea municipale da tutti i gruppi consiliari: «Il mondo che crede nella democrazia deve stare dalla stessa parte - ha esordito Goffredo Borchi, capogruppo di Fi - Accogliamo per questo favorevolmente la proposta del sindaco Marco Romagnoli di esprimere degli intenti per la pace». «E' l'occasione giusta per colmare un silenzio che ingiustamente c'è stato a Prato sull'uccisione di Baldoni in Iraq e sul sequestro delle due volontarie italiane - ha proseguito Massimo Taiti di taiti per Prato - la città è rimasta in sordina anche per l'anniversario dell'attacco alle Torri gemelle, mentre avrebbero dovuto moltiplicarsi per tutti questi fatti terribili le manifestazioni fatte per la liberazione di Maurizio Agliana». Tommaso Rindi, capogruppo dei Verdi per la pace ha sottolineato come il sindaco la necessità di non distinguere tra atti terroristici e di violenza da ricordare, perchè tutti hanno colpito degli innocenti: «I terroristi non fanno differenza tra i pacifisti, chi lavora nei paesi in guerra e chi è impegnato negli aiuti e nella ricostruzione: nemmeno noi dobbiamo fare differenziazioni tra le vittime e i fatti da ricordare». «Accogliamo favorevolmente la proposta di Romagnoli se si tratta di un'approfondimento dei motivi dela pace - ha detto il capogruppo di Rifondazione comunista Leonardo  Becheri, ma non se significa non affrontare certi temi per chè la paensiamo in modo diverso. Al di là del documento condiviso che spero emerga dal progetto sarebbe auspicabile un confronto franco e sincero su questi temi per avere davvero una crescita culturale». Luca Roti ha sottolineato la significatività di aver aperto i lavori del Consiglio comunale dopo la pausa estiva con un problema come quello della ricerca della pace e con la necessità di richiamare ad una riflessione comune. Maurizio Bettazzi di An si è detto d'accordo con la proposta di Romagnoli di creare una Consulta per la pace che elabori un progetto congiunto, ma solo se la volontà di cercare la pace e la tolleranza è reciproca e condivisa anche dai paesi di diversa cultura e religione e dalle minoranze etniche presenti in Italia: «Il documento comune è necessario, anche facendo un passo indietro rispetto rispetto alle posizioni personali e più estreme, ma ci deve essere differenziazione nella valutazione dei casi: chi entra in una scuola e sequestra dei bambini e muore non è uguale alle vittime del sequestro, come chi si fa esplodere in un mercato pieno di gente».«Prato è la città che più si presta alla creazione di una cooperazione internazionale insieme alle istituzioni - ha affermato la capogruppo Ds Gerardina Cardillo - una cosa che ad altri livelli non c'è perchè si tagliano i fondi e si compiono azioni contrarie alla creazione di atti concreti per la costruzione della pace. E' necessario riflettere ed analizzare insieme per tenere sveglie le coscienze per riaffermare i valori della nostra Carta costituzionale, che non sono scontati, come dimostrano i fatti»."
270,http://comunicati.comune.prato.it/generali/?action=dettaglio&comunicato=14200400000270,17/09/2004,15:47,Agenda,"Il Consiglio discute del Prato calcio",-,,"«Ho avviato contatti con soggetti interessati ad investire nel calcio, per ora c'è solo la disponibilità di un gruppo a sedersi attorno ad un tavolo con l'attuale proprietà. Non ho contattato Andrea Toccafondi anche perchè al momento non ci sono offerte concrete. Quando e se le cose matureranno siederemo attorno ad un tavolo per trovare la soluzione ottimale alla crescita della squadra». E' stata questa la risposta nel Consiglio comunale di giovedì 16 settembre dell'assessore alle Politiche sportive Aldo Milone all'interpellanza presentata dal consigliere di An Maurizio Bettazzi. Nell'interpellanza Bettazzi chiedeva se l'assessore allo Sport ha proseguito i contatti e le trattative con imprenditori e industriali per rilevare il Prato calcio, l'identità degli imprenditori e le loro proposte, se ci sono stati rapporti con l'attuale dirigenza biancazzurra.
Milone ha mantenuto «per ovvi motivi» uno stretto riserbo sull'interessamento di un gruppo industriale e ha spiegato che «non vi è alcuna intenzione di operare espropri. Il nostro intento è solo creare un tavolo di discussione per il bene del Prato e del tifosi, che dopo tanti anni meritano un progetto più ambizioso».   
Alle dichiarazioni di Milone è seguito il dibattito. Massimo Taiti di Taiti per Prato ha rilevato come «l'Amministrazione comunale abbia un potere molto limitato in quest'ambito. Il Prato è stato promosso in C1 per meriti amministrativi. La società è gestita in modo sano dalla dirigenza, che ha un bagaglio d'esperienza di cui tener conto. Certo i risultati non sono stati esaltanti, ma non si può non rilevare questo fatto. I contatti dell'assessore allo Sport verso gli imprenditori sono legittimi ed è giusto che per ora mantenga la riservatezza sui loro nomi, ma bisogna cercare di coinvolgere l'imprenditoria pratese in modo che investa nella peopria città e nella propria squadra di calcio. Mi riferisco alla Valore e alla costruzione del nuovo stadio, un'opportunità secondo me da non perdere per affiancare alla dirigenza Toccafondi un gruppo che abbia un legame con la città. Chi viene da fuori è un mercenario che fatti i propri interessi potrebbe lasciare un sacco vuoto».
«L'operazione intrapresa dall'assessore in questi mesi per trovare acquirenti per il Prato risponde alla richiesta di un'intera città - ha sostenuto Matteo Biffoni del gruppo Ds -. Non dimentichiamo che pochi mesi fa al sindaco venne consegnata una petizione con 8000 firme contro la dirigenza Toccafondi. Basta guardare i cartelli e le scritte dei tifosi dovunque in città per capire il dissenso. E' importante quindi avere bilanci a posto, ma non necessariamente si devono muovere su binari  diversi dai risultati sportivi». 
Roberto Baldi del gruppo di Forza Italia avrebbe preferito «un atteggiamento più discreto con meno dichiarazioni da parte dell'assessore Milone. Le soluzioni mi risultano essere molto problematiche. E se questa è la realtà chi ha avuto coraggio e profuso emergie nel gestire il calcio Prato è un benenerito e non può essere additato al pubblico disprezzo. Se ci fossero soluzioni alternative, nel caso di resistenza dell'attuale dirigenza, si deve offrire una sede sportiva ad una nuova società, che può rilevarne una esistente. Questo è un modo costruttivo di ragionare, altrimenti si fa solo demagogia, con conseguenze anche gravi».
Bettazzi si è dichiarato insoddisfatto della risposta dell'assessore: «Non bisogna diffondere false illusioni e alimentare uno spirito di contestazione, che già alla conclusione dello scorso campionato aveva raggiunto livelli di guardia. Mi pare anche che le posizioni dell'assessore siano state nel tempo oscillanti. E' vero non si intende espropriare la società, ma sicuramente condizionarla fortemente minacciando di togliergli la convenzione dello stadio che scade nel 2005. Bisogna invece dare merito a chi, nel bene o nel male, ha consentito la permanenza del Prato nel calcio professionistico».   
"
271,http://comunicati.comune.prato.it/generali/?action=dettaglio&comunicato=14200400000271,18/09/2004,13:39,Agenda,"Presentato alla biblioteca Lazzerini 'Offerte formative 2004/2005', pubblicazione per la scuola edito dal Comune",-,,"Una  didattica sempre più attenta ai bisogni formativi ed educativi, dare strumenti di sostegno agli insegnanti e l'opportunità di un coinvolgimento più attivo e diretto con la realtà cittadina agli studenti: sono questi gli obiettivi che si prefigge il volume-guida 'Offerte formative per l'anno scolastico 2004/2005', edito dal Comune e presentato ieri pomeriggio nella sala conferenze della biblioteca comunale Lazzerini. Davanti ad una sala gremita di insegnanti ed operatori del mondo della scuola hanno illustrato la pubblicazione l'assessore alla Cultura Andrea Mazzoni, l'assessore alla Pubblica Istruzione Sabrina Nieri e l'assessore allo Sport Aldo Milone. I tre assessorati si intersecano infatti nell'offerta di progetti di vario genere alle scuole di diverso ordine e grado. Ha coordinato l'incontro Tosca Stoppioni della biblioteca Lazzerini, responsabile del progetto delle offerte formative per i servizi socio-culturali, educativi e sportivi: «La presenza così ampia a quest'incontro con gli insegnanti dimostra la volontà di collaborare con le istituzioni per realizzare interventi per la scuola - afferma l'assessore Nieri - Un'offerta formativa così variegata e diretta a tutte le scuole è un patrimonio raro e prezioso, frutto del grande impegno e dell'attenzione che prestiamo ai nostri ragazzi». In 'Offerte formative' sono infatti raccolti tutti i progetti e le iniziative creati dal Comune e dagli enti collegati, come il Centro di Scienze naturali, il Museo del Tessuto, il Centro per l'arte contemporanea Pecci e la scuola di musica Verdi, in collaborazione con associazioni e istituti scolastici. Nel volume sono inoltre elencati i progetti attivati dalle Circoscrizioni e quelli frutto di integrazione di servizi su materie come lo studio della storia e la musica: «E' un contributo importante dell'Amministraione comunale per una città più colta e consapevole delle proprie ricchezze nel territorio, a cominciare dai più piccoli della scuola dell'infanzia fino ai più grandi delle superiori- dice l'assessore Mazzoni - Questo volume è una componente del patto formativo per far crescere Prato delineato nell'azione di governo di questa giunta». «L'assessorato allo Sport collabora con le scuole soprattutto attraverso il canale del Trofeo Città di Prato - aggiunge l'assessore Milone, - di cui sono soci vari istituti. Proprio per i progetti di formazione sportiva promossi la Fondazione CariPrato ha recentemente donato all'associazione del Trofeo 3000 euro come riconoscimento. Il nostro impegno è fare in modo che tutti gli istituti pratesi entrino a far parte del Trofeo». "
272,http://comunicati.comune.prato.it/generali/?action=dettaglio&comunicato=14200400000272,,,,,,,"notizia non presente"
273,http://comunicati.comune.prato.it/generali/?action=dettaglio&comunicato=14200400000273,18/09/2004,14:00,Agenda,"Al Gran Premio sarà distribuita la 'tasca ecologica'",-,,"Diecimila sacchetti, denominati «tasca ecologica», col simbolo della Provincia e del Comune di Prato e il logo di Asm, saranno distribuiti in occasione del Gran Premio Industria e Commercio, la corsa ciclistica  organizzata dalla Associazione Pratese, giunta all'edizione n. 58, in svolgimento domani 19 settembre.  
I piccoli sacchetti servono come raccoglitore per piccoli rifiuti e possono essere tenuti agevolmente in macchina, anche alla leva del cambio, per essere gettati nei cassonetti una volta riempiti. Una iniziativa per sensibilizzare i cittadini a non gettare in terra cartacce o altro, che si segnala anche per la comodità d'uso e perchè consente di raccogliere quei rifiuti che molto spesso non si sa dove mettere.
"
274,http://comunicati.comune.prato.it/generali/?action=dettaglio&comunicato=14200400000274,,,,,,,"notizia non presente"
275,http://comunicati.comune.prato.it/generali/?action=dettaglio&comunicato=14200400000275,20/09/2004,14:03,Agenda,"Da oggi allo Sportello attività edilizie due opere donate  da  Beatrice Fineschi",-,,"Da oggi due opere di Beatrice Fineschi, una statua in bronzo intitolata 'Omaggio a Giorgio Gaber' e un quadro di grandi dimensioni intitolato 'Cielo della nostra città', fanno bella mostra di sè nella sede dello Sportello unico per l'attività edilizia. Alla cerimonia di donazione l'artista pratese non è potuta intervenire per motivi di salute. Al suo posto i genitori, il signore e la signora Fineschi. L'assessore all'Urbanistica, Stefano Ciuoffo, nel ricordare le doti e la capacità di linguaggio  dell'artista, ha sottolineato che 'tutti i luoghi pubblici dovrebbero essere anche luoghi di accoglienza delle opere d'arte' e ha ringraziato Beatrice Fineschi dato che il suo gesto può essere di stimolo a andare in questa direzione. 
Alla cerimonia, oltre al dirigente del Servizio Istanze edilizie, Riccardo Pecorario, sono intervenuti anche i rappresentanti degli ordini professionali degli architetti, degli ingegneri e dei geometri. "
276,http://comunicati.comune.prato.it/generali/?action=dettaglio&comunicato=14200400000276,20/09/2004,11:32,Agenda,"Presentazione del Prato Basket days",-,,"Oggi pomeriggio 20 settembre alle 17.00 nel Salone consiliare del Comune sarà presentata la manifestazione 'Prato Basket days', organizzata dal Comune e dalla Provincia. Parteciperanno le due squadre pratesi che giocano nella manifestazione, la squadra maschile dragons e quella femminile PFP Prato.  Il torneo si terrà al Plasport di Maliseti dal 21 al 24 settembre con gran finale in piazza San Francesco con un incontro di basket on the road."
277,http://comunicati.comune.prato.it/generali/?action=dettaglio&comunicato=14200400000277,20/09/2004,13:27,Agenda,"Piano strategico: il documento preliminare e quattro gruppi di lavoro",-,,"Quattro gruppi di lavoro (la città compiuta, che si occuperà di urbanistica, servizi, centro storico, accessibilità periferia e ambiente; sostenibilità e innovazione che si concentrerà sui temi dell'economia, logistica, energia, ambiente, innovazione e ricerca, università; cultura e cambiamento, che articolerà le questioni relative a nuovi linguaggi e contemporaneità, ricomposizione dei servizi culturali, istruzione, turismo e sport; città coesa e sicura, che svilupperà gli argomenti su identità e cittadinanza, welfare locale, salute e benessere), presieduti da altrettanti assessori: questa la proposta presentata stamani dal sindaco Marco Romagnoli, dal vicesindaco Roberto Bencini, dagli assessori allo Sviluppo economico e Urbanistica Fabio Giovagnoli e alle categorie economiche per avviare l'elaborazionr del Piano strategico della città di Prato.
Alla terza riunione dedicata all'argomento il sindaco ha presentato il documento preliminare, illustrato dall'assessore Giovagnoli, per il Piano strategico della città di Prato cui si affida «il compito di condurre ad organicità le scelte che consentano di conseguire l'ambizioso progetto di costruire la bella città del futuro».
Ventisette cartelle, nelle quali si descrivono anche le pianificazioni strategiche di altre città (Torino, Pesaro, Piacenza, Firenze), si disegna il contesto intrernazionale ed europeo, e si indicano esplicitamente alcune linee guida per definire «le nuove e diverse necessità connesse alla fase di passaggio da un'economia esclusivamente dominata dall'industria, ad una struttura più articolata e con maggior peso delle funzioni terziarie».
E così, negli orientamenti per il Piano strategico della città di Prato, acquistano peso i fattori dell'accessibilità e delle comunicazioni; la sfida urbanistica, con i principali nodi rappresentati dal destino del Macrolotto '0', dal ruolo della Declassata e dagli interventi sulla ex Banci, il nuovo ospedale (e di conseguenza l'area del vecchio ospedale), il nuovo stadio e l'edilizia popolare; la questione ambientale all'interno della quale si affaccia l'idea di un programma di «forestazione suburbana, sia lungo le maggiori direttrici di traffico che nelle aree a verde, a cominciare da quelle pubbliche»; la politica energetica che valorizzi a livello locale «il risparmio e l'efficienza energetica, come anche le nuove tecnologie disponibili nell'eolico, solare e biomasse, nonchè fattori comunemente considerati costi, come i rifiuti, trasformandoli in materia prima grazie all'utilizzo di tecnologie rispettose dell'ambiente, come la termovalorizzazione»; i servizi legati alla cultura e al turismo; la qualità sociale dello sviluppo.
Il tutto in un contesto che stabilisce che vi sarà «ancora industria nel futuro di Prato».
Una previsione corredata dai molti dati presenti nel documento: il tasso di occupazione riferito al 2003 della Provincia di Prato è del 66,7%, sopra la media regionale (62,3) e europea (65,1). Nel distretto quasi la metà degli occupati sono nell'industria (49,5%) contro un dato toscano, pure superiore alla media nazionale (28%) del 32,2%. 
Questo quadro sconta nell'ultimo triennio un rallentamento del comparto manifatturiero, con la produzione industriale regionale caduta dell'1,7% e con l'export dei prodoitti tessili pratesi, pur largamente prevalenti sul totale delle esportazioni dell'area (rappresentano ancora l'85%), con una quota in euro superiore al 1999 (oltre due milioni e mezzo di euro), che fanno registrare una flessione dal 2001 (- 14%) ed una caduta di 7 punti dal 1999. 
Inoltre dal documento si rileva che le importazioni diminuiscono assai meno delle esportazioni e che la spesa in ricerca e sperimentazione in Toscana è in gran parte dovuta alle parti pubbliche: circa il 70% contro una media italiana del 50%.
Un documento complesso e articolato ma anche «aperto alle elaborazioni delle parti sociali», a cui ora passa la parola per integrazioni, osservazioni, ed eventuali  ridefinizioni. Dopodichè costituirà l'orizzonte del Piano strategico e lo strumento di indirizzio politico dell'Amministrazione comunale.                       "
278,http://comunicati.comune.prato.it/generali/?action=dettaglio&comunicato=14200400000278,20/09/2004,16:21,Agenda,"Presentato stamani il protocollo d'intesa per una mobilità sostenibile e le iniziative per la Settimana europea della mobilità",-,,"E' stato presentato stamattina 20 settembre in Palazzo comunale il protocollo d'intesa stilato dalle categorie economiche e sindacali, l'Asm, Legambiente, Wwf e il Comune per ridurre l'uso del mezzo privato da parte dei lavoratori ed incentivare invece l'utilizzo dei mezzi pubblici o alternativi per una mobilità urbana più snella e sostenibile. La riduzione del traffico significa anche un miglioramento della qualità dell'aria: alla presentazione stamani infatti oltre all'assessore alla Mobilità Massimo Carlesi c'era anche l'assessore all'Ambiente Camilla Curcio. Hanno partecipato poiil presidente di Cap Giuseppe Gori, Luca Querci dell'Unione industriale, il presidente di Legambiente Prato Franco Di Martino, Giovanni Corradi di Confartigianato, Paolo Cecconi di Cna, Leandro Innocenti della segreteria confederale di Cgil, Giovanni Lizzuto di Cisl, il dirigente comunale dell'Area Opere pubbliche ed Ambiente Lorenzo Frasconi e Lorenzo Chiappini di Conser, il consorzio delle aziende del Macrolotto 1. 
Nell'ambito della Settimana europea della Mobilità, indetta dal 16 al 22 settembre, l'Amministrazione comunale ha deciso di aderire concretamente alla manifestazione con iniziative e progetti diretti a degongestionare il traffico, aumentare l'offerta del trasporto pubblico locale e ridurre l'inquinamento: tra questi interventi, racchiusi nel protocollo d'intesa cghe sarà firmato tra qualche giorno, vi è   la manifestazione in programma per mercoledì 22 'In città senza la mia macchina in un giorno lavorativo',  proposta dalle organizzazioni sindacali e da quelle ambientaliste che hanno preparato un ampio programma di interventi per la mobilità sostenibile. Dalle 8.00 alle 14.00 l'Ecocorriera di Asm con a bordo personale della Cap sosterà davanti alle poste di via Filzi, una zona ricca di aziende industriali ed artigianali, per promuovere l'abbonamento alla Lam verde per recarsi al lavoro. Ai cittadini che aderiranno saranno dati dei buoni nominativi grazie ai quali nelle agenzie della Cap fino al 31 ottobre si potranno avere due biglietti gratuiti della Lam: «L'uso del trasporto pubblico è stato in netto aumento nell'ultimo anno grazie all'introduzione delle Lam - spiega Giuseppe Gori, - che svolgono un servizio efficiente e più conveniente dell'auto con corse ogni 7 minuti circa dalle 5.25 alle 22.30 che tengono conto della flessibilità degli orari di lavoro. I dati parlano chiaro: la vendita di titoli di viaggio complessivi è aumentata nel primo semestre del 2004 rispetto allo stesso periodo del 2003 del 6,12%: i viaggiatori occasionali con il biglietto sono passati da 1.064.202 a 1.252.851 con un aumento percentuale del 17,63%, mentre gli abbonamenti venduti da 1.881.288 a 2.055.600 con incremento del 9,27%». Del protocollo d'intesa, che ha l'obiettivo di spostare i flussi della mobilità da casa verso il luogo di lavoro, fanno parte anche altri progetti che hanno la finalità di sostituirsi agli interventi d'emergenza per limitare traffico ed inquinamento: tra questi la prosecuzione del progetto sperimentale di mobilità sostenibile per il quale il Comune nell'ottobre 2002 ha firmato una convenzione per l'uso di mezzi ecologici a trazione elettrica o a metano di proprietà dell'Amministrazione comunale, acquistati con il cofinanziamento ministeriale, da mettere a disposizione dei lavoratori delle aziende del Macrolotto 1. I mezzi finora in funzione sono tre, alimentati ad energia elettrica, e trasportano sei persone ciascuno, ma già a fine mese i mezzi arriveranno ad otto e prossimamente saranno quindici. Vengono utilizzati anche per gli spostamenti all'interno del macrolotto e quelli a metano, una volta entrati in funzione, saranno usati per coprire distanze più lunghe, dato che hanno una più ampia autonomia. 
Inoltre entro pochi giorni l'assessorato alla Mobilità e l'Ufficio traffico del Comune eseguiranno delle indagini nelle aziende pratesi del Macrolotto 1 e 2, confrontandosi anche con i rappresentatanti sindacali, su orari e spostamenti di lavoro per trovare le soluzioni migliori di trasporto pubblico. I risultati saranno resi noti entro la fine dell'anno: «Il protocollo d'intesa che presentiamo stamani è un esempio di lavoro sinergico per arrivare a ridurre  il traffico e quindi l'inquinamento atmosferico - afferma l'assessore Curcio. - La nostra è un 'ottica di intervento di ampio respiro, di cui questo protocollo è frutto, che è basato su l'intersezione tra politiche ambientali e di mobilità più fluida e sostenibile per uno sviluppo sostenibile della città»."
279,http://comunicati.comune.prato.it/generali/?action=dettaglio&comunicato=14200400000279,21/09/2004,10:38,Agenda,"Luna Park, gara di disegno. I nomi dei bambini  premiati.",-,,"Premiati in Comune i vincitori della gara di disegno che si è svolta nell'ambito della Festa del bambino, organizzata da Comune, Sori e operatori dello spettacolo viaggiante al Luna Park di viale Marconi. A consegnare i premi, durante la cerimomia di sabato scorso  in palazzo comunale, sono stati gli assessori comunali all'Organizzazione, Loredana Ferrara, e allo Sviluppo economico, Fabio Giovagnoli, e Massimo Teti in rappresentanza della Sori. Ai primi tre posti si sono classificati Sofia Castelli, Francesca Policicchio, Sara Coppola, a ciascuno dei quali sono stati consegnati in premio una coppa e un giocattolo offerto dagli operatori del Luna Park. Premiati con un giocattolo anche i bambini che si sono piazzati dal quarto al decimo posto in graduatoria: in ordine di arrivo Giulia Capaccioli, Maicol Matteo Scalzi, Deborah Giunti, Daniele Giunti, Tiziana Turetta, Benedetta Paola Zimmile, Brando Bovani. Il premio della giuria è stato assegnato a Caterina Livi.
Un premio in giocattoli anche ad altri sedici bambini parimerito in graduatoria: Ginevra Bovani, Caterina Capialbi, Fabrizio Capialbi , Bianca Carotenuto, Lorenzo Esposito, Alessia Gianassi, Giulia Lanzafame, Leonardo Livi, Lorenzo Livi, Marco Lombardi, Matteo Lombradi, Caterina Luti, Filippo Luti, Chiara Vignolini, Mattia Vignolini, Pietro Vignolini. "
280,http://comunicati.comune.prato.it/generali/?action=dettaglio&comunicato=14200400000280,,,,,,,"notizia non presente"
281,http://comunicati.comune.prato.it/generali/?action=dettaglio&comunicato=14200400000281,20/09/2004,14:50,Agenda,"Presentato nel Salone consiliare il Prato basket days, al via domani 21 settembre",-,,"Sport e solidarietà è il binomio alla base della manifestazione Prato basket days, presentata oggi pomeriggio nel Salone consiliare dagli assessori allo Sport di Comune e Provincia Aldo Milone ed Irene Gorelli. Alla presentazione hanno partecipato al gran completo anche le due squadre di pallacanestro pratesi PFP Pallacanestro femminile Prato e Pallacanestro 2000 Prato, meglio conosciuta con il nickname di Dragons, e i loro dirigenti Fabio Giusti e Alessandro Capaccioli, accompagnati dagli allenatori Leonardo Fabbri, Marco Pinelli, Alberto Castellucci e Federico Barsotti. L'organizzazione è infatti della Provincia, del Comune e delle due squadre. Era presente anche la presidente del Comitato Unicef di Prato Mimma Abruzzini, ente solidale a cui è collegata la kermesse sportiva.
Quest'anno il Prato basket days è arrivato alla sua terza edizione dopo il successo di pubblico e partecipazione delle prime due. Si svolgerà da 21 al 24 settembre al Palazzetto dello sport di Maliseti con gran finale in piazza San Francesco con la Marathon on the road. Nella prima giornata dell'evento Prato diventerà per un giorno platea di Eurolega: alle 21.00 infatti, dopo l'incontro d'apertura alle 18.45 tra Graf Prato e Pallacanestro Calenzano, ci sarà il big match tra i campioni d'Italia Mps Siena e l'Ulker Isatanbul. alla squadra vincitrice sarà assegnato anche il 1° Trofeo memorial dedicato a Cristiano Bennati, un giocatore della Pallacanestro 2000 prematuramente scomparso. La manifestazione riprende il giorno dopo alle 19.00 e alle 21.00 con l'esibizione tutta al femminile delle serie A e B della PFP, 'The pink match' contro basket La Spezia club e Juventus Pontedera; il 23 alle 21.00 sarà protagonista la serie B maschile con l'amichevole tra Pistoia basket e Mazzanti Empoli e infine chiusura del sipario con la Marathon on the road in piazza San Francesco, in cui sarà allestito un campo da basket destinato ad incontri per tutte le categorie, professionisti e non dalle 15 alle 19. Il ricavato della vendita dei biglietti per assistere agli incontri sarà devoluto all'Unicef per il sostegno del progetto Colombia, bambine e bambini costruttori di pace, che regala ai bambini colombiani coinvolti in traffici di droga, armi ed scontri armati più possibilità di avere salute, una vita normale, la loro infanzia, istruzione ed uguaglianza."
282,http://comunicati.comune.prato.it/generali/?action=dettaglio&comunicato=14200400000282,21/09/2004,14:50,Agenda,"Nominati i componenti esterni delle commissioni di lavoro della Circoscrizione Ovest.",-,,"Il consiglio di circoscrizione Prato Ovest ha definito l'assetto delle  commissioni di lavoro circoscrizionali nominando, nella seduta del 20 settembre, i componenti esterni, mentre i membri interni (consiglieri circoscrizionali) erano già stati nominati il 29 luglio scorso.
Pertanto l’assetto delle commissioni risulta il seguente:
commissione n.1 «Urbanistica, Lavori Pubblici, Viabilità, Traffico, Vigilanza Urbana», presidente Masi Luigi (Ds), vice presidente Sambo Paolo Andreas (Ds), componenti interni Bennati Giovanni (Ds), Valdambrini Umberto (Ds), Berselli Emanuele (FI), Raciti Roberto Orazio (FI), Biagini Bruno  (An), Colzi Donatella (An), componenti esterni Bongini Vieri, Curcio Vincenzo (Ds), Lupetti Bruno (Ds), Razzi Fabio  (Ds), Dello Russo Roberto (La Margherita), Bellini Massimiliano (La Margherita), Lattanzi Sandro (Rif. com.); 
commissione n. 2 «Ambiente, Verde Pubblico, Sport e Tempo Libero, Patrimonio, Manutenzione», presidente Allocca Michele (La Margherita), vice presidente Pierattini Ferdinando (Ds), componenti interni Righetti Giancarlo (Ds), Banci Pietro (FI), Raciti Roberto (FI), componenti esterni Dal Lago Giorgio (Ds), Rosati Donatello (Ds), Santini Livio (Ds), Martino Nunzio (Ds), Muratori Paola (Verdi per la Pace), Del Tongo Marco (Ds), Filippelli Renato (La Margherita), De Matteo Andrea (An), Varocchi Michela  (An), Indino Maria Rosaria (Rif.com.); 
commissione n.3 «Istruzione e Cultura», presidente Faltoni Monia (Ds), vice presidente Rossetti Francesco (La Margherita), componenti interni De Lazzari Nereo (Ds), Berselli Emanuele, componenti esterni Colzi Fabio (Ds), Mantelli Elena (Ds), Frateschi Italo (Ds), Lena Rossella (Ds), Brienza Nina (Comunisti Italiani), Galardi Oriana (Italia dei Valori), Bianchi Pietro (La Margherita), Scarselli Fabrizio (An), Calvani Ilaria  (An), Banci Lorenzo (FI), Giorni Alessandro (Rif. com.); 
commissione n. 4 «Servizi Sociali», presidente Gualtieri Ugo (Ds), vice presidente Scatizzi Scilla (Ds), componenti interni Bigagli Sandro (Rif.com.), Calvani Luigi Florio (An), Banci Pietro (FI), componenti esterni Innocenti Fiorello (Ds), Coppini Alessandro (Ds), Giovanchelli Patrik (Ds), Bianchi Alberto (Sdi), Morganti Raffaello (Ds), Maurizi Giuseppe (Ds), Orefice Enzo (La Margherita), Pappalardo Caterina Valentina (La Margherita), D’Amelio Maurizio (FI), Taddei Brunello (An).

"
283,http://comunicati.comune.prato.it/generali/?action=dettaglio&comunicato=14200400000283,22/09/2004,14:26,Agenda,"Giardi riceve una delegazione di Iolo: «Un'assemblea nella frazione sul cimitero, per il quale c'è il progetto di ampliamento»",-,,"«La questione più urgente è affrontare l'emergenza e consenire nuovamente le sepolture nel cimitero. Per questo da mercoledì della prossima settimana inizieremo le esumazioni». Alla delegazione dei cittadini di Iolo, ricevuti nel proprio ufficio in piazza Mercatale, l'assessore Enrico Giardi ha indicato un primo intervento.
Più di un'ora di di discussione, presente anche il funzionario dell'assessorato al Patrimonio Rodolfo Tognocchi, con la delegazione che ha riproposto le ragioni della protesta della frazione.
«Che vi fossero delle difficoltà - ha proseguito Giardi - era noto, tanto che avevo preso contatti con la Circoscrizione per un'assemblea coi cittadini, per esaminare i problemi del cimitero. Ora c'è l'occasione per fissarla». Un'assemblea che si farà a Iolo nei primi giorni di ottobre.
Giardi non si è sotratto neppure sul punto più spinoso della protesta: la richiesta d'ampliamento del cimitero. «Il progetto c'è - ha affermato l'assessore -. Abbiamo in corso un'esame su tutta la situazione cimiteriale, anche per verificare le diverse esigenze e dove procedere con gli ampiamenti. Per Iolo l'ampliamento è previsto e necessario. All'assemblea presenteremo le tappe dell'intervento».
Giardi ha teso a chiarire anche un altro aspetto: «Nell'immediato ci siamo mossi sull'emergenza, per consentire di riprendere le sepolture. Ma affrontare l'emergenza non significa rinunciare al resto. L'assessorato sta realizzando un censimento su tutti i cimiteri, per stabilire anche un piano di manutenzione straordinaria e di lavori».  
Intanto si procede con le esumazioni. A Iolo saranno 95 quelle effettuate da mercoledì, insieme alla realizzazione di 34 nuovi ossarini. Più in generale, tramite le esumazioni e in due fasi bimestrali, l'assesorato prevede di recuperare 1100 posti per le sepolture nei cimiteri cittadini: 250 esumazioni sono già state eseguite a Chiesanuova, 329 sono in programma fra settembre ed ottobre e 584 nei due mesi successivi. Così facendo i problemi per le sepolture dovrebbero essere risolti. L'intervento straordinario di esumazione si è reso necessario constatando, da una ricognizione svolta in agosto, come nei cimiteri pratesi non sarebbe stato possibile effettuare più di 432 sepolture, a fronte ad una necessità annuale di 800. 
La giunta, fra l'altro, ha di recente approvato la costruzione di 281 nuovi ossarini nei cimiteri di Iolo, Galciana e Gonfienti per accogliere i resti riesumati. 
"
284,http://comunicati.comune.prato.it/generali/?action=dettaglio&comunicato=14200400000284,21/09/2004,14:50,Agenda,"Il vincitore del concorso 'Scrivo per Sport'",-,,"La Commissione del secondo concorso 'Scrivo per sport', indetto dall'assessorato allo Sport nei mesi scorsi, è giunta al verdetto finale: tra i tanti eleborati di soggetto cinematografico perventui all'assessorato, il premio come miglior testo è andato ad Alessandro Antonelli di Prato per il soggetto dal titolo 'La Staffetta'. Questa la motivazione: 'Il soggetto è ben scritto e tratta con garbata ironia una pratica, quella sportiva, che talvolta unisce e talvolta divide. Ben delineati i protagonisti di una vicenda che si presta agevolmente ad essere trasformata nella sceneggiatura di un cortometraggio.'Quest'anno insomma un pratese è stato 'profeta in patria', mentre l'anno scorso vinse una ragazza spagnola.
Il vincitore si è aggiudicato un premio in denaro di 1.200 euro. Come prevede la seconda fase del concorso, adesso la scuola di cinema Anna Magnani realizzerà un cortometraggio che sarà presentato durante la serata di premiazione del premio Bacchino Sport nel prossimo mese di dicembre.
 
 
 
"
285,http://comunicati.comune.prato.it/generali/?action=dettaglio&comunicato=14200400000285,22/09/2004,16:46,Agenda,"Undicesima edizione di  'Puliamo il mondo'.  Sei scuole pratesi coinvolte nella campagna di Legambiente.",-,,"E' pronta a partire l'undicesima edizione della campagna di Legambiente 'Puliamo il mondo' e Prato, anche quest'anno, darà un'adesione completa all'iniziativa: sette Comuni su sette della Provincia di Prato si preparano a partecipare ciascuno con un diverso programma di iniziative. In campo, come di consueto, anche l'Asm che fornirà gli strumenti necessari per la riuscita della manifestazione e offrirà in regalo una maglietta a tutti i partecipanti. L'edizione 2004 è stata presentata questa mattina in Palazzo comunale dal presidente di Legambiente Prato, Franco Di Martino, dall'assessore comunale all'Ambiente, Camilla Curcio e dal presidente di Asm, Adriano Benigni. Alla conferenza stampa di presentazione sono intervenuti anche l'assessore all'Ambiente del Comune di Vernio, Fabiano Falconi, i consiglieri circoscrizionali Marco Baldi e Francesco Farulli in qualità di presidenti delle commissioni Ambiente rispettivamente delle circoscrizioni Nord e Est.
A Prato la manifestazione è programmata per venerdì 24 settembre e coinvolgerà gli alunni di sei scuole, una per ogni circoscrizione (due per la Ovest), i quali si impegneranno nella pulitura dei giardini. A tutti i partecipanti sarà consegnato il 'kit' di Legambiente con cappellino, guanti, pettorina, adesivi e matite per differenziare i rifiuti. Al termine del lavoro ognuno dei partecipanti riceverà l'attestato di 'eco moschettiere'. Questo il programma della giornata, che vedrà sempre presenti l'assessore Curcio e i rappresentanti di Legambiente e di Asm : ore 11,  scuola media Lippi, sezione 2a F (Circoscrizione Nord); ore 11,15   scuola elementare Borgonuovo, sezione 4a e ore 11,30, scuola elementare Mascagni, sezione 4a (Circoscrizione Ovest); ore 11,45   5a scuola elementare Cafaggio (Circoscrizione Sud); ore 12,00  scuola elementare Pizzidimonte (Circoscrizione Est); ore 12,15  scuola elementare Collodi        (Circoscrizione Centro). 
'In undici anni - ha osservato il presidente di Legambiente, Franco Di Martino -  la sensibilità dei cittadini pratesi verso l'ambiente è profondamente cambiata. Oggi fortunatamente non esistono più luoghi simbolo negativi per la concentrazione dei rifiuti, ma ma il nostro impegno continua per sensibilizzare i più giovani alla raccolta differenziata e al rispetto dell'ambiente in generale'.  L'assessore Curcio ha sottolinato che il Comune di Prato aderisce all'iniziativa di Legambiente con profonda convinzione. 'Abbiamo individuato, in accordo con le circoscrizioni,  le scuole che collaboreranno a questa edizione perchè vogliamo contribuire, come istituzione, a far emergere nei ragazzi la percezione dell'importanza dei problemi ambientali. Oggi la raccolta differenziata nel nostro territorio ha raggiunto una quota avanzata - ha osservato Curcio - ma siamo sicuri che il coinvolgimento dei più giovani servirà a conseguire risultati ancora più ambiziosi'. Sulle cifre della raccolta differenziata si è soffermato il presidente dell'Asm, Adriano Benigni, che ha confermato per il 2004 il trend positivo che negli anni passati ha fatto raggiungere a Prato il primo posto nella graduatoria toscana e il sesto in quella nazionale. 'Dopo aver superato il traguardo del 36 per cento - ha osservato Benigni - siamo consapevoli delle difficoltà nel conseguire percentuali ancora più alte nella raccolta differenziata, ma iniziative come 'Pulire il mondo' che coivolgono le scuole serviranno comunque a far crescere l'amore per l'ambiente e la qualità della vita'. Anche i consiglieri circoscrizionali hanno sottolineato il valore dell'iniziativa di Legambiente riconoscendo che i ragazzi sono il miglior veicolo di un messaggio di attenzione verso l'ambiente.
L'appuntamento con l'edizione 2004 di 'Puliamo il mondo' sarà venerdì 24 settembre anche a Cantagallo, dove i ragazzi delle scuole saranno impegnati nella pulitura dei giardini della scuola elementare di carmignanello e in quelli della chiesa di Migliana. L'appuntamento è invece spostato a sabato 25 settembre a Vernio, dove ben 87 studenti effettueranno la pulitura nel parco dell'Albereta e a Montepiano nella zona intorno al lago  e al monumento ai Caduti. A Vaiano 'Pulire il mondo' si replicherà per tre giornate dal 24 al 26 settembre. A Carmignano, invece, l'inziativa è stata celebrata due mesi fa: il prossimo fine settimana si svolgerà la festa di S. Michele. Infine a Poggio a Caiano l'appuntamento per tutti, grandi e piccoli, è per domenica 26  settembre alle 9 e 30 al parco del Barco. 
"
286,http://comunicati.comune.prato.it/generali/?action=dettaglio&comunicato=14200400000286,22/09/2004,14:14,Agenda,"'In città senza la mia auto', la manifestazione per la Settimana europea della Mobilità stamani in via Filzi",-,,"La Settimana europea della Mobilità è stata l'occasione per organizzare oggi 22 settembre in via Filzi la manifestazione 'In città senza la mia macchina in un giorno lavorativo', organizzata dagli assessorati alla Mobilità e all'Ambiente del Comune, le organizzazioni sindacali, Legambiente, Wwf, Asm e Cap. Dalle 8.00 alle 14.00 l'Ecocorriera di Asm con a bordo personale della Cap ha sostato davanti alle poste di via Filzi, una zona ricca di aziende industriali ed artigianali, per promuovere l'abbonamento alla Lam verde per recarsi al lavoro lasciando l'auto a casa. Ai cittadini che hanno aderito sono stati dati dei buoni nominativi grazie ai quali nelle agenzie della Cap fino al 31 ottobre all'acquisto di un abbonamento mensile, trimestrale, annuale, urbano ed extraurbano si potranno avere due biglietti gratuiti della Lam. All'iniziativa, che aveva l'obiettivo di promuovere l'uso del mezzo pubblico per diminuire il traffico e l'inquinamento atmosferico, hanno partecipato gli assessori alla Mobilità e all'Ambiente Massimo Carlesi e Camilla Curcio, il presidente di Legambiente di Prato Franco di Martino e i rappresentanti delle categorie economiche e sindacali che il 29 settembre firmeranno il protocollo d'intesa presentato lunedì scorso per realizzare una mobilità sostenibile grazie a studi sulle esigenze di lavoro ed orario nei Macrolotti 1 e 2. Prato è la prima provincia in Italia a dar vita ad un'intesa così ampia che coinvolge sul problema della mobilità Enti, istituzioni e categorie diverse.
I dati elaborati dalla Cap dall'aprile dell'anno scorso, quando entrò in funzione la prima Lam, testimoniano un aumento dell'uso del trasporto pubblico: la vendita di titoli di viaggio complessivi è aumentata nel primo semestre del 2004 rispetto allo stesso periodo del 2003 del 6,12%: i viaggiatori occasionali con il biglietto sono passati da 1.064.202 a 1.252.851 con un aumento percentuale del 17,63%, mentre gli abbonamenti venduti da 1.881.288 a 2.055.600 con incremento del 9,27%. Le Lam infatti, con un servizio che va dalle 5.25 alle 22.30 ogni 7 minuti, rispondono alle esigenze di persone che lavorano, studiano o si muovono per altri motivi con un biglietto da 1 euro valido per tutto il giorno e la comodità dei parcheggi scambiatori. a dicembre entrerà in funzione la terza Lam, quella rossa, che percorrerà la città da nord a sud da Galcetello a Grignano: «Iniziative come questa sono la prosecuzione del lavoro svolto finora per le Lam - dice l'assessore Carlesi - è inserita nell'ampio contesto della Settimana europea della mobilità ed intende coinvolgere il più ampio numero possibile di persone nella scelta del trasporto pubblico per una mobilità più snella e un'aria più pulita». "
287,http://comunicati.comune.prato.it/generali/?action=dettaglio&comunicato=14200400000287,22/09/2004,14:13,Agenda,"Divieto di sosta in viale Fratelli Cervi",-,,"Per consentire lavori di manutenzione all'aiuola spartitraffico e la modulazione della sede stradale in viale Fratelli Cervi in prossimità del civico 51,  dal 27 settembre fino al 1° ottobre in prossimità del civico 51 sarà istituito  il divieto di sosta con rimozione forzata su entrambi i lati ed all’occorrenza il senso unico alternato con l’ausilio di movieri a vista.
"
288,http://comunicati.comune.prato.it/generali/?action=dettaglio&comunicato=14200400000288,22/09/2004,14:13,Agenda,"Lavori alle reti di acqua e gas",-,,"Per consentire lavori di scavo per l'allacciamento alle reti acqua e gas e rifacimento della pavimentazione stradale da parte di Publiacqua e Consiagreti dal 27 settembre al 13 ottobre sarà istituito il divieto di sosta con rimozione forzata su ambo i lati ed all’occorrenza il senso unico alternato con ausilio di movieri a vista in via Donizetti, via Salcetole e via del Palco."
289,http://comunicati.comune.prato.it/generali/?action=dettaglio&comunicato=14200400000289,22/09/2004,17:14,Agenda,"Gli arechitetti dicono sì al Piano strategico del Comune",-,,"Anche gli architetti parteciperanno alla gestazione del Piano strategico della città di Prato, voluto dal sindaco Marco Romagnoli. A manifestare l'interesse per la pianificazione strategica, e la volontà di partecipare ai lavori di quello di Prato, sono stati gli stessi architetti, il cui Consiglio dell'ordine, guidato dal presidente Luigi Scrima, è stato ricevuto stamani dal sindaco e dall'assessore con delega al Piano Fabio Giovagnoli.
Nel corso dell'incontro, richiesto dall'Ordine, il sindaco ha illlustrato agli architetti la decisione del Comune, presente nel programma votato a luglio dal Consiglio comunale, di procedere, sulla scia di altre città italiane, alla stesura e alla redazione di un Piano strategico, di cui è già prevista la costituzione di quattro gruppi di lavoro (la città compiuta, sostenibilità e innovazione, cultura e cambiamento, città coesa sicura). Gli architetti, per voce del loro presidente, non solo si sono mostrati interessati, ma condividono la scelta del Comune, che va incontro ad una loro proposta avanzata sul finire del 2003. Fra l'altro hanno annunciato al sindaco che sul tema della pianificazione strategica hanno in programma iniziative nei prossimi mesi.
Non sono solo gli architetti a voler essere coinvolti nel Piano strategico, partecipando ai gruppi di lavoro. Ingegneri e geometri, i cui Ordini sono stati già contattati dall'assessore all'Urbanistica Stefano Ciuoffo, hanno manifestato a loro volta il loro interesse a partecipare al progetto del Comune.   "
290,http://comunicati.comune.prato.it/generali/?action=dettaglio&comunicato=14200400000290,23/09/2004,13:16,Agenda,"Undicesima edizione di 'Puliamo il mondo', protoganiste sei scuole pratesi",-,,"Si ricorda che domani, 24 settembre, sei classi di altrettante scuole pratesi parteciperanno alla undicesima edizione della campagna di Legambiente 'Puliamo il mondo'. Agli studenti coinvolti saranno consegnati i kit di Legambiente per effettuare la pulitura dei giardini. L'iniziativa vedrà la partecipazione dell'assessore all'Ambiente, Camilla Curcio, e del presidente dell'Asm, Adriano Benigni, che, nel corso della mattinata  faranno sosta in ognuna delle scuole coinvolte per consegnare agli alunni partecipanti l'attestato di 'eco moschettiere' rilasciato da Legambiente.
Di seguito il programma degli appuntamenti.
Ore 11, scuola media Lippi, via Corridoni 11;
ore 11,15 scuola elementare Borgonuovo, via Clementi 33;
ore 11,30 scuola elementare Mascagni, via Toscanini 6;
ore 11,45 scuola elementare Cafaggio, via Roma 317;
ore 12 scuola elementare Pizzidimonte, via Mugellese 56;
ore12.15, scuola elementare Collodi, via del Purgatorio 26."
291,http://comunicati.comune.prato.it/generali/?action=dettaglio&comunicato=14200400000291,23/09/2004,13:58,Agenda,"Ritirati  117 permessi per Ztl e Apu",-,,"Sono 117 i permessi per Ztl e Apu ritirati per uso improprio o perchè scaduti dai vigili urbani. Lo comunica il Comando della Polizia municipale, che fa sapere che sono state anche denunciate 12 persone per aver falsificato (fotoopiato) permessi.
Il Comando comunica altresì che stanno proseguendo in Ztl e Apu i controlli per l'uso improprio di permessi di accesso e di autorizzazioni per invalidi."
292,http://comunicati.comune.prato.it/generali/?action=dettaglio&comunicato=14200400000292,23/09/2004,13:54,Agenda,"A Figline pista ciclo-pedonale per accedere al parcheggio",-,,"La Giunta, nella seduta di martedì scorso, su proposta dell'assessore ai Lavori pubblici Enrico Giardi, ha approvato il progetto definitivo per la pista ciclabile e pedonale che consente l'accesso al parcheggio di Figline. Il tratto, per una lunghezza di 48 metri e una larghezza di 2, unirà via del Borrino all'area di sosta, consentendo l'accesso a quest'ultima in tutta sicurezza.
Attualmente gli automobilisti per raggiungere il centro della frazione devono incamminarsi per la carreggiata stretta di via Cantagallo, sprovvista di marciapiede. Infatti il progetto prevede anche la realizzazione di un marciapiede, di un metro di larghezza. sul lato dx in direzione del centro di Figline di via Cantagallo.
La spesa complessiva dell'investimento è di poco superiore agli 84 mila euro. "
293,http://comunicati.comune.prato.it/generali/?action=dettaglio&comunicato=14200400000293,27/09/2004,12:23,Agenda,"Nasce la 'Carta di cittadinanza sociale'. Mercoledì 29 settembre un seminario in Comune.",-,,"'La carta di cittadinanza sociale, una opportunità per la comunità locale'. E' il tema centrale di un seminario fissato per mercoledì 29 settembre nell'aula consiliare del Palazzo comunale. L'iniziativa, promossa dall'assessorato ai Servizi Sociali del Comune, si propone di definire le linee guida  di una proposta, quella appunto della 'carta di cittadinanza sociale, che rientra in un più ampio progetto regionale. In particolare l’incontro servirà ad avviare una prima discussione sulla costruzione di una carta di servizi che veda coinvolti tutti i soggetti pubblici e del privato sociale e a definire un percorso e una strategia comune per la costituzione di un gruppo di lavoro stabile.
Il seminario si aprirà con il saluto del sindaco, Marco Romagnoli, previsto intorno alle 9. Alle 9.15, la dott.ssa Lorena  Paganelli della Regione Toscana presenterà al progetto “La carta di cittadinanza nella strategia di sviluppo del sistema regionale di welfare”. 
Alle 9.45,  Angelo Lippi della Fondazione 'E.Zancan' - che fornisce l'assistenza tecnico formativa per la messa a punto del progetto -, terrà la relazione introduttiva “ Il progetto di costruzione della carta di cittadinanza: obiettivi, contenuti, metodo”. Seguirà un dibattito fra i partecipanti. Quindi, alle 11 e 45, la dott.ssa Elisabetta Neve della Fondazione 'E.Zancan' illustrerà il percorso per la costruzione della carta di cittadinanza e la costituzione del gruppo tecnico operativo.
Alle 12.30, in programma la comunicazione della dott.ssa Anna Maria Calvani, coordinatrice sociale dell’area pratese.
Il seminario si chiuderà con l'intervento conclusivo dell'assessore ai Servizi Sociali del Comune di Prato, Maria Luigia Stancari fissato per le 13. Al seminario parteciperanno rappresentanti della Provincia di Prato, dei Comuni dell’area e operatori sociali.

"
294,http://comunicati.comune.prato.it/generali/?action=dettaglio&comunicato=14200400000294,,,,,,,"notizia non presente"
295,http://comunicati.comune.prato.it/generali/?action=dettaglio&comunicato=14200400000295,24/09/2004,14:17,Agenda,"La circoscrizione nord presenta «Navigando insieme»",-,,"Domani, sabato 25 settembre, alle ore 9,30, presso il salone della circoscrizione prato Nord, via 7 marzo 15, sarà presentato il progetto rivolto alle scuole medie e superiori per l'anno scolastico 2004/05 «Navigando insieme».
Il progetto, che prevede momenti di attività scolastica e laboratori, si svolgerà nei locali della cooperativa sociale Cui, via Targetti 10/4.
Per informazioni ed iscrizioni è a disposizione la segreteria della cooperativa Cui, via Targetti 10/4 (difronte al teatro Fabbricone), aperta dal lunedì al venerdì dalle ore 9 alle 13, il lunedì, mercoledì e venerdì anche dalle ore 16 alle 19, telefono 0574/461833, fax 0574/465160."
296,http://comunicati.comune.prato.it/generali/?action=dettaglio&comunicato=14200400000296,24/09/2004,14:16,Agenda,"La circoscrizione sud organizza la festa di fine estate a Cafaggio.",-,,"Sabato 25 e domenica 26 settembre si svolgerà a Cafaggio, via Roma, la 1^ edizione della «Festa di fine estate» organizzata dal gruppo sportivo real Cafaggio in collaborazione con la Misericordia sezione di Cafaggio e la parrocchia di Cafaggio con il patrocinio della circoscrizione Prato Sud.
Il programma prevede sabato 25 settembre dalle ore 19 musica e danza per tutti dal liscio al rock, sangria, birra, zonzelle e ciambelle; domenica 26 settembre dalle ore 19 cena per la via aperta a tutti, con prenotazione, al circolo della Misericordia di Cafaggio, mentre alle ore 21,30 si terrà lo spettacolo in vernacolo «Parenti serpenti» del gruppo teatrale della parrocchia di Cafaggio.
Per informazioni e prenotazioni rivolgersi al gruppo sportivo real Cafaggio telefono 3928608195.
"
297,http://comunicati.comune.prato.it/generali/?action=dettaglio&comunicato=14200400000297,24/09/2004,13:42,Agenda,"Oggi nelle scuole l'undicesima edizione di 'Puliamo il mondo',  agli alunni l'attestato di ecomoschettiere",-,,"Cappellino in testa, mani nei guanti e pettorina gialla sopra il grembiule gli alunni di sei scuole pratesi sono partiti alla caccia dei rifiuti dispersi nei loro giardinetti: bottigliette di plastica da una parte, cartacce dall'altra e via via separando i diversi tipi di rifiuto,  hanno ripulito il prato e riempito i cassonetti per la raccolta differenziata. Al termine del lavoro ciascun studente ha ricevuto l'attestato di ecomoschettiere.  Quest'anno sono stati proprio loro,  i ragazzi delle scuole, i protagonisti assoluti della undicesima edizione della campagna di Legambiente  'Puliamo il mondo'.   L'assessore all'Ambiente, Camilla Curcio, il presidente dell'Asm, Adriano Benigni, e il presidente del Legambiente Prato, Franco Di Martino, hanno partecipato alla raccolta in ognuna delle scuole coinvolte: la media Lippi e le elementari Borgonuovo, Mascagni, Cafaggio, Pizzidimonte e Collodi. 'Agli alunni e alle insegnanti - hanno detto Curcio, va il più sentito ringraziamento del Comune, delle circoscrizioni, dell'Asm e di Legambiente, per la colloborazione e per la sensibilità dimostrata'.
"
298,http://comunicati.comune.prato.it/generali/?action=dettaglio&comunicato=14200400000298,24/09/2004,14:15,Agenda,"Multisala - L'assessore Ciuoffo in Consiglio: «Non si può ridiscutere l'intero progetto»",-,,"«E' stato fatto un percorso lungo tutto una legislatura, e l'attuale non può essere la seconda nella quale si discutono le modalità di realizzazione». In estrema sintesi il senso della risposta dell'assessore all'Urbanistica Stefano Ciuoffo al question time sulla Multisala, presentato dal consigliere comunale di Rifondazione comunista Leonardo Becheri.  
Becheri nella sua interrogazione ha chiesto di conoscere i tempi che si prevedono per gli ultimi passaggi ufficiali nelle sedi istitizionali, in che cosa consistono i mutamenti al progetto e quali soggetti sono coinvolti nella loro elaborazione.
«Ora stiamo verificando - ha risposto Ciuoffo - l'attualizzazione del progetto, la sua compatibilità, l'impatto sul traffico e gli interventi da adottare sulla viabilità. Dopo la conclusione  dell'approfondimento tecnico da parte degli uffici comunali e provinciali firmeremo l'accordo di pianificazione che poi approderà in Consiglio comunale, in Comiissione urbanistica e in Consiglio provinciale, per giungere infine alla firma della convenzione urbanistica con i soggeti proponenti del progetto. Verificare la compatibilità dell'opera era infatti l'impegno del sindaco e della giunta che sono stati eletti. E' stato fatto però un percorso lungo tutta una legislatura per arrivare a questio punto e  questa non sarà la seconda nella quale si discutono le modalità di realizzazione». 
«I tempi - ha spiegato l'assessore - saranno quindi quelli amministrativi ed istituzionali per approdare alla discussione in Consiglio comunale e provinciale, ma senza lungaggini».
Ciuoffo ha anche aggiunto che sul sottopasso della rotatotria di Capezzana la richiesta della Giunta ad Oasis è di farlo a quattro corsie anzichè a due «per garantire la continuità con la Declassata. Sarebbe una scelta miope accettare il contrario, anche se compatibile con i flussi di traffico e il sistema della viabilità attuale». Il Comune, nelle parole dell'assessore avanzerà «proposte concrete, chiedendo anche la realizzazione di aree di verde attrezzato, che si usa e si vive». 
«Mi ritengo solo parzialmente soddisfatto - ha ribattuto il capogruppo di Rc Leonardo Becheri -, perchè se ci sono dei cambiamenti sostanziali da apportare andrebbero discussi da tutti i soggetti sociali protagonisti della vicenda Multisala».
"
299,http://comunicati.comune.prato.it/generali/?action=dettaglio&comunicato=14200400000299,25/09/2004,11:45,Agenda,"Il Comune presenta ai sindacati la proposta di riorganizzazione degli uffici decentrati",-,,"La proposta di riorganizzazione degli uffici decentrati del Comune è stata presentata nella giornata di venerdì dall'assessore al Decentramento Andrea Frattani ai sindacati dei dipedenti comunali.
L'intero impianto della proposta verte sulla creazione di uno 'sportello polifunzionale' nei Centri civici delle Circoscrizioni, dove i cittadini potranno richiedere, in base alle loro esigenze, uno o più atti prodotti dal Comune, senza doversi recare ad altri uffici o sedi dell'Amministrazione.
Lo sportello cosiddetto 'polifunzionale' non sarà il solo aspetto nuovo del progetto di riorganizzazione degli uffici periferici dell'Amministrazione, che prevede anche la promozione di servizi su appuntamento e la promozione dei servizi a domicilio.
Il tutto accompagnato da una campagna pubblicitaria che informi sulle nuove possibilità offerte dall'Amministrazione comunale per la richiesta di certificati anagrafici o altro, la cui produzione cartacea è sensibilmente diminuita anche per effetto degli 'sportelli virtuali' on line attivati dal Comune e della rete T-serve.
Nel frattempo sarà prorogata la chiusura degli sportelli anagrafici di Iolo, Galciana, La Pietà e Ciliani.
L'intera operazione, concordata con le Circoscrizioni, è come detto oggetto del confronto, appena iniziato, fra Amministrazione comunale e organizzazioni sindacali. Solo al termine del confronto il Comune darà il via alla riorganizzazione degli sportelli periferici. In discussione, allo stato attuale, è la richiesta del Comune di mantenere aperti anche il sabato i futuri 'sportelli polifunzionali',  quando è chiusa l'Anagrafe centrale, nonchè le questioni della formazione del personale, dal momento che un solo front-line dovrà eseguire le richieste dei cittadini."
300,http://comunicati.comune.prato.it/generali/?action=dettaglio&comunicato=14200400000300,24/09/2004,13:55,Agenda,"Circoscrizioni, lunedì 27 settembre dalle 8 alle 10.30 assemblea del personale. Possibili disagi per il pubblico.",-,,"Possibili disagi per i cittadini che volessero recarsi negli uffici delle circoscrizioni nella mattinata di lunedì 27 settembre dalle ore 8.30 alle ore 10.30. 
Per le prime due ore di lunedì, infatti, è stata convocata dalla Cgil un'assemblea del personale delle circoscrizioni per discutere del rinnovo del consiglio Rsu. Alcune  sedi circoscrizionali potrebbero rimanere chiuse in quell'arco di tempo.
"
301,http://comunicati.comune.prato.it/generali/?action=dettaglio&comunicato=14200400000301,24/09/2004,14:38,Agenda,"Cimiteri - Giardi a Borchi: «Il censimento consentirà di programmare gli interventi»",-,,"Una domanda di attualità presentata dal capogruppo di Forza Italia Gofferdo Borchi ha portato in Consiglio comunale la questione delle esumazioni nei cimiteri comunali per consentire le sepolture. Borchi ha chiesto se le esumazioni rispettano i tempi previsti dalla legge, facendo l'esempio del cimitero di Iolo, dove molte salme sarebbero state trovate ancora integre. 
«I tempi previsti dalla normativa sono 10 anni per le inumazioni in terra e 20 per le tumulazioni nei loculi - ha risposto l'assessore al Patrimonio Enrico Giardi - e sono stati rispettati. Inoltre viene stabilito un tempo di reinumaziome in caso di mancata decomposizione della salma di 5 anni e 2 anni se si ricorre a sostanze biodegradanti. Dal 1° luglio si è insediata la nuova società che gestisce la manutenzione dei cimiteri e il primo incarico che le è stato affidato è il censimento della situazione nei cimiteri cittadini, anche per stabilire eventuali interventi. Le esumazioni sono lette come un fatto  straordinario, invece è ordinario, perchè sono trascorsi i tempi stabiliti dalla legge. Per ora sono state eseguite a Chiesanuova, S. Giusto, Mezzana, Paperino e in questi giorni sono partite a Galciana e partiranno a Iolo. La percentuale riscontrata delle salme indecomposte è del 20%, una cifra che rientra nella normalità. Gli strumenti conoscitivi di cui ci stiamo dotando ci consentiranno di dimensionare gli interventi di ampliamento ai cimiteri».
«So che c'è una normativa a riguardo - ha replicato Borchi - ma il disagio che si crea è evidente e non è solo sanitario, concerne il rispetto del dolore dei familiari che sono costretti ad assistere a scene dolorose. Non c'è stata una programmazione seria degli interventi di esumazione e di sostituzione dei terreni, che evidentemente non sono più in grado di far decomporre i corpi, sull'uso di additivi e sugli ampliamenti anche rispetto alla crescita della popolazione. Speriamo che questa Amministraione faccia meglio della precedente»."
302,http://comunicati.comune.prato.it/generali/?action=dettaglio&comunicato=14200400000302,24/09/2004,15:16,Agenda,"Approvato ieri in Consiglio un ordine del giorno contro i tagli del Governo alle associazioni partigiane e al 60° anniversario della Liberazione",-,,"Il Consiglio comunale ha approvato ieri un ordine del giorno contro il taglio dei contributi alle associazioni partigiane e degli stanziamenti per festeggiare il 60° anniversario della Resistenza e della Liberazione operati dal Governo. L'atto è stato presentato dall'Ulivo, da Rifondazione comunista e dal gruppo La sinistra per Prato viva. 
«Il centrodestra ha ridotto nel 2002 il contributo alle associazioni partigiane del 10% e nel 2003 di un ulteriore 55% - ha spiegato la capogruppo Ds Gerardina Cardillo - Ha inoltre bocciato lo stanziamento di 3 milioni di euro per le celebrazioni del 60° anniversario della Liberazione. Condividiamo l'appello rivolto dagli ex partigiani al presidente della Repubblica perchè venga garantita la memoria della Resistenza, di chi ha contribuito a scrivere la nostra Costituzione e chiediamo che il Consiglio comunale intervenga con la sua autorità per impedire quest'ennesimo atto di arbitrio del Governo. L'Associazione nazionale partigiani, costituita nel 1944, ha sempre svolto un'opera di valorizzazione e difesa degli ideali dell'antifascismo trasfusi nella Costituzione della Repubblica e ha concorso alla formazione di una coscienza civile e di patriottismo che è il cemento dell'identità nazionale».
«Si tratta di ricordare e valorizzare la struttura fondante della Costituzione - ha aggiunto il capogruppo di Rifondazione Leonardo Becheri - Questo Governo si dichiara antifascista, ma nei fatti lo è molto meno». Anche Maria Grazia Ciambellotti della Margherita ha concordato sull'importanza della memoria storica della guerra e del dopoguerra per le generazioni attuali e future. 
Di tutt'altro tono l'intervento di Gianluca Banchelli di An: «E' solo una riduzione delle spese in un momento di crisi internazionale: quei contributi saranno spesi per altre necessità più urgenti e per il sociale. Il Governo non vuole offuscare niente e non stiamo certo discutendo di una delibera per la rinascita del partito fascista. Il centrodestra vuole però sicuramente scrivere tutta la storia, non solo una parte».
Dello stesso tenore l'intervento di Goffredo Borchi, capogruppo di Forza Italia: «Si tratta solo di scelte economiche obbligate, necessarie per rientrare nei parametri europei di spesa di Maastricht. Sarebbe bello avere risorse per commemorare diversi eventi e fare confronti, ma non si può. E inoltre perchè continuare a costruire steccati e divisioni per cose che non esistono più? E' roba da campagna elettorale».
«Le celebrazioni della Resistenza - ha replicato l'assessore Massimo Carlesi, delegato per il 60° anniversario della Liberazione - hanno un alto valore formativo e costruttivo perchè sono rivolte ai giovani, che hanno il diritto di conoscere la storia non solo dai libri. L'ordine del giorno è importante perchè senza aiuti nazionali è difficile sostenere l'attività di chi fa conoscere la storia della Repubblica».
Anche il sindaco Marco Romagnoli ha preso parte alla discussione con un applaudito intervento: «Quando il Governo si pone l'obiettivo di abolire la festa del 25 aprile e il presidente del Consiglio non partecipa mai alla manifestazioni di commemorazione della Resistenza sorgono forti dubbi che consideri fondamentale questa pagina della storia. Se da una parte ci può essere lo stesso sentimento di pietà per i giovani morti nella Resistenza e per chi stava dall'altra parte, il giudizio storico non può certo essere lo stesso e non può dare la stessa dignità a chi ha portato un paese nel baratro della guerra e a chi, invece, ha ridato ad un popolo il suo orgoglio: gli antifascisti erano di tutti i partiti e ci hanno permesso di guardare a quegli eventi terribili vergognandoci molto meno, cosa che la Germania non ha potuto fare. E non scordiamo che a liberare Prato e Firenze sono stati proprio i partigiani».
L'ordine del giorno è stato approvato con 23 voti favorevoli, 4 astenuti di Forza Italia e 1 contrario, Gianluca Banchelli di An."
303,http://comunicati.comune.prato.it/generali/?action=dettaglio&comunicato=14200400000303,24/09/2004,14:49,Agenda,"I vigili arrestano un giovane per spaccio di stupefacenti",-,,"I vigili urbani hanno tratto in arresto per spaccio di stupefacenti un giovane di 19 anni, in via Ceri nella zona Campaccio.
Il giovane è stato sorpreso, ieri giovedì 23 settembre, in possesso di circa 50 g di hashish e di una somma di oltre 200 euro, presumibilmente di provenienza illecita. 
L'operazione si inserisce nell'attività di prevenzione che la Polizia municipale effettua nelle circoscrizioni cittadine. "
304,http://comunicati.comune.prato.it/generali/?action=dettaglio&comunicato=14200400000304,,,,,,,"notizia non presente"
305,http://comunicati.comune.prato.it/generali/?action=dettaglio&comunicato=14200400000305,,,,,,,"notizia non presente"
306,http://comunicati.comune.prato.it/generali/?action=dettaglio&comunicato=14200400000306,,,,,,,"notizia non presente"
307,http://comunicati.comune.prato.it/generali/?action=dettaglio&comunicato=14200400000307,,,,,,,"notizia non presente"
308,http://comunicati.comune.prato.it/generali/?action=dettaglio&comunicato=14200400000308,25/09/2004,12:37,Agenda,"Approvate le modifiche statutarie delle società partecipate dal Comune",-,,"Il Consiglio comunale di giovedì 23 settembre ha approvato le modifiche statutarie delle società partecipate dal Comune in seguito alla recente riforma del diritto societario: il termine per l'adeguamento era infatti il 30 settembre, anche se è stato prorogato, e le modifiche riguardano principalmente la specificazione della sede della società, del capitale, la sua frammentazione, il collegio dei revisori e il controllo contabile. Gli statuti in discussione giovedì erano quelli di Pin, Consiag, Asm,e Firenze Fiere: «Sollecito l'attenzione del Consiglio su queste modifiche statutarie - ha affermato Gianni Cenni di An - perchè si vogliono introdurre quasi alla chetichella importanti variazioni sociali nella compagine del Consiag facendole passare per formali». «La questione sollevata da questa delibera dovrebbe essere allargata ad un discorso più ampio - ha aggiunto il capogruppo di Rifondazione Leonardo Becheri - Vi è un esponenziale aumento delle funzioni delle società partecipate e a malapena in Consiglio comunale si riesce a sapere che fanno, qual'è la loro 'mission' e come operano. Dovremo trovare la forma che definisca il nostro ruolo rispetto a queste società per non essere solo dei passacarte». Elisabetta Carullo dei Ds, presidente della Commissione 1 per gli Affari istituzionali, ha chiarito che l'organo ha esaminato solo modifiche statutarie e non sostanziali cambiamenti delle funzioni e che si tratta solo di adeguamenti alla legge e del controllo di conformità. Anche il vice-sindaco Roberto Bencini ha spiegato che non vi è alcuna integrazione sostanziale o cambiamento d'indirizzo delle società: «Non abbiamo introdotto niente alla chetichella, dato che da settimane si parla di adeguamenti alla normativa societaria. I servizi del Consiag e le funzioni non sono cambiati, ma solo specificati». La delibera relativa al Pin è stata approvata all'unanimità, quella del Consiag approvata a maggioranza dal centrosinistra con l'astensione di Rifondazione, Nuovo Psi Taiti per Prato e Casa delle Libertà, quella di Asm con un solo voto di astensione del Nuovo Psi e Firenze Fiere con 11 voti di astensione dell'opposizione. "
309,http://comunicati.comune.prato.it/generali/?action=dettaglio&comunicato=14200400000309,25/09/2004,12:36,Agenda,"L'assessore Giovagnoli in Consiglio: «La prima stesura del Piano strategico sarà pronta a primavera»",-,,"Nell'ultima seduta del Consiglio comunale di giovedì 23 settembre si è parlato anche del Piano strategico: il capogruppo di Rifondazione comunista Leonardo Becheri ha infatti presentato un question time per conoscere i tempi di stesura del Piano e i modi in cui saranno coinvolti il Consiglio comunale e la cittadinanza. Ha risposto l'assessore allo Sviluppo economico Fabio Giovagnoli «Siamo attualmente nella fase di definizione iniziale del Piano strategico: abbiamo preso contatto con le città che si sono dotate prima di noi di uno strumento analogo, cioè Firenze, Pesaro, Piacenza e Torino. decideremo poi come caratterizzare il nostro: la linea guida che seguiremo è data dagli indirizzi del programma del sindaco, approvato in Consiglio. Contiamo di avviare la fase operativa a metà ottobre con dei gruppi di lavoro. La prima sintesi del Piano come documento programmatico generale sarà quindi pronta nella prossima primavera. E' obiettivo della giunta interessare sia il Consiglio nella stesura dell'atto che le categorie economiche e sociali rappresentative della città».« Mi ritengo solo parzialmente soddisfatto - ha replicato Becheri - perchè questo dovrebbe essere il Piano strategico della città, non solo delle categorie economiche e delle associazioni di imprenditori della città, per quanto importanti. Vista l'importanza dell'atto e del rinnovamento che atraverso aesso il sindaco vuole dare a Prato ci aspetteremmo un coinvolgimento più fattivo e ampio del Consiglio comunale e del mondo associativo cittadino»."
310,http://comunicati.comune.prato.it/generali/?action=dettaglio&comunicato=14200400000310,,,,,,,"notizia non presente"
311,http://comunicati.comune.prato.it/generali/?action=dettaglio&comunicato=14200400000311,28/09/2004,12:48,Agenda,"Circoscrizione Nord, giovedì 30 ottobre alle 21,  prima seduta della commissione Urbanistica, Ambiente e Sport.",-,,"E' fissata per venerdì 30 ottobre alle 21 la prima seduta della commissione Urbanistica, Ambiente, Verde pubblico e Sport della circoscrizione Prato Nord. La riunione, che per regolamento è aperta al pubblico, si terrà nella sede della circoscrizione, in via Sette Marzo 15. All'ordine del giorno le comunicazioni del presidente, Marco Baldi, che illustrerà, fra gli altri, la richiesta presentata da alcune associazioni sportive per gestire in convenzione porzioni di giardini pubblici adiacenti agli impianti sportivi, il programma delle inziative sportive da ora alla fine dell'anno; il progetto di urbanistica partecipata per la riqualificazione di Chiesanuova. All'ordine del giorno anche il parere su un piano di recupero che prevede la costruzione in via Mugnaini di un nuovo edificio residenziale al posto di una vecchia fabbrica. "
312,http://comunicati.comune.prato.it/generali/?action=dettaglio&comunicato=14200400000312,27/09/2004,13:59,Agenda,"Domani e il 29 settembre il PalaPrato ospita le gare amichevoli delle nazionali di Italia e Russia di Calcio a cinque",-,,"La nazionale italiana di Calcio a cinque fa tappa a Prato per prepararsi al campionato del mondo che si disputerà dal 20 novembre al 5 dicembre a Taipei in Cina: in due gare amichevoli al PalaPrato di Maliseti il team azzurro incontrerà la nazionale russa domani 28 settembre e martedì 29 alle 21.00. L'evento è stato presentato stamattina a Villa Fiorelli a Galceti da Fabrizio Tonelli, presidente nazionale della Divisione Calcio a cinque della Figc, Federazione italiana gioco calcio, dall'assessore allo Sport Aldo Milone, dal commissario tecnico della nazionale Alessandro Nuccorini e l'allenatore Roberto Menichelli. Erano presenti anche il Prefetto Giuseppe Badalamenti, il Questore vicario Vincenzo Gigli e i giocatori della nazionale italiana al gran completo: «Siamo felici di ripetere la bella esperienza fatta a Prato nel 1997 con l'incontro Italia-Bulgaria - ha detto il presidente Tonelli. - Prato non è stata una scelta casuale, visti i grandi risultati ottenuti dal Prato Calcio a cinque in questi anni. Gli incontri di domani e martedì avranno un grande valore agonistico anche se si tratta di amichevoli. La Russia infatti, anche se non si è qualificata per i mondiali, è una squadra forte e in campo ci sarà competitività». Il Prato Calcio a cinque si è laureato campione d'Italia nel 2002 e nel 2003 e attualmente è primo in classifica dopo tre incontri disputati da inizio campionato: «Ci onora che a Prato si disputi un incontro internazionale di questa importanza - ha aggiunto l'assessore Milone. - Prato merita la presenza della manifestazione visto il ruolo di spicco e i risultati che la squadra cittadina ha ottenuto. Speriamo che oltre allo spettacolo che la nazionale darà in campo l'incontro al PalaPrato porti buoni risultati nel campionato mondiale in Cina tra due mesi»."
313,http://comunicati.comune.prato.it/generali/?action=dettaglio&comunicato=14200400000313,27/09/2004,14:37,Agenda,"Dal 28 settembre al 2 ottobre si terrà la Settimana del territorio e delle esperienze ecologiche per il progetto di educazione ambientale Tree",-,,"Avrà inizio domani 28 settembre la Settimana del territorio e delle relazioni del progetto Tree, basato sull'ecologia, sull'osservazione della natura da punti di vista diversi, ad esempio dalla cima di un albero, sullo studio dei territori e su un approccio metodologico a questi temi che coinvolge scienza, cultura, mitologia e letteratura.
L'idea del progetto Tree per l'educazione ambientale è nato dalla collaborazione pluriennale  tra l'associazione Sintra Consulting, che lo gestisce, l'assessorato allo Sport del Comune di Prato ed il Trofeo Città di Prato  con il contributo della Provincia di Prato e della Regione Toscana.
La settimana, che va dal 28 settembre al 2 ottobre, sarà suddivisa in momenti legati all’esplorazione del territorio e delle sue relazioni, analizzandolo quindi non solo dal punto di vista naturalistico o paesaggistico, ma anche nelle sue dinamiche funzionali in relazione al sistema ampio che fa capo alla città di Prato, e in momenti di esperienze in cui si avrà affronterà l’albero in modo del tutto originale osservandolo direttamente in chioma con l’ausilio delle tecniche di tree-climbing.
Domani per quanto riguarda la parte dedicata allo studio del territorio ci sarà l'escursione per le praterie della Calvana dalle 14.30 alle 18.30, mercoledì 29 con lo stesso orario alle Cascine di Tavola, giovedì nel Monteferrato e sabato alle 16.30 alle Scuderie medicce di Poggio a Caiano ci sarà il convegno 'L'albero, il mito, la natura, la cura' con esperti sul tema. Tutte le escursioni sono gratuite e per i luoghi di ritrovo è possibile consultare il sito www.sintraconsulting.com. 
Ci sono poi le esperienze ecologiche che coinvolgono le scuole e sarà possibile anche provare l'ebbrezza dell'ascesa in chioma di piante ad alto fusto grazie alle tecniche del tree climbing, aperta a tutti nella giornata conclusiva al Parco del Bargo di Poggio: l'Istituto Autonomo Statale di Montemurlo parteciperà domani martedi 28 settembre in 
località Guzzano, l'Istituto Comprensivo Statale Bartolini mercoledi 29 settembre all'azienda agricola Fabio, l'Istituto Comprensivo Gandhi giovedi 30 settembre al Parco del Bargo di Poggio a Caiano,  l'Istituto Comprensivo Marco Polo venerdi 1 ottobre sempre al Parco del Bargo come anche l'Istituto Comprensivo Statale Lorenzo il Magnifico sabato 2 ottobre. Il tree climbing aperto a tutti coloro che vorranno provare è dalle 14.30 alle 19.00.
"
314,http://comunicati.comune.prato.it/generali/?action=dettaglio&comunicato=14200400000314,28/09/2004,13:55,Agenda,"Riapre nella Circoscrizione ovest il Centro di aiuto agli adolescenti e alla famiglia",-,,"Riapre il Centro servizi per la famiglia della Circoscrizione ovest con il progetto Per.fa.re, che offre aiuto e consulenza psicologica e pedagogica a ragazzi con problemi di apprendimento e comportamento, coppie e famiglie. Il centro è gestito dalla responsabile del progetto, dottoressa Manuela Fogliazza, pedagogista e mediatore familiare, e dalla coordinatrice, dottoressa Evita Raffaelli, mediatore familiare. 
I servizi attivati nel Centro sono: consulenza per la diagnosi e il trattamento di distrurbi dell'apprendimento, difficoltà scolastiche, dinamiche educative dell'infanzia e dell'adolescenza, rapporto genitori-figli, sostegno alle attività di studio, orientamento scolastico e professionale, mediazione familiare, mediazione sociale, mediazione interculturale. 
Tutte le attività si svolgono su appuntamento e sono completamente gratuite.
Il centro è aperto ogni lunedì e mercoledì dalle 15.30 alle ore 18.30 presso la sede della Pubblica Assistenza 'L'Avvenire', sezione di Galciana in via Costa 62.
"
315,http://comunicati.comune.prato.it/generali/?action=dettaglio&comunicato=14200400000315,28/09/2004,13:24,Agenda,"Lavori alle reti di acqua e gas",-,,"Per consentire lavori di scavo eseguiti da ConsiaReti e Publiacqua per l'allacciamento alle reti di acqua e gas e il rifacimento della pavimentazione stradale dal 4 ottobre fino al termine dei lavori e comunque non oltre il 30  sarà istituito il divieto di sosta con rimozione forzata su ambo i lati ed all’occorrenza il senso unico alternato in via Otto marzo, via Firenze, via Pistoiese, via Giolica di sopra, via Buzzi, via Longobarda, viale Allende, via Argonne, via del Guado a Narnali e via Montello.
"
316,http://comunicati.comune.prato.it/generali/?action=dettaglio&comunicato=14200400000316,28/09/2004,13:37,Agenda,"Divieto di sosta in via Tintori e via dell'Aiale",-,,"Per permettere la sosta di un automezzo per l’esecuzione di operazioni di carico scarico di materiali edili in via dei Tintori ai numeri civici 55/57/59 dal 1° ottobre fino al termine dei lavori e comunque non oltre il 1° novembre, dalle 8.00 alle 18.00 e solo nei giorni feriali  in via dei Tintori sarà istituito il divieto di sosta con rimozione forzata. Stesso provvedimento in via dell'Aiale dal 4 ottobre fino al termine dei lavori e comunque non oltre il 4 dicembre dalle 14.00 alle 20.00 e solo nei giorni feriali davanti al civico 9."
317,http://comunicati.comune.prato.it/generali/?action=dettaglio&comunicato=14200400000317,28/09/2004,13:49,Agenda,"Divieto di sosta per lavori alle fognature e alle reti di acqua e gas.",-,,"Fino all'8 ottobre per lavori di scavo necessari per interventi urgenti alle fognature è istituito il divieto di sosta con rimozione forzata su ambo i lati ed all’occorrenza il senso unico alternato con l’ausilio di movieri a vista in viale Piave, via Firenze, via Balbo,, via IX agosto 13-15, via Pistoiese 381, via Bologna, piazza Ciardi, via della Liberazione 34 via Fratelli Giachetti, via Pascoli, via Matteotti, via Erbosa e via Giachetti.
Fino al 9 ottobre invece per interventi urgenti al servizio acqua e gas è istituito il divieto di sosta con rimozione forzata su ambo lati ed all’occorrenza il senso unico alternato con l’ausilio di movieri a vista in via Mugellese, piazza Santa Maria della Pietà, via Pistoiese 784, via Serao 47 e via Cava 51.

 

 
"
318,http://comunicati.comune.prato.it/generali/?action=dettaglio&comunicato=14200400000318,28/09/2004,16:12,Agenda,"Altre nuove sezioni di materna statale in arrivo a Prato",-,,"Altre sezioni di scuola materna statale a Prato. L'annuncio ufficiale sul numero di nuovi insegnanti assegnati, e di conseguenza sul numero di sezioni da aprire, probabilmente avverrà la prossima settimana da parte delle strutture del ministero all'Istruzione, ma dall'incontro nei giorni scorsi, e dal colloquio telefonico di ieri (lunedì 27 settembre), l'assessore alle Pubblica istruzione Sabrina Nieri ha avuto dal dottor Cesare Angotti, direttore dell'Ufficio scolastico regionale per la Toscana, la conferma della buona notizia.
Il Comune da tempo ha chiesto al ministero l'invio di nuovi insegnanti per l'apertura di altre classi di scuola materna, «facendosi carico - come afferma l'assessore Nieri - fin dalle rilevazioni dei dati delle iscrizioni, all'inizio del 2004, di rappresentare le esigenze delle famiglie e il diritto di tutti i bambini pratesi fra i 3 e 5 anni a poter frequentare la scuola».
A gennaio, tenuto conto dell'offerta dell'intero sistema di scuole statali, comunali e paritarie, erano 150 i bambini esclusi dalla materna. Per questo l'Amministrazione comunale, raccogliendo la domanda dei cittadini, si era mobilitata per avere dal ministero nuove sezioni di materna statale, in aggiunta alle due concesse, e richieste dal Comune, il 20 maggio scorso, che hanno ridotto a circa 90 il totale dei posti ancora mancanti. 
L'assessorato alla Pubblica istruzione aveva avanzato la proposta di aprire altre tre sezioni, le cui sedi a maggio in una Conferenza dei servizi con le autorità scolastiche furono indicate a Chiesanuova (istituto Lippi), Galciana (istituto Gandhi) e alla materna Charitas (istituto M. Polo).
Spetterà al direttore del Centro servizi amministrativi (ex provveditorato), dopo la verifica sulla consistenza attuale delle liste d'attesa,  decidere dove aprire le nuove sezioni statali che, stando alle anticipazioni fornite dal direttore Angotti all'assessore Nieri, sono state assegnate a Prato.
«Il tenace impegno del Comune sembra abbia avuto esito positivo. Se le notizie che ci sono state fornite - commenta l'assessore Nieri - troveranno rapido riscontro, e tutto lascia credere che sia così, poichè ci è stata fornita certezza sulla possibilità di avere nuove sezioni, anche se non nel numero, viene riconosciuta la particolare situazione pratese. L'iniziativa fin qui sviluppata dall'Amministrazione comunale, che ha puntato nel corso degli anni ad allargare l'offerta formativa, si è dimostrata giusta e corretta. La speranza è che possa dissolversi una delle preoccupazioni maggiori all'apertura del nuovo anno scolastico».
Al momento dell'assegnazione delle nuove sezioni, che l'assessorato si augura possano consentire di risolvere la domanda delle famiglie, le strutture comunali dell'ufficio Pubblica istruzione forniranno tutte le necessarie indicazioni.      "
319,http://comunicati.comune.prato.it/generali/?action=dettaglio&comunicato=14200400000319,28/09/2004,18:29,Agenda,"Il sindaco esprime «gioia e soddisfazione» per la liberazione di Simona Pari e Simona Torretta",-,,"«Gioia e soddisfazione», queste sono le parole pronunciate dal sindaco Marco Romagnoli alla notizia della liberazione di Simona Pari e Simona Torretta, arrivata nel corso della riunione della giunta municipale, che si riunisce settimanalmente il martedì pomeriggio.
«Esprimo la mia soddisfazione personale - ha aggiunto il sindaco - a nome della giunta e dell'Amministrazione comunale e di tutta la comunità pratese, che ha seguito con trepidazione la sorte delle due volontarie dell'associazione 'Un ponte per'. L'esito positivo si unisce alla speranza che anche per gli altri ostaggi in Iraq vi sia la possibilità di tornare liberi». Il sindaco ha anche rilevato come anche Prato, nel corso delle celebrazioni a Figline per la Liberazione della città, col messaggio letto dallo stesso Romagnoli e dal vescovo in occasione del Corteggio storico, e con la proposta avanzata in Consiglio comunale di fare dell'11 settembre una giornata per commemorare tutte le vittime delle violenze, dal terrorismo alla guerra, abbia partecipato insieme all'intero Paese «alla forte mobilitazione affinchè le due Simone tornassero libere, che ha visto convegere le volontà delle massime autorità dello Stato e dei  cittadini, nonchè dell'insieme delle forze politiche».     "
320,http://comunicati.comune.prato.it/generali/?action=dettaglio&comunicato=14200400000320,,,,,,,"notizia non presente"
321,http://comunicati.comune.prato.it/generali/?action=dettaglio&comunicato=14200400000321,29/09/2004,10:42,Agenda,"Due nuove categorie di permessi per Apu, Ztl e Ztc per le scuole",-,,"Due nuove categorie di permessi per l'accesso in Apu (area pedonale), in Ztl e in Ztc (la zona a traffico limitato), per le famiglie degli alunni che frequentano la scuola dai nido alle medie.
Con una delibera, presentata dall'assessore alla Mobilità Massimo Carlesi, la Giunta municipale ha istituito  due nuove categorie di permessi: S1 per i genitori i cui figli frequentano i nidi, le scuole materne ed elementari; S2 per le famiglie dei ragazzi delle medie.
Il costo dei permessi è di 20 euro e copre l'intero anno scolastico. I nuovi permessi, con logo su sfondo bianco, potranno essere richiesti direttamente alle segreterie degli istituti scolastici, che provvederanno a inoltrarli ad Essegiemme per il loro rilascio.
Per avere le autorizzazioni delle categorie S1 e S2, valevoli solo per le scuole, bisogna indicare i dati anagrafici del ragazzi, il numero di targa del veicolo, il nome della scuola, l'orario di entrata e di uscita.
I permessi possono essere rilasciati, con tutte le indicazioni del caso, anche dalla rete T-serve."
322,http://comunicati.comune.prato.it/generali/?action=dettaglio&comunicato=14200400000322,29/09/2004,15:08,Agenda,"Stamani il seminario in Comune per la presentazione del progetto della Carta di cittadinanza per il welfare",-,,"«Il nostro obiettivo non è solo fornire dei servizi, ma crearli con la partecipazione delle persone e coniugare la solidarietà e l'intervento pubblico con il riconoscimento dei diritti». Con queste parole il sindaco Marco Romagnoli ha aperto stamani 29 settembre il seminario 'La Carta di cittadinanza nella strategia di sviluppo del sistema regionale di welfare', che si è tenuto nel Salone consiliare. Relatori del convegno sono stati Lorena Paganelli della Regione Toscana, che ha presentato il progetto regionale, Angelo Lippi ed Elisabetta Nave della Fondazione Zancan, ente che opera nell'ambito del sociale e che gestisce tecnicamente e scientificamente il progetto della Carta di cittadinanza, Anna Maria Calvani, coordinatrice sociale dell'area pratese, l'assessore ai Servizi sociali Maria Luigia Stancari e rappresentanti della Provincia, dei Comuni dell'area e operatori del mondo dell'associazionismo e del volontariato. 
La finalità del progetto promosso dalla Regione e adottato per ora in alcune zone della Toscana come il Mugello e l'area livornese, è migliorare le condizioni sociali locali attraverso un percorso partecipativo che coinvolge le istituzioni, il mondo dell'associazionismo e del volontariato e le categorie collaterali per capire a fondo i bisogni espressi dalla comunità e come rispondere al meglio. La Carta per la cittadinanza si basa infatti sul profilo della popolazione e partendo dai suoi connotati intende dare opportunità e percorsi di crescita a giovani, anziani, persone malate o portatrici di handicap e famiglie in difficoltà. Garantisce inoltre degli standard qualitativi dei servizi per dare una reale esigibilità e la fruibilità dei diritti. Con quest'obiettivo sarà formato subito un Gruppo tecnico di lavoro, di cui faranno parte istituzioni ed enti del settore sociale pratese, che elaborerà la Carta: una prima stesura sarà pronta già a cavallo tra febbraio e marzo. La tutela e il miglioramento dei servizi sociali saranno realizzati nell'azione amministrativa della giunta soprattutto attraverso il Piano strategico, in corso di formazione, e la Società della salute: «La Società della salute è uno strumento che ci permetterà di progredire nella formazione di un welfare locale - ha detto il sindaco Romagnoli - e il Piano strategico non è solo uno strumento di programmazione economica, perchè stabilisce i canoni d'intervento per realizzare uno sviluppo equilibrato della città e anche un equilibrio sociale: al suo interno spiccheranno le esigenze e i diritti dei cittadini che devono essere assicurati, come il lavoro, la casa e l'istruzione». «La fruizione dei servizi deve nascere dalla compartecipazione, non dalla passività - ha aggiunto l'assessore Stancari - per questo intendiamo intraprendere con la Carta di cittadinanza un percorso di condivisione. Il Gruppo tecnico terrà le fila del progetto e cominicherà gli esiti del lavoro non solo alle categorie e ai soggetti sociali, ma anche ad altri settori, come quello dell'ambiente, dell'urbanistica e della scuola: il benessere di una persona nasce infatti da tutte queste cose con cui si vive a contatto e non certo solo da un sussidio economico. Vogliamo quindi creare l'attenzione di tutta la comunità ai problemi sociali interagendo per realizzare un progetto condiviso davvero efficace e vitale che realizzi il concetto di welfare»."
323,http://comunicati.comune.prato.it/generali/?action=dettaglio&comunicato=14200400000323,29/09/2004,15:55,Agenda,"E' stato firmato stamani in Comune il Protocollo d'intesa per la Mobilità sostenibile",-,,"E' stato firmato stamattina in Palazzo comunale il protocollo d'intesa per la Mobilità sostenibile, che intende ridurre l'uso del mezzo privato da parte dei lavoratori ed incentivare invece l'utilizzo dei mezzi pubblici o alternativi per una viabilità urbana più snella. L'atto, presentato solo 10 giorni fa, vede coinvolti nel progetto soggetti diversi, ovvero i sindacati, le categorie economiche, il Comune, il consorzio del Macrolotto 1 Conser e le associazioni ambientaliste. La riduzione del traffico significa infatti anche un miglioramento della qualità dell'aria. Oltre all'assessore alla Mobilità Massimo Carlesi e all'assessore all'Ambiente Camilla Curcio hanno firmato infatti il segretario della Cgil Leandro Innocenti, Calogero Italiano di Cisl, annalisa Nocentini di Uil, il presidente di Legambiente Franco di Martino, Valerio Vagnoli del Wwf, il direttore dell'Unione commercianti Riccardo Diddi, il presidente di Confartigianato Giovanni Nenciarini, il direttore dell'Unione industriali Aldo Gioli, il vice-presidente di Cna Nicola Marzano e il presidente di Confersercenti Giuseppe di Ronato. 
Il protocollo è nato nell'ambito della Settimana europea della Mobilità, indetta dal 16 al 22 settembre, a cui l'Amministrazione comunale ha deciso di aderire concretamente con iniziative e progetti diretti a degongestionare il traffico, aumentare l'offerta del trasporto pubblico locale e ridurre l'inquinamento accogliendo la proposta iniziale fatta dalle associazioni ambientaliste. Subito dopo la firma partirà la prima fase del progetto, ovvero uno studio di tre mesi a cura dell'ufficio Traffico del Comune sui flussi di mezzi diretti al macrolotto 1 e 2 e nelle aree 'strategiche' della città: con la collaborazione delle aziende, delle associazioni sindacali e dei lavoratori si studieranno orari di entrata e uscita, percorsi ed esigenze. L'elaborazione dei risultati sarà disponibile a gennaio e subito dopo sarà avviata la seconda fase dell'intesa, che prevede la progettazione delle soluzioni di trasporto pubblico alternative al mezzo privato per recarsi la lavoro. Si tratta di una grossa fetta di traffico, perchè ai due Macrolotti sono diretti oltre 4500 lavoratori. Le soluzioni possono essere un efficiente servizio di bus, servizi a chiamata o car-pooling, auto collettive, sistema già adottato sperimentalmente in varie aziende del Macrolotto 1, gratuito per i dipendenti, grazie alla convenzione stipulata dal Conser con il Comune, che ha fornito i mezzi ecologici elettrici e a metano. anche il potenziamento di questo sistema fa parte dell'intesa stretta stamani. Tutto questo si traduce in minor traffico, minor inquinamento atmosferico e minori costi di trasporto per i lavoratori, che potranno risparmiare e lasciare l'auto a casa: «Il 75% dell'inquinamento è causato dal traffico - dice l'assessore Curcio - Questo protocollo è una delle tappe per arrivare allo sviluppo compatibile e sostenibile della città dal punto di vista dell'ambiente. L'importante intesa raggiunta sarà presentata anche nell'ambito della rete provinciale Agenda 21, che approfondisce le problematiche dell'area attraverso l'analisi di sezioni tematiche, nell'incontro dedicato alla mobilità previsto per il 14 ottobre»."
324,http://comunicati.comune.prato.it/generali/?action=dettaglio&comunicato=14200400000324,30/09/2004,14:27,Agenda,"Alla Circoscrizione ovest si inaugura il progetto «Lo sport ti colora la vita».",-,,"Domani, venerdì 1° ottobre alle ore 17, allo stadio comunale di Galciana, inizieranno le gare di calcetto e atletica leggera nell'ambito del progetto «Lo sport ti colora la vita» sostenuto dalla Commissione Europea-Direzione generale Istruzione e cultura per l'«Anno europeo dell'educazione attraverso lo sport 2004».
La Circoscrizione ovest, insieme agli istituti comprensivi Gandhi(con la scuola media Zipoli di Galciana) e Puddu (con la scuola media Don Bosco ed elementare Puddu di Maliseti), con le associazioni sportive A.c. Galcianese, A.c. Maliseti e Atletica leggera Prato hanno aderito al progetto con il patrocinio dalla Provincia di Prato.
Il progetto, che vede capofila l'istituto comprensivo Lusi di Ariano Irpino, coinvolge scuole, associazioni sportive e Comuni di tutta Italia e della Slovenia che organizzeranno, nelle proprie città, incontri didattici e gare sportive di discipline varie.
La manifestazione conclusiva si svolgerà a Prato il 4 e 5 dicembre allo stadio di Maliseti, dove le squadre vincitrici dei singoli Comuni si affronteranno nella finale delle viarie discipline."
325,http://comunicati.comune.prato.it/generali/?action=dettaglio&comunicato=14200400000325,30/09/2004,14:22,Agenda,"La circoscrizione ovest  ha partecipato alla festa di S.Antonio al Porto nel comune gemellato di Palinuro.",-,,"Una delegazione della Circoscrizione ovest, costituita dal presidente Giovanni Mosca, e da consiglieri circoscrizionali, ha partecipato, dal 24 al 26 settembre scorso, alla tradizionale festa patronale di S. Antonio al Porto, nel Comune gemellato di Palinuro (Salerno). 
Insieme alla delegazione pratese erano presenti i figuranti del Corteggio storico di Montemurlo, nei tradizionali costumi dell’epoca, che hanno partecipato alla sfilata in costume per le vie del paese insieme ad altri gruppi folkloristici provenienti da tutta la zona del Cilento.
Alla delegazione pratese è stata riservata una calorosa accoglienza da parte dei rappresentanti della locale Amministrazione comunale, che hanno espresso la volontà di intensificare, nell’ambito del gemellaggio che risale al 1997, i rapporti di reciproca collaborazione con la promozione di iniziative culturali e sportive coinvolgendo, in modo particolare, i ragazzi delle scuole. 
"
326,http://comunicati.comune.prato.it/generali/?action=dettaglio&comunicato=14200400000326,,,,,,,"notizia non presente"
327,http://comunicati.comune.prato.it/generali/?action=dettaglio&comunicato=14200400000327,30/09/2004,14:01,Agenda,"Circoscrizioni, fino al 31 dicembre chiusi il sabato gli sportelli anagrafici e gli uffici amministrativi",-,,"Gli sportelli anagrafici delle circoscrizioni rimarranno chiusi al pubblico ogni sabato fino al 31 dicembre. La proroga della chiusura riguarda gli sportelli anagrafici di quattro circoscrizioni: quelli di via Ofanto 36 nella circoscrizione Nord, via Capponi 54 nella circoscrizione Est, via Ventisette Aprile 39 nella circoscrizione Sud, via Isidoro Del Lungo 12 nella circoscrizione Ovest. La chiusura nella giornata del sabato fino al 31 dicembre sarà estesa anche agli uffici amministrativi di tutte le circoscrizioni (Prato Nord, Prato Sud, Prato Est, Prato Ovest e Prato Centro) e, come per gli sportelli anagrafici si effettuerà precisamente il 2, 9, 16, 23, 30 ottobre; il 6, 13, 20, 27 novembre; il 4, 11 e 18 dicembre. 
"
328,http://comunicati.comune.prato.it/generali/?action=dettaglio&comunicato=14200400000328,01/10/2004,12:52,Agenda,"Circoscrizione Nord,  sì della commissione Urbanistica, Ambiente e Sport al piano di recupero di via Mugnaini",-,,"Parere positivo della commissione Urbanistica, Ambiente, Verde pubblico e Sport della Circoscrizione Prato nord  al piano di recupero che prevede la costruzione in via Mugnaini di un nuovo edificio residenziale al posto di una vecchia fabbrica. Il presidente della commissione, Marco Baldi, nella seduta di ieri ha, inoltre, comunicato che due associazioni sportive sono interessate alla gestione in convenzione di giardini pubblici: lo Sporting club di Chiesanuova che ha avanzato una richiesta per i giardini di via Tirso e l'associazione bocciofila 'Tempo Libero' che chiede in gestione gli spazi dei giardini di via Baracca, adiacenti all'area del bocciodromo.
Sempre in materia di sport la commissione ha sottolineato la priorità degli interventi di sistemazione del campo da rugby di viale Galilei. Nel medesimo viale si darà inizio ai lavori per i due bocciodromi: in quello  coperto si procederà a breve alla risistemazione della copertura (già assegnati alla società che lo gestisce 15.000 euro), in quello scoperto si realizzerà invece la copertura a seguito di un'assegnazione di 29.000 euro.
Il presidente Baldi ha, anche, riferito l'esito degli incontri  effettuati con il Centro di scienze naturali di Galceti e con l'Anpil, Area naturale protetta del Monteferrato: è in via di elaborazione il progetto di una nuova costruzione per ospitare la sede del centro di Galceti, mentre a Villa Fiorelli sarà realizzato un punto informativo la cui inaugurazione è prevista entro il 2005. 
I cittadini interessati a un colloquio con il presidente della commissione, Marco Baldi, possono incontrarlo ogni sabato, dalle 10 alle 12, nella sede della circoscrizione Prato nord, via VII Marzo 15. "
329,http://comunicati.comune.prato.it/generali/?action=dettaglio&comunicato=14200400000329,,,,,,,"notizia non presente"
330,http://comunicati.comune.prato.it/generali/?action=dettaglio&comunicato=14200400000330,01/10/2004,13:53,Agenda,"Domani la «Festa dell'uva» a Borgonuovo.",-,,"Domani, sabato 2 ottobre, alle ore 15,30, nei giardini di via Lorenzo da Prato/via Becherini, si terrà la tradizionale «Festa dell’uva» organizzata dal centro sociale anziani di Borgonuovo, con il patrocinio  della Circoscrizione ovest e dell’assessorato alle Politiche Ambientali, 
Alla manifestazione sarà presente l’Ecocorriera “Lupo Alberto” di Asm.


"
331,http://comunicati.comune.prato.it/generali/?action=dettaglio&comunicato=14200400000331,01/10/2004,13:50,Agenda,"Osservatorio prezzi - Assessore e associazioni dei commercianti d'accordo",-,,"Il via libera di Unione commercianti e Confesercenti  c'è. Nell'incontro di stamani con l'assessore allo Sviluppo economico Fabio Giovagnoli, i rappresentanti dell'Unione (il presidente Franco Bigagli e il direttore Riccardo Diddi) e della Confesercenti (il direttore Giuseppe Di Ronato), hanno convenuto sull'ipotesi di dare vita ad un osservatorio dei prezzi «in funzione - come è stato detto nel corso dell'incontro - di una politica dei prezzi a livello locale» e affinchè possa stabilirsi «un rapporto di fiducia fra consumatori e commercianti».
L'incontro di stamani con le associazioni dei commercianti ha rapppresentato un primo contatto di un percorso da fare per dare contenuti all'osservatorio, e al contempo segue consultazioni avviate dall'assessore con le organizzazioni sindacali, e precede riunioni con le associazioni dei consumatori.
L'obiettivo dichiarato dall'assessore è formulare al più presto una proposta, per discuterla attorno ad un cosiddetto 'tavolo' al quale far sedere insieme le sigle sindacali, dei commercianti e dei consumatori.
L'idea, sulla quale si è convenuto nel corso dell'incontro odierno, è di dare vita più che ad un osservatorio statistico ad un organismo che verifichi l'evoluzione dei prezzi e che individui forme e azioni che abbiano, per quanto è possibile dato che la questione è complessa, una qualche incidenza reale.  
Come spiega l'assessore Giovagnoli «è importante che si convenga sul realizzare uno strumento che monitorizzi anche i prezzi locali. Siamo all'inizio ed insieme ai soggetti interessati c'è da definire le funzioni di questo osservatorio». Da un lato c'è la consapevolezza che il potere d'acquisto delle famiglie è calato, dall'altro l'esigenza di dare anche informazioni corrette sui modi con cui si formano i prezzi.
Gli incontri avvenuti e in quelli in programma rappresentano un primo passo, a cui seguirà una proposta avanzata dagli uffici comunali.      "
332,http://comunicati.comune.prato.it/generali/?action=dettaglio&comunicato=14200400000332,01/10/2004,13:15,Agenda,"Circoscrizioni, orari di apertura la pubblico su cinque giorni la settimana in sintonia con tutti gli altri uffici comunali",-,,"Le Circoscrizioni comunali sperimenteranno, fino al prossimo 31 dicembre, un orario settimanale di apertura al pubblico di tutti i propri uffici (anagrafici e amministrativi) su cinque giorni: lunedì e giovedì dalle ore 8,30 alle ore 17,30; martedì, mercoledì e venerdì dalle ore 8,30 alle ore 13; sabato chiusura totale delle sedi, in sintonia con quanto, ormai da tempo, viene effettuato presso tutti gli altri uffici comunali.
Per lo stesso periodo si ricorda, inoltre, che gli sportelli anagrafici delle frazioni di Iolo, Galciana, Ciliani e La Pietà resteranno chiusi. I cittadini potranno richiedere certificati e documenti anagrafici presso la sede dell’Anagrafe Centrale (Piazza Cardinale Niccolò, 13) e presso le sedi di quattro Circoscrizioni: Prato-Nord, Prato-Sud, Prato-Est e Prato-Ovest.


"
333,http://comunicati.comune.prato.it/generali/?action=dettaglio&comunicato=14200400000333,01/10/2004,14:18,Agenda,"In Consiglio la relazione dell'attività del difensore civico nel 2003",-,,"Nel 2003 sono stati 206 i casi sottoposti all'attenzione del difensore civico per un totale di 338 cittadini interessati: sono questi i numeri presentati ieri 30 settembre in Consiglio comunale nella relazione sull'attività dell'Ufficio del difensore civico del Comune Romano Cocchi svolta nell'arco del 2003. Il bilancio viene presentato ora a causa della tornata elettorale del giugno scorso che ha sospeso le attività del Consiglio. Ad illustrare la relazione al Consiglio è stato proprio il dottor Romano Cocchi.
Le questioni sollevate dai cittadini nei confronti dell'Amministrazione comunale sono stati in tutto 101 per un totale di 198 cittadini coinvolti, così ripartiti tra settori: 26 per l'Area Ambiente e territorio, per inquinamento acustico, ambientale, viabilità e traffico; 13 per l'Urbanistica riguardanti concessioni edilizie, destinazioni d'uso e sanzioni; 39 per accesso agli atti, diritto d'informazione, servizi e procedure amministrative e richieste di risarcimento danni; 14 hanno riguardato i servizi sociali e la Pubblica amministrazione per agevolazioni, rimborsi di utenze, scuole, esoneri dal pagamento di servizi e assegni sociali; 9 la Polizia municipale per le sanzioni. 
Quaranta ricorsi sono poi stati presentati nei confronti di consorzi e società partecipate: Sori per Tarsu ed Ici, Consiag, Asm, Ater e Publiacqua. Per questioni riguardanti l'igiene e la sanità contro l'Asl, il Servizio Igiene territoriale i casi sono stati 9, contro gli istituti previdenziali Inps ed Inpdap 14 e contro Amministrazioni diverse e l'Ufficio ministeriale delle entrate 31 e contro servizi di pubblica utilità e società private come Telecom, Wind, Enel ed edilizia privata 11. Nel 2002 gli interventi complessivi del difensore civico sono stati 225:
 «Si tratta di una grossa mole di lavoro svolto in aiuto dei cittadini con precisione e competenza e di questo bisogna ringraziare - ha detto il capogruppo di Forza Italia Goffredo Borchi - è un servizio avviato quasi in sordina nel 1997 in Comune che ora invece viene molto usato perchè i cittadini hanno preso coscienza della sua esistenza. Dovrebbe essere però più divulgato in modo che tutti sappiano le competenze e i tempi dell'Ufficio del difensore civico». «Un punto importante su cui soffermarsi è costituito dai ricorsi contro le società partecipate dal Comune - ha continuato il capogruppo di Rifondazione comunista Leonardo Becheri - che denotano delle difficoltà dei cittadini in rapporto a questi enti. Dato che sono nati per gestire al meglio i servizi che gli sono stati affidati il lavoro del difensore civico a questo riguardo dovrebbe essere ridotto, mentre invece è aumentato».
«La nostra è una città articolata e complessa ed è chiaro che i casi siano molteplici e diversi - è intervenuto Luca Roti della Margherita - il difensore civico è una conquista nel rapporto tra Amministrazione e cittadini. Ringraziamo il dottor Cocchi per il lavoro svolto». 
«Attraverso il difensore civico i cittadini sono in grado di arrivare in modo agevole alla soluzione dei casi e dei problemi - ha affermato la capogruppo Ds Gerardina Cardillo - E' uno strumento importante per la difesa dei diritti». Infine anche i capigruppo dell'Italia dei Valori e dei Verdi per la pace Aurelio Donzella e Tommaso Rindi hanno ringraziato  Romano Cocchi per il lavoro svolto."
334,http://comunicati.comune.prato.it/generali/?action=dettaglio&comunicato=14200400000334,01/10/2004,16:21,Agenda,"Un'interrogazione sull'abolizione della Fiera di Prato in Consiglio comunale",-,,"La Fiera di viale Marconi con il suo spettacolo viaggiante, conclusasi da poco, è stata al centro di un'interrogazione presentata ieri 30 settembre in Consiglio comunale dai consiglieri di Alleanza nazionale Gianluca Banchelli e Fulvio Ponzuoli: «Più che un momento di svago è un'occasione per risse, criminalità e scontri tra extracomunitari - ha illustrato Banchelli - La sera poi la situazione diventa invivibile per le vie limitrofe a viale Marconi per schiamazzi, parcheggi selvaggi e danneggiamenti alle auto in sosta. Non vale la pena tenere in vita una simile manifestazione ed invitiamo per questo l'Amministrazione comunale a ripensare al luogo in cui ospitarla e sospenderla fino a che non sarà trovato un luogo più adatto». All'interrogazione ha risposto l'assessore allo Sviluppo economico Fabio Giovagnoli: «Premetto che la gestione dell'evento è stata affidata alla Sori e non è direttamjente del Comune, ma ugualmente quanto riportato dall'interrogazione mi sembre paradossale, perchè rappresenta una realtà molto diversa da quella che risulta a me di quest'ultima edizione della Fiera: non ci sono state infatti denunce per reati e danneggiamenti e la manifestazione, visto il successo di ogni sera, si riconferma come un evento atteso dalla popolazione. I numeri parlano chiaro: quest'anno la Fiera ha avuto circa 100.000 frequentatori. E' ovvio che chi abita vicino a viale Marconi subisca dei disagi, ma si può cercare di migliorare la situazione mantenendo la Fiera nel cartellone delle manifestazioni pratesi di settembre. Bisogna poi ricordare che ci sono iniziative sociali e solidali importanti legate all'evento, come le giornate dedicate ai bambini e ai portatori di handicap in cui possono salire gratis sulle giostre e le attrazioni. Si può parlare quindi di miglioramenti, ma nell'ambito della continuità della festa»."
335,http://comunicati.comune.prato.it/generali/?action=dettaglio&comunicato=14200400000335,01/10/2004,16:30,Agenda,"Prato Marathon - Divieti e chiusure strade",-,,"Una lunga sfilza di provvedimenti alla viabilità per domenica 3 ottobre, in occasionedello svolgimento della terza edizione della “Prato Marathon”, che si articoa sul classico percorso di 42,195 km e sulla distanza ridotta di 21,097 km. Le strade sotto elencate, tra le ore ore 9,00 e le 16,00, restano chiuse al traffico limitatamente alle fasi di passaggio degli atleti.
CHIUSURA AL TRAFFICO - MARATONA E MEZZA MARATONA - V.le della Repubblica fra v.le L. da Vinci (Declassata)e v.le Montegrappa, v.le Montegrappa fra v.le della Repubblica e v.le V. Veneto, v.le Vittorio Veneto, p.zza Europa, p.zza S. Marco, v.le Piave, p.zza delle Carceri, via Pugliesi, via Garibaldi fra via Pugliesi e p.zza Duomo, p.zza Duomo, Largo Carducci, via Muzzi, 
via Bamchelli, via S. Caterina, via Dolce de' Mazzamuti, via della Misericordia, via Galcianese tra 
via della Misericordia e via San Paolo.
SOLO MARATONA - Via C. Guasti fra via L. Muzzi e p.zza del Comune, p.zza del Comune, via B. Ricasoli,	
p.zza S. francesco, via S. Trinità, via Roma fra via S. Trinità e via Limberti, via Limberti, via sulla Gora di Grignano, via del Lazzeretto fra via sulla Gora di Grignano e via del Ferro, via del Ferro fra via del Lazzeretto e via Fosso via Fosso del Masi, via Fosso del Masi, via dell'Alloro fra via Fosso del Masi e via della Torre Armata, via della Torre Armata, via della Rugea, via di Giramonte, via del Fossato, via Roma fra via del Fossato e via di Bogaia, via di Bogaia, via G. Braga fra via di Bogaia e via M. pasquinelli, via Pasquinelli, via F. Badiani, via di Nebbiaia fra via F. Badiani e via delle Colombaie, 
via delle Colombaie, fra via di Nebbiaia e via Traversa il Crocifisso, via Traversa il Crocifisso fra via delle delle Colombaie e via del Molinuzzo, via del Molinuzzo fra via Traversa il Crocifisso e Via Paronese, via Toscana fra via del Molinuzzo e via dei Fossi, via dei Fossi fra via Toscana e via Cava, via Piazzanese, via S. Giusto fra via Piazzanese e via Galcianese, via Galcianese fra via San Giusto e via San Paolo.
MARATONA E MEZZA MARATONA - Via S. Paolo fra Via Galcianese e via F. Cilea, via F. Cilea, via A. Nuti
fra via F. Cilea e via A. Vivaldi, via A. Vivaldi
fra via A. Nuti e via P. Mascagni, via P. Mascagni fra via A. Vivaldi e via Pistoiese, via Pistoiese
fra via P. Mascagni e Via A. Scarlatti, via A. Scarlatti, via L. Ciulli fra Via A. Scarlatti e Via A. Alfani, via A. Alfani, via Visiana, via Traversa per Mazzone fra via Visiana e via Pistoiese (uscita sul Comune di Montemurlo),	(rientro dal Comune di Montemurlo) via Montalese dal confine comunale con Montemurlo a via Senio,	via Senio tra via Montalese e Via Argonne, via Argonne tra via Senio e via Bligny, via Bligny fra via Argonne e via Stalingrado, via Stalingrado, via S. Anna di Stazzema, via di Maliseti
fra via Sant’Anna di Stazzema e Via Pistoiese, via di Maliseti fra Via Sant’Anna di Stazzema e Via Pistoiese, via Pistoiese fra via di Maliseti e Via San Vincenzo, via San Vincenzo, p.zza S. Domenico, via C. Guasti fra p.zza S. Domenico e via L. Muzzi, via L. Muzzi, via Guizzelmi, via del Serraglio, via Cavallotti
fra via del Serraglio e via G. Magnolfi, via Magnolfi.
Il transito sarà comunque consentito ai mezzi di soccorso, ai mezzi delle forze dell’ordine e veicoli autorizzati facenti parte dell’organizzazione e della manifestazione sportiva.
Inoltre sarà consentito il transito ai mezzi di trasporto pubblico ad eccezione di via Pistoiese fra via Ortigara e via dell’Alberaccio e fra via U. Giordano e Via S. Vincenzo, via Mascagni fra via Pistoiese e via A. Borgioli, via S. vincenzo, via Cavallotti.
DIVIETI DI SOSTA - Dalle ore 6,00 di sabato 2 ottobre 
alla ore 12,00 di domenica dieto di sosta nell'area a parcheggio adiacente il v.le della Repubblica fra il Museo Pecci e la Declassata e in tutti i vialetti perimetrali al Museo per consentire il montaggio di strutture e la presenza dei mezzi partecipanti alla  manifestazione sportiva
Domenica dalle 6,00 fino a non oltre le 12,00 divieto di sosta nel v.le della Repubblica fra v.le L. da Vinci (Declassata) e via G. Catani compreso controviali, p.zza Europa, via Banchelli: dalle ore 6,00 fino al termine della maratona, non oltre le 15,00, divieto di sosta in via C. Guasti, via S. Caterina fra il numero civico 13 e via Dolce Dé Mazzamuti, via Roma tra via Compagnetto da Prato ed il numero civico 100, via dell'Alloro fra il civico 168 e per circa 30 metri, via S. Giusto tra il civico 9/E ed il civico 7 solo lato dx direzione via Galcianese, via S. Paolo tra via Galcianese e via S. Ceccatelli, via P. Mascagni, tra il civico 39 ed il civico 45, via Visiana tra il civico 48 ed il civico 52, via Argonne 
tra il civico 162 e per circa 30 m., via Pistoiese  
tra via A. Corelli e via A. Ciabatti solo lato dx direzione centro città, via Pistoiese tra via A. Ciabatti e via Goito solo lato sx direzione centro città, via Pistoiese tra via Goito e via dei Gobbi, via Pistoiese tra via dei Gobbi e via D. Chiesa solo lato sx direzione centro città, via Muzzi, via Guizzelmi, via del Serraglio, via Cavallotti compresi gli stalli alla sosta posti sull’intersezione tra la stessa va Cavallotti, va S. Giorgio e via S. Antonio, via Magnolfi, in tutta piazza Duomo.
CORSIA PROTETTA - In via Pistoiese, tra Via F. Filzi e Via U. Giordano, è realizzata una corsia protetta per i concorrenti.
SENSI UNICI - Domenica 3 dalle 9,00 fino al passaggio dell'ultimo concorrente sensi unici nelle seguenti vie: via Pistoiese tra via F. Filzi e Via Pasubio in direzione via Pasubio, via Scarlatti tra via Ciulli e via A. Corelli in direzione via A. Corelli, via Roma  
tra Via del Fossato e Via Bogaia in direzione via Bogaia.
DEVIAZIONI AL TRAFFICO - VIALE DELLA REPUBBLICA all’intersezione con viale L. da Vinci con direzioni Prato Ovest e Prato Est, CANTO ALLE TRE GORE       dall’intersezione con piazza F. Lippi (al Canto alle Tre Gore, per l’occasione, sarà istituito il senso unico con direzione da Piazza F. Lippi a Via S. Margherita), VIA F. DE SANCTIS all’intersezione con via delle Badie con direzione via delle Badie, VIA DEL FERRO all’intersezione con via Fonda di Mezzana con direzione via A. Moro, VIA LILLE all’intersezione con via A. Moro con direzione Via A. Moro, VIA ROMA all’intersezione con via Traversa il Crocifisso con direzione via Roma, VIA DELLE COLOMBAIE all'intersezione con v.le XVI Aprile con direzione v.le XVI Aprile, VIA DI SAN GIUSTO all'intersezione con via Stradellino con direzione Via Stradellino, VIA DI GELLO all’intersezione con Via del Malfante con direzione Via di Gello, VIA COLOMBO all'incrocio con via Galcianese con direzione Via Galcianese lato centro città, VIA SAN PAOLO all’intersezione con via dell’Alberaccio, con direzione Via dell’Alberaccio, VIA ARCANGELO CORELLI all’intersezione con viale Nam Dinh con direzione v.le Nam Dinh, VIA DELLA LASTRUCCIA all’intersezione con via dei Trebbi con direzione via dei Trebbi e via della Lastruccia, VIA JACOPO BETTAZZI all’intersezione con via Brasimone con direzione via Brasiamone, VIA MONTALESE all’intersezione con via di Maliseti con direzione via di Maliseti, VIA PISTOIESE all’intersezione con via L. Ciulli con direzione via L. Ciulli, VIA LORENZO CIULLI all’intersezione con via A. Scarlatti con direzione via A. Scarlatti; VIA PISTOIESE all’intersezione con via U. Giordano con direzione via U. Giordano; VIA PORTA AL SERRAGLIO all’intersezione con via Strozzi con direzione via Strozzi.
DIVIETI DI SOSTA PER TRASPORTO PUBBLICO - Dalle 9,00 fino al termine della manifestazione ma non oltre le 16,00 divieto di sosta in via Strozzi, tra via Porta al Serraglio e via C. Battisti, per consentire e facilitare il transito ai mezzi di trasporto pubblico deviati, come sotto riportato in detta via. Divieto di sosta domenica anche in p.zza Ciardi fino alla fine della maratona, ma non oltre le 20,30, nel tratto tra l’area attrezzata a verde pubblico ed la piazzola riservata al capolinea dei mezzi di trasporto pubblico e posta sulla proiezione tra i civici 15 e 40. 
DEVIAZIONE MEZZI PUBBLICI - I mezzi di trasporto pubblico, provenienti da piazza Ciardi e diretti a sud della città saranno deviati in via Porta al Serraglio, via F. Strozzi, via Curtatone, via R. Luti, via A. Marini, via Pistoiese, via Orti del Pero, via II Novembre, via Cavour, via della Misericordia, via  Dolce dé Mazzamuti, Corso Savonarola, piazza S. Domenico. 
OBBLIGHI CIRCOLAZIONE - Durante il periodo di limitazione temporanea della circolazione è vietato: a) il transito di qualsiasi veicolo non al seguito della gara, sulle corsie o nel tratto interessato dalla limitazione; b) a tutti i veicoli di immettersi sulle corsie o nel tratto interessato dalla limitazione. 
E' invece obbligatorio 1) a tutti i veicoli provenienti da strade o da aree che si immettono su quelle interessate dal transito dei concorrenti di arrestarsi prima di impegnarle rispettando le segnalazioni degli organi preposti alla vigilanza o del personale dell'organizzazione; 2) ai conducenti di veicoli ed ai pedoni di non attraversare la strada.
 "
336,http://comunicati.comune.prato.it/generali/?action=dettaglio&comunicato=14200400000336,01/10/2004,14:57,Agenda,"Accordo CariPrato-Comune - L'assessore Stancari: «Un aiuto a famiglie con difficoltà improvvise»",-,,"«E' uno strumento importante, uno fra quelli che mette a disposizione il Comune, per aiutare famiglie che si trovano di fronte ad un emergenza improvvisa. E' un aiuto per molti nuclei familiari, in una situazione economica e sociale, anche a Prato, di sempre maggiori difficoltà». Commenta così l'assessore alle Politiche sociali e alla Sanità M. Luisa Stancari, l'accordo intervenuto fra CariPrato e Comune, per le famiglie residenti in città, che prevede l'erogazione di un prestito fino ad un massimo di 5000 euro, da rimborsare in 12, 18, 24, 36 rate mensili.
L'accordo, come specifica CariPrato, è per nuclei familiari in momentanee difficoltà economiche a causa di spese connesse all'istruzione, alla casa, a malattie, alla perdita del posto di lavoro.
Le domande per la richiesta del contributo dovranno essere presentate al Servizio sociale del Comune, che provvederà a trasmetterle agli uffici competenti di CariPrato, una volta accertati i requisiti di ammissibilità.
Una valutazione quest'ultima complessa, perchè come spiegano agli uffici dei Servizi sociali si tratta non solo di stabilire l'incidenza di un'imprrovisa emergenza sul reddito delle famiglie o il loro stato di momentanea difficoltà, ma anche le possibilità di rimborsare il prestito, condizione per accedervi. Inoltre le famiglie non devono trovarsi in una condizione che contrasta con le leggi bancarie.
Il primo tassello della richiesta sono gli assistenti sociali, poi gli uffici del Servizio sociale, quindi la banca.
CariPrato mette a disposizione 200 mila euro annui per cinque anni (il periodo di validità dell'accordo), per un totale di un milione di euro. Il Comune si assume l'onere degli interessi, fissati al prime rate ABI, mentre a carico delle famiglie che benificeranno del prestito resta un interesse dello 0,50%.
L'accordo è già in funzione.   "
337,http://comunicati.comune.prato.it/generali/?action=dettaglio&comunicato=14200400000337,01/10/2004,16:20,Agenda,"'Luci nel parco' e 'Natura senza barriere' , l'illuminazione del parco e il percorso per disabili delle Cascine di Tavola saranno inaugurati domenica 3 ottobre",-,,"Un suggestivo percorso di 1300 metri, 43 lampioni alternati che creano un gioco di luci ed ombre che evita l'antiestetico effetto 'illuminazione stradale e un investimento del Comune di oltre 129.000 euro: sono questi i numeri e le caratteristiche dell'impianto di illuminazione delle Cascine di Tavola realizzato dall'assessorato all'Ambiente e al verde pubblico in collaborazione con Asm. L'intervento, realizzato nall'ambito della riqualificazione del parco delle cAscine, ha permesso l'illuminazione dei viali che collegano l'accesso da via Traversa del Crocifisso fino all'altro ingresso, in via della Fattoria nell'abitato di Tavola. Il primo lotto, fino alla casa del Caciaio, è stato già realizzato. L'inaugurazione dell'opera è per domenica 3 ottobre alle 19.00 con la manifestazione 'Luci nel parco', passeggiata e brindisi presso l'Osteria del parco a cura dell'associazione Slow food di Prato. Parteciperà anche la Banda comunale Chiti che terrà un concerto nel verde. 
Inoltre per la ricostruzione storico-ambientale e il riallagamento dei canali delle Cascine di Tavola il Comune di Prato ha ottenuto un finanziamento interministeriale per le politiche economiche di 220.000 euro, a cui il Comune aggiungerà 180.000 euro: il progetto prevede la ricerca storica del sistema idraulico funzionante alle Cascine nei primi del Novecento, la ricerca e il progetto di ricostruzione e restauro delle opere d'arte presenti nel parco, dei ponti, delle chiuse e dei lavatoi e la realizzazione di un nuovo sistema idrico in sostituzione dell'antico sistema delle gore di Palasaccio e Mazzoni non più ricostruibile. Le varie fasi di studio e progettazione sono attualmente in corso e i primi interventi saranno effettuati a partire dalla prossima primavera: «L'intervento di illuminazione del viale principale del parco, i recuperi delle case del Caciaio e del Guardia e il finanziamento ottenuto per il riallagamento dei canali fanno parte di un ampio progetto di recupero e valorizzazione - afferma l'assessore all'Ambiente Camilla Curcio - Oltre ad essere un importante polmone verde per la città infatti il parco delle Cascine rappresenta e contiene le ricchezze ambientali, naturali storiche ed artistiche del nostro territorio».
Insieme al percorso d'illuminazione domenica sarà inaugurato anche il percorso sensoriale per portatori di handicap motori e appunto sensoriali: si tratta di un percorso speciale che tiene conto anche di olfatto e gusto in cui anche i non vedenti possono godere le bellezze del parco. Il progetto, 'Natura senza barriere', è del Wwf di Prato ed è stato realizzato con il finanziamento del Cesvot e in collaborazione con Asm, Comune, Legambiente e Unione italiana ciechi. All'inaugurazione, prevista per le 16.00 di domenica 3, parteciperanno anche l'assessore Camilla Curcio e il presidente del Wwf Simone Salusi."
338,http://comunicati.comune.prato.it/generali/?action=dettaglio&comunicato=14200400000338,06/10/2004,16:03,Agenda,"Giovedì 7 ottobre un incontro della Conferenza dei sindaci all'assessorato ai Servizi sociali sulla programmazione del settore sociale",-,,"La programmazione per il 2004 del settore sociale sarà al centro dell'incontro organizzato dalla Conferenza dei Sindaci dell'area pratese per domani 7 ottobre alle 9 presso il Saloncino al 2° piano di via Migliorati 1/a: sono invitate le organizzazioni di volontariato, le cooperative sociali, le associazioni, ovvero tutti i soggetti che oggi rappresentano il ' terzo settore', un termine entrato ormai nell'uso corrente per definire tutti gli enti che svolgono attività e servizi di pubblico interesse, con motivazioni di solidarietà, senza trarne utili personali o collettivi, diretti o indiretti. 
'Lo strumento dei tavoli di concertazione con il terzo settore dovrà diventare una prassi costante nell’arco dell’anno - afferma l'assessore ai Servizi sociali Maria Luigia Stancari - perchè quando le Amministrazioni comunali e il terzo settore dialogano, ragionano insieme sulle necessità e sulle priorità dei servizi sociali da porre in essere e o da potenziare, viene garantita la piena partecipazione e la totale trasparenza. Il metodo della “concertazione continua”  dovrà trovare una sempre più puntuale applicazione nel prossimo futuro e soprattutto nel momento in cui a livello di zona si sta procedendo verso la costituzione della Società della Salute secondo gli indirizzi della Regione Toscana'. 
"
339,http://comunicati.comune.prato.it/generali/?action=dettaglio&comunicato=14200400000339,01/10/2004,18:01,Agenda,"Scambio di doni tra l'assessore Milone e il club Ruote classiche",-,,"Scambio di doni oggi pomeriggio in Palazzo comunale tra l'assessore allo Sport Aldo Milone e la delegazione del club pratese Ruote classiche per la manifestazione che l'associazione ha organizzato per oggi e domani pomeriggio all'Art hotel 'Targa Florio e Mugello, quando i circuiti erano la strada'. Facevano parte della delegazione il presidente del club Ruote classiche di Prato Tiziano Cherubini, l'ex pilota di Formula 1 di Prato 
Nanni Galli, Nino Vaccarella, il più grande pilota siciliano di tutti i tempi che negli anni '60, alla guida della Ferrari, era noto con il soprannome di 'Preside volante', e altri ospiti siciliani del club che partecipano alla manifestazione di questo fine settimana, tra cui Ciccio Liberto, detto 'Ciccio di Cefalù', ovvero il calzolaio dei piloti. All'assessore Milone è stata infatti regalata una copia autografata del libro autobiografico di Nino Vaccarella 'Il preside volante, la mia storia automobilistica', che ripercorre tutti i successi del celebre pilota, e Milone ha donato in cambio a Vaccarella un'incisione in argento che ritrae la fontana del Bacchino. Orologi da tavolo sono poi stati donati a Nanni Galli, Ciccio Liberto, il pilota palermitano Stefano Geraci e il delegato della Commissione sportiva automobilistica dell'Aci Giancarlo Leoni."
340,http://comunicati.comune.prato.it/generali/?action=dettaglio&comunicato=14200400000340,04/10/2004,14:15,Agenda,"Circoscrizione Ovest: tutte le attività del progetto «Per.fa.re».",-,,"Proseguono le attività del progetto «Per.fa.re.», realizzato dalla circoscrizione ovest in collaborazione con il Centro Servizi Famiglia, presso la sezione di Galciana della Pubblica Assistenza «L’Avvenire». 
Il progetto, rivolto a singole persone o famiglie,  offre i seguenti servizi: consulenza individuale, di coppia e familiare, consulenza pedagogica per la diagnosi e il trattamento di disturbi dell’apprendimento, difficoltà scolastiche, dinamiche educative dell’infanzia e dell’adolescenza, rapporto genitori-figli e sostegno alle attività di studio.
Inoltre il Centro Servizi Famiglia opera nei settori dell’orientamento scolastico e professionale, mediazione familiare, mediazione sociale, mediazione interculturale e consulenza legale.
Il centro, aperto ad adolescenti, adulti, coppie e famiglie, è condotto dalla D.ssa Manuela Fogliazza, pedagogista clinica e mediatore familiare e dalla coordinatrice D.ssa Evita Raffaelli.
Tutte le attività si svolgono su appuntamento e sono completamente gratuite.
Il Centro è aperto ogni mercoledì, dalle ore 15,30 alle ore 18,30, presso la sede della Pubblica Assistenza – sezione di Galciana -, via A. Costa, 62. Per informazioni ed appuntamenti telefonare al numero 0574/810476, nei seguenti giorni ed orari: lunedì e venerdì ore 9- 12; martedì e giovedì ore 9-12/16-18; mercoledì ore 9- 12/16,30-18,30
"
341,http://comunicati.comune.prato.it/generali/?action=dettaglio&comunicato=14200400000341,04/10/2004,14:14,Agenda,"Incontro pubblico alla circoscrizione sud per discutere sul cimitero di Iolo.",-,,"Domani, martedì 5 ottobre alle ore 21,15, presso il circolo arci in piazza Bianchini n.5 a Iolo, la circoscrizione sud ha organizzato un incontro pubblico sulla situazione e le prospettive del cimitero di Iolo. Parteciperà l'assessore ai lavori pubblici a al patrimonio Enrico Giardi."
342,http://comunicati.comune.prato.it/generali/?action=dettaglio&comunicato=14200400000342,04/10/2004,14:14,Agenda,"Alla circoscrizione ovest le prime riunioni d'insediamento delle commissioni di lavoro.",-,,"Domani, martedì 5 ottobre alle ore 21, presso la sede della circoscrizione ovest, è convocata la commissione di lavoro n.2 «Ambiente, sport e verde pubblico»; mentre giovedì 7 ottobre, sempre alle ore 21, è convocata la commissione di lavoro n.3 «Istruzione e cultura».
Si tratta della prima riunione d'insediamento delle due commissioni dopo la nomina da parte del consiglio di circoscrizione e alle quali sarà presente il presidente della circoscrizione Giovanni Mosca."
343,http://comunicati.comune.prato.it/generali/?action=dettaglio&comunicato=14200400000343,04/10/2004,14:11,Agenda,"Duecento attestati consegnati domenica nella Festa dei cani adottati per ringraziare chi ha dato una casa ad un cane abbandonato",-,,"Con duecento attestati firmati dal sindaco Marco Romagnoli e consegnati dall'assessore all'Ambiente e alla Società sostenibile Camilla Curcio è stata festeggiata domenica pomeriggio al canile municipale 'Il rifugio' di via Argine del Calice la prima Festa dei cani adottati, organizzata dai volontari della Vab che gestiscono la struttura. Dal 2003 ad ora hanno infatti trovato casa e un padrone 200 cani abbandonati: con gli attestati d'adozione e la foto ricordo delle famiglie con i loro amici a quattro zampe i volontari e il Comune hanno voluto ringraziare coloro che hanno fatto questo gesto d'amore verso gli animali. Alla festa, organizzata nell'ambito del progetto avviato con il Comune 'Adotta un cane', hanno partecipato l'assessore Curcio e il responsabile comunale dell'Unità operativa per gli animali Augusto Bassolino. 'Il rifugio' da quattro anni ospita un numero costante di 260 cani, è gestito con impegno da 50 volontari e rappresenta la miglior struttura della Toscana per la funzionalità e per la cura dei cani: «Il merito è dei volontari che svolgono un lavoro quotidiano costante ed assiduo per amore di questi animali - ha detto l'assessore Camilla Curcio - Ringrazio anche chi con responsabilità ed impegno ha deciso di dare una famiglia ad un cane abbandonato». La domenica dell'assessore è proseguita subito dopo la Festa dei cani adottati con l'inaugurazione alle Cascine di Tavola del percorso sensoriale per disabili, realizzato dal Wwf in collaborazione con l'Asm e il Comune, e con l'inaugurazione dell'illuminazione del viale delle Cascine che dall'ingresso di via Traversa del Crocifisso porta a quello in via della Fattoria: alle 19.00, sul far della sera, i 43 lampioni del viale si sono accesi creando un suggestivo gioco di luci. L'opera è stata realizzata dall'assesorato all'Ambiente in collaborazione con Asm."
344,http://comunicati.comune.prato.it/generali/?action=dettaglio&comunicato=14200400000344,05/10/2004,12:29,Agenda,"Assemblea dei dipendenti comunali, venerdì 8 ottobre possibili disagi negli uffici aperti al pubblico",-,,"Venerdì 8 ottobre, dalle 8.30 alle 10.30, la Cisl ha convocato un’assemblea dei dipendenti comunali.  Negli uffici del Comune aperti al pubblico, nella fascia oraria dalle 8.30 alle 10.30,  potrebbero verificarsi  dei disagi per effetto di una eventuale presenza ridotta di personale agli sportelli.


"
345,http://comunicati.comune.prato.it/generali/?action=dettaglio&comunicato=14200400000345,04/10/2004,16:39,Agenda,"Il Comune di Prato dà l'ok alla terza corsia sulla A11",-,,"Terza corsia sulla Firenze-Mare fra i due caselli di Prato, bretella Prao-Signa, metrotranvia sull'asse della Declassata, raddoppio della Declassata, aeroporto di Peretola, metropolitana di superficie lungo la linea ferroviaria: una ricognizione ad ampio raggio sulle infrastrutture interprovinciali della mobilità nella piana fra Firenze e Pistoia, è andata di scena stamani a Firenze nell'incontro che l'assessore regionale ai Trasporti Riccardo Conti ha avuto con il sindaco Marco Romagnoli e gli assessori del Comune Massimo Carlesi (Mobilità) e Fabio Giovagnoli (Sviluppo economico).
Un incontro in cui si sono passati in rassegna i principali nodi della mobilità nella piana e che è servito anche a disegnare possibili scenari futuri, che fanno dire al sindaco Romagnpoli: «Sono questioni che faranno parte del Piano strategico della città, ma sulle quali stiamo lavoriamo, perchè sono nodi importanti per tutta l'area centrale della Toscana».
In rapida rassegna le questioni affrontate nell'incontro odierno.
TERZA CORSIA - C'è l'ok del Comune di Prato all'ipotesi di una terza corsia sulla A11, nel tratto che attraversa il territorio della provincia tessile. Con la Regione che si impegna a farsi portavoce di questa esigenza, che potrebbe garantire una maggiore fluidità al traffico sull'Asse delle Industrie e la Declassata, nei confronti di Autostrade. Terza corsia che dovrebbe comprendere anche un terzo casello di Prato, fra i due esistenti, come previsto dal Ptc della Provincia. Il tutto accompagnato dalla costruzione di barriere antirumore, che costituiscono la condizione per procedere a realizzare la terza corsia. 
Uno scenario sicuramente non immediato, ma sul quale congverge anche l'interesse della Regione Toscana.
AEROPORTO - Il Comune di Prato, che fa parte del pacchetto dei soci pubblici di Peretola, condivide la posizione della Regione Toscana, già espressa dall'assessore Conti, contraria ad una nuova pista. Mentre Regione e Comune concordano su ipotesi di potenziamento dello scalo fiorentino.
METROPOLITANA - Nel 2005, lungo la linea ferroviaria fra Prato e Firenze, sarà avviata la sperimentazione per il cadenzamento degli orari dei treni. Che detto in altro modo significa fissare la frequenza dei convogli, con treni e orari certi. All'inizio del nuovo anno sarà svolta un'indagine conoscitiva sugli orari di uffici e di enti, anche perchè il cadenzamento degli orari è iu funzione degli Eurostar. Il tutto per garantire una maggiore puntualità e per essere pronti al momento della partenza dell'Alta velocità (2010-2011) con un servizio metropolitano. 
METROTRANVIA - La Regione intende sostenere nei confronti di Ferrovie il pacchetto relativo alla metrotranvia, nella parte a sud della città, da Campi Bisenzio all'area pistoiese. Il progetto di massima, che il Comune di Prato sta eseguendo per le Camere di Commercio di Firenze, Prato e Pistoia, per le Province di Firenze, Prato e Pistoia e per i Comuni di Firenze, Campi Bisenzio, Agliana e Quarrata, arriverà entro  marzo 2005.
PRATO-SIGNA - Il Comune ha dato atto alla Regione di aver recepito le esigenze tecniche di Prato (Provincia e Comune) per un allacciamento della bretella con l'Asse delle Industrie. A metà novembre sarà concluso l'iter di esame del project financing, presentato da  Autostrade con le Camere di Commercio. Dopo questa fase inizieranno le procedure per il bando di gara, con quattro anni e mezzo per la costruzione dal momento dell'assegnazione dell'appalto.
ASSE INDUSTRIA-TANGENZIALI-DECLASSATA - Il primo e secondo lotto della Seconda Tangenziale sono in fase di realizzazione. La Regione si è dichiarata disponibile anche per un cofinanziamento del terzo e quarto lotto fino a Quarrata. 
Il Comune di Prato ha poi sollevato la questione della Declassata e del suo raddoppio, nel tratto di attraversamento di via Roma, chiedendo attenzione da parte della Regione.             "
346,http://comunicati.comune.prato.it/generali/?action=dettaglio&comunicato=14200400000346,05/10/2004,12:26,Agenda,"Prato, città con meno barriere. Lo confermano le ispezioni del Servizio istanze edilizie.",-,,"Prato, città con meno barriere: un dato di fatto accertato se si prendono in esame i risultati delle ispezioni disposte dal Servizio istanze edilizie del Comune per verificare l'accessibilità dei locali. In tutto il 2004 solo in un caso le ispezioni si sono concluse con l’attivazione delle misure sanzionatorie, penali ed amministrative previste dalla legge per l’accertamento della violazione della normativa sull’eliminazione delle barriere architettoniche. Nella generalità dei casi è stata rilevata una positiva risposta da parte delle imprese, dei tecnici dei progettisti e dei proprietari per garantire pari opportunità a tutti nell’uso della città, con particolare riferimento alle esigenze dei disabili. 'Il biennio 2003/2004 - spiega Riccardo Pecorario, dirigente del Servizio istanze edilizie -  è stato  un periodo di intenso e proficuo impegno sul piano dell’eliminazione delle barriere architettoniche.
La nostra attività è stata mirata a conseguire in particolare la formazione di tecnici comunali specializzati attraverso la partecipazione a corsi teorico-pratici; inoltre, abbiamo incrementato i momenti di confronto tra il personale specializzato del Comune e i progettisti privati per migliorare la progettazione delle costruzioni in oltre 1000 interventi edilizi l’anno.'
Il Servizio attività edilizie ha curato anche la predisposizione della normativa edilizia comunale per la 'Città accessibile' e , successivamente,  ha esercitato il controllo delle realizzazioni effettuate. Da un anno è stato aperto lo Sportello per l’attività edilizia, progettato in modo da essere accessibile ai portatori di handicap: dai parcheggi, al percorso con guida tattile per ipo-vedenti.
'Il nostro lavoro 'promozionale' - precisa, infine,  Pecorario - si è sviluppato nello specifico attraverso sopralluoghi nei cantieri edilizi, dove abbiamo offerto suggerimenti specialistici per migliorare la sicurezza e il confort nell’uso degli edifici da parte di chiunque, bambino, anziano o portatore di disabilità.'
Il positivo ritorno dei risultati di questa attività 'promozionale' è stato di fatto verificato  con i controlli effettuati in tutte le realizzazioni edilizie , in particolare nei locali aperti all’uso pubblico.
"
347,http://comunicati.comune.prato.it/generali/?action=dettaglio&comunicato=14200400000347,05/10/2004,14:43,Agenda,"Prato progetta di partecipare a programmi per la riorganizzazione delle aree industriali in Romania",-,,"Prato potrebbe sbarcare in Romania con la Comunità Europea. E' quanto è emerso da una riunione svolta nel pomeriggio di ieri dall'assessore allo Sviluppo economico Fabio Giovagnoli con i rappresentanti delle categorie economiche e sociali (Unione Industriali, Confartigianato, Cna, cooperazione) e con le aziende dei servizi pubblici (Consiag, Asm, Publiacqua, Gida).
La Romania fa parte di quesi Paesi sulla porta dell'Unione europea, che potrebbero entrarvi nel 2006, con tutto quel che ne consegue per quanto riguarda l'utilizzo dei Fondi strutturali e dei finanziamenti a sostegno di programmi di sviluppo. La Regione Toscana è, a sua volta, interessata a realizzare progetti di partenariato con la Romania, ed ha scelto Prato quale punto di riferimento per i rapporti con l'Unione europea e la contea di Brashos. 
In pratica Prato dovrebbe partecipare a programmi per la riorganizzazione dei cosiddetti 'parchi industriali', le aree industriali dismesse.
«Una grande opportunità» la definisce l'assessore Giovagnoli, anche perchè si tratta di riqualificare  aree urbane e quindi eventualmente pensare alla costruzione di nuovi impianti, alla creazione di sistemi energetici, alla organizzazione della rete di smaltimento rifiuti, ai sistemi idrici, al gas, all'energia, al riutilizzo delle risorse. Opere e sistemi che possono vedere impegnate soggetti dell'area pubblica e imprese private, mettendo a disposizione le proprie conoscenze tecnologiche e le proprie capacità imprenditoriali. Molto di più del semplice trasferimento di competenze, di progetti di formazione, di messa in rete di pagine Web, su cui è avviata la collaborazione con la Romania.  
L'assessorato chiarisce che non si tratta di delocalizzare imprese pratesi, ma di partecipare a programmi, da presentare alla Comunità europea, per la riorganizzazione delle aree industriali dismesse della Romania.
Fra l'altro il Comune di Prato presiede il comitato regionale per la collaborazione coi paesi dell'Est europeo nell'ambito del Sottosegretariato europeo per l'economia decentrata.        "
348,http://comunicati.comune.prato.it/generali/?action=dettaglio&comunicato=14200400000348,05/10/2004,14:39,Agenda,"La squadra motociclistica della Polizia municipale torna a trionfare dopo vent'anni.",-,,"Dopo 20 anni torna in pista con un vero trionfo la squadra motociclistica della Polizia municipale: domenica scorsa 3 ottobre il gruppo ha partecipato alla Gimkana motociclistica, organizzata nella città gigliata al piazzale Michelangelo per festeggiare il 150° anniversario della fondazione del corpo della Polizia municipale di Firenze, aggiudicandosi la gara. I cinque componenti della squadra, diretta dal responsabile dell'Unità motociclisti di vigili Giampaolo Nibbi, si sono classificati tutti tra i primi dodici posti nella classifica generale della categoria superiore ai 500 cc riservata ale forze di Polizia: primo sul podio è arrivato l'agente Nicola Sciorio, terzo Moreno Bigi, sesto Enrico Coveri, settimo Gianluca Mazzoni e dodicesimo Carlo Pieralli. Alla gara hanno partecipato gli agenti della Polizia municipale di tutta la Toscana, il Reparto acrobatico della Polizia stradale e la Squadra speciale dei 'Nibbio' di Firenze. La vittoria assume un valore ancora più alto perchè è la prima volta dopo 20 anni che la squadra dei motociclisti dei vigili di Prato partecipa ad una gara di abilità e regolarità. "
349,http://comunicati.comune.prato.it/generali/?action=dettaglio&comunicato=14200400000349,05/10/2004,13:03,Agenda,"Divieto di sosta per lavori alla rete idrica e del gas e per la posa di un cavo elettrico",-,,"A causa di perdite dalle reti idriche e del fino al 18 ottobre per permettere i lavori di scavo e riparazione è istituito il divieto di sosta con rimozione forzata su ambo i lati ed all’occorrenza il senso unico alternato con l’ausilio di movieri a vista in via Cecconi, via Masaccio e via Roncioni all'angolo con via del Purgatorio.
Lavori di scavo per allacciamenti alle reti dei servizi di acqua e gas invece in via Vincenzo da Filicaia tra il civico 75 ed il civico 89 per ConsiagReti: fino al 14 ottobre ci sarà il divieto di sosta con rimozione forzata e parziale restringimento della carreggiata. 
In via Liguria invece dal 7 ottobre fino al termine dei lavori e comunque non oltre il 31 sarà istituito, per brevi tratti ed a fasi progressive il  divieto di sosta con rimozione forzata in entrambi i lati con parziale restringimento della carreggiata ed all’occorrenza il senso unico alternato per consentire l’esecuzione di lavori di scavo per la posa di cavo elettrico sotterraneo.
"
350,http://comunicati.comune.prato.it/generali/?action=dettaglio&comunicato=14200400000350,05/10/2004,13:22,Agenda,"Riprese per un film in via Baldinucci venerdì 8 ottobre",-,,"Via Baldinucci diventerà per un giorno il set di un film: farà infatti da sfondo alle riprese per la pellicola cinematografica “Tutti all’Attacco”  della Meraviglia Film di Roma. Per girare le scene dalle 6.00 fino al termine e comunque non oltre le 21.00 in via Baldinucci tra via Pomeria per una lunghezza di circa 50 metri sarà istituito il divieto di sosta con rimozione forzata su ambo i lati. Inoltre  all’occorrenza saranno effettuate chiusure momentanee al traffico veicolare con l’ausilio del Corpo di Polizia Municipale."
351,http://comunicati.comune.prato.it/generali/?action=dettaglio&comunicato=14200400000351,06/10/2004,14:58,Agenda,"La Giunta decide la partenza della Lam rossa a gennaio 2005",-,,"Dopo le Lam blu e verde anche la Lam rossa: la Giunta ha deciso di inaugurare la nuova linea ad alta mobilità, da Galceti  a Grignano, a gennaio del 2005.  E' stato l'assessore alla Mobilità Massimo Carlesi ad illustrare il progetto della terza linea Lam, nel corso della riunione dell'esecutivo cittadino che si è svolta stamani.
In sintesi le caratteristiche della linea rossa.
LUNGHEZZA - Il percorso della nuova linea ad alta mobilità avrà una lunghezza totale di 20,5 km, la più lunga fra le nuove linee di trasporto pubblico, inaugurate con la blu nel 2003.
BUS E FREQUENZA - Saranno 11 i mezzi impiegati sul nuovo tracciato, per una frequenza, che come per gli altri bus Lam, sarà di 7 minuti. Le stime parlano di 18-20 minuti per raggiungere il centro città dai capolinea.
PERCORSO - La linea rossa si snoda da nord a sud, e viceversa, con capolinea a pochi metri dal parco di Galceti e in piazzale Callas (Grignano).
Il percorso nord/sud sarà il seguente: partenza dal parcheggio scambiatore di Galceti e poi direzione per via VII marzo, via S. Martino per Galceti (parcheggio scambiatore Galcetello), via Bologna, via Abati, via Petri, p.zza Mercato Nuovo, v.le Galilei, via S. Giorgio, via S. Margherita, p. Mercatale, via S. Silvestro, p.zza S. Marco, v.le Vittorio Veneto, p.zza Stazione, di nuovo v.le Vittorio Veneto, via Tacca, via Valentini, via Fiorentina, viale Ferraris, via De Sanctis, via sulla Gora di Grignano, con conclusione al terminal in piazzale Callas, all'altezza del parcheggio scambiatore con via Meoni.
Da sud a nord il percorso è il seguente: capolinea piazzale Callas, via Salviati, via delle Badie, via De Sanctis per poi rifare il percorso inverso (ovviamente l'uscita da piazza Mercatale è su via S. Antonio) fino a piazza del Mercato nuovo, dove si immetterà in via Petri, via Guevara, via Bologna, via Ciampi, via del Cilianuzzo, via S. Martino per Galceti, parcheggio di Galcetello, via VII marzo, via Sante Pisani e conclusione al capolinea di Galceti, in prossimità del parcheggio scambiatore nei pressi del parco. 
PARCHEGGI.- I parcheggi scambiatori a servizio della Lam rossa sono quattro: il primo, in via di Galceti al capolinea, ha 150 posti auto ed è già stato realizzato; il secondo è a Galcetello in via S. Martino per Galceti, avrà una capienza di 300 posti ed è in costruzione; il terzo è a Pratilia in via Traversa Fiorentina ed ha 200 posti, più altri 90 in piazzale Enzo Ferrari, già pronti; il quarto è al capolinea in piazzale Callas con 100 posteggi realizzati.
SCAMBI CON VERDE E BLU - La nuova linea si incrocerà con la Lam blu, che va dalla Questura fino a via Viareggio e viceversa, in piazza S. Marco e in piazza Stazione. Incontrerà invece la Lam verde, diretta dal centro città ad ovest fino a Maliseti, all'altezza di  via Tintori tramite via Garibaldi e il vicolo del Gini.
CONTROFLOW - I bus della linea rossa viaggeranno per molti tratti in controflow: da Galceti in via Bologna e in via Cavallotti, da piazzale Callas in via Valentini.
FERMATE - Una delle novità più importanti della nuova linea è la fermata prevista in piazza Mercatale allo sbocco di via Garibaldi, in pieno centro storico.
UTENZA - La Lam rossa serve un'utenza potenziale di 60 mila persone.
P.ZZA MERCATALE - Cambia la viabilità in piazza Mercatale, accessibile attualmente da p.zza S. Marco e via S. Silvestro. Con la nuova linea si entrerà nella piazza da Porta Mercatale e dal ponte sul Bisenzio, percorribile in entrata e non più in uscita. Conseguentemente sarà invertito il senso di marcia in via Matteoti, che consentirà di raggiungere p.zza Mercatale da via Machiavelli. Dal ponte sul Bisenzio si entrerà nella piazza con obbligo di svolta a destra in direzione di via S. Antonio. Inversione del senso di marcia anche in via S. Silvestro, che diventerà così in uscita verso p.zza S. Marco. 
Le modifiche alla viabilità della piazza consentiranno, anche con la Lam rossa, di continuare a fare il giro della medesima.
SEMAFORI - Due semafori a chiamata dai bus Lam saranno installati in piazza Mercatale, all'altezza della farmacia comunale, e in piazza S. Marco all'imbocco di via S. Silvestro. I due semafori permetteranno il passaggio dei bus Lam, in entrata e in uscita da piazza Mercatale, interrompendo il flusso del traffico in via S. Silvestro.    "
352,http://comunicati.comune.prato.it/generali/?action=dettaglio&comunicato=14200400000352,06/10/2004,14:06,Agenda,"Barriere fonoassorbenti sul tratto ferroviario pratese per ridurre il rumore",-,,"Al via la progettazione delle barriere antirumore nel tratto ferroviario tra la stazione centrale e la zona del Rosi a nord e via De Gasperi, ex Alcali, a sud per una lunghezza complessiva di 4,31 km: l'assessore all'Ambiente Camilla Curcio ha illustrato ieri alla Giunta l'intervento per cui è stato approvato ieri lo stanziamento di 112.950 euro per la progettazione delle barriere fonoassorbenti che ridurranno il rumore causato dalla ferrovia e i disagi di chi vi abita vicino. Il Comune ha infatti ottenuto che l'intervento fosse inserito nel protocollo d'intesa che la Regione Toscana ha firmato nel dicembre dell'anno scorso con la Rete Ferroviaria Italiana (Rfi) per la realizzazione di interventi pilota di risanamento acustico. Il protocollo prevede che i costi di realizzazione siano a carico di Rfi, che esegue i lavori, e che invece la progettazione, l'approvazione e il rilascio delle relative autorizzazioni sia di competenza dei Comuni con la copertura finanziaria di Rfi al 50%. La spesa totale dell'opera, già iscritta nel programma delle opere pubbliche per il 2004, è di 7 milioni e 858mila euro per Rfi, mentre il costo complessivo della progettazione è di 250mila euro a cui la Regione contribuisce con 125.000 euro."
353,http://comunicati.comune.prato.it/generali/?action=dettaglio&comunicato=14200400000353,06/10/2004,15:44,Agenda,"Gli istituti scolastici provvederanno direttamente alle piccole spese utilizzando i finanziamenti del Comune.",-,,"Anche nel 2005 le scuole statali gestiranno direttamente le risorse finanziarie che il Comune mette a disposizione per le spese minute, dalla cancelleria alla fornitura di registri e stampati, dai materiali per la pulizia ai piccoli interventi di falegnameria. Lo ha confermato l'assessore alle Politiche educative, Sabrina Nieri, presentando uno specifico riferimento durante l'ultima seduta della giunta comunale. La precisazione si è resa necessaria dopo che quattro dei quindici istituti scolastici del territorio pratese  comunale hanno contestato la decisione del Comune di stipulare - a partire dal 2003 -  una convenzione in base alla quale le scuole avrebbero proceduto direttamente all'acquisto dei beni e dei  servizi necessari utilizzando i trasferimenti finanziari del Comune (i comuni, come disposto dalle normative nazionali, sono tenuti a sostenere   le spese relative ai beni di consumo e alla piccola manutenzione dei beni mobili delle scuole statali presenti nel territorio). I finanziamenti comunali per il 2003 ammontavano a circa 132mila euro ed erano stati calcolati di importo pari alle spese sostenute dalle scuole nell'anno precedente incrementati del 15 per cento come riconoscimento per l'aggravio amministrativo che sarebbe ricaduto sulle scuole. Alla convenzione avevano aderito undici istituti su quindici. Quattro istituti scolastici pratesi hanno accusato il Comune di aver preso una decisione unilaterale e si sono rivolti all'Avvocatura dello Stato sostenendo che 'il Comune deve dare i beni e i servizi e non può sostituirli con i soldi'.  Una volta ottenuta la riposta dell'Avvocatura, che ha ritenuto legittime le decisioni del Comune, l'amministrazione ribadirà la propria proposta di mantenere l'erogazione del trasferimento finanziario agli istituti scolastici. 
'Nella conferenza dei servizi fissata per il 12 ottobre, ha annunciato l'assessore Nieri, sarà aperto un confronto con le scuole  per definire criteri, modalità e procedure per la ripartizione e l'erogazione del trasferimento finanziario e con il loro parere sarà messa a punto una prima bozza di regolamento'. 'La modalità adottata dal Comune - ha osservato ancora l'assessore - va nella direzione di alleggerire il peso delle relazioni burocratiche con la scuola ed è tesa, oltrechè a garantire una puntuale e corretta gestione del servizio scolastico,  a valorizzare e promuovere l'iniziativa autonoma dei singoli istituti'. 
Nella medesima conferenza dei servizi del 12 ottobre, sarà illustrata la scelta del Comune di 'operare verso la generalizzazione della configurazione comprensiva degli istituti'. In altre parole - come è specificato in un ulteriore riferimento presentato nella seduta di giunta -   l'amministrazione comunale favorirà l'aggregazione nell'ambito di un medesimo istituto di scuole d'infanzia, primarie e secondarie di primo grado, ritendole 'un prerequisito per promuovere la qualità dell'offerta formativa e l'autonomia scolastica'. "
354,http://comunicati.comune.prato.it/generali/?action=dettaglio&comunicato=14200400000354,06/10/2004,14:00,Agenda,"Approvato il progetto esecutivo per il completamento della cassa d'espansione del torrente Iolo",-,,"La giunta ha approvato ieri 5 ottobre il progetto esecutivo e uno stanziamento di risorse di 52mila euro per il completamento della cassa d'espansione a destra del torrente Iolo al ponte alla Dogaia. L'intervento prevede opere di completamento della cassa d'espansione già realizzata in particolare per la funzionalità degli scarichi e per agevolare le operazioni di manutenzione. "
355,http://comunicati.comune.prato.it/generali/?action=dettaglio&comunicato=14200400000355,06/10/2004,14:20,Agenda,"Approvato il completamento dei lavori di messa a norma alla scuola materna di Maliseti",-,,"Uno stanziamento di 8398 euro per terminare i lavori di completamento e miglioramento della scuola materna di Maliseti: la giunta ha approvato ieri 5 ottobre l'ulteriore finanziamento perchè durante i lavori in corso per la messa a norma antincendio è emersa la necessità di realizzare delle opere che non erano in appalto, come l'impermeabilizzazione della copertura. L'intervento sarà eseguito dalla ditta appaltatrice dei lavori di messa a norma, la Edilfutura, dato che il cantiere è ancora aperto. Il costo totale dei lavori alla scuola materna di Maliseti a carico del Comune è di 78.000 euro."
356,http://comunicati.comune.prato.it/generali/?action=dettaglio&comunicato=14200400000356,06/10/2004,15:37,Agenda,"L'ampliamento del cimitero di Iolo sarà realizzato entro un anno e mezzo",-,,"L'ampliamento del cimitero di Iolo sarà realizzato tra un anno e mezzo: è stata questa la risposta data dall'assessore al Patrimonio e ai Lavori pubblici Enrico Giardi agli abitanti della frazione nell'affollata assemblea pubblica di ieri 5 ottobre al circolo Arci. Oltre a Giardi hanno partecipato all'incontro la presidente della Circoscrizione sud Luisa Peris, il vice-presidente Gabriele Zampini e il responsabile comunale dei cimiteri Rodolfo Tognocchi. 
Il progetto di ampliamento prevede la realizzazione di 396 loculi singoli, 188 doppi e 37 tombe e cappelle familiari. Attualmente sono in corso le trattative di acquisto tra l'Amministrazione comunale  e i proprietari del terreno attiguo al camposanto per evitare l'iter più lungo di un esproprio, ma visti i tempi amministrativi l'assessore Giardi ha spiegato che non sarà possibile giungere ai lavori di ampliamento prima di un anno e mezzo e ha proposto la creazione di un gruppo di cittadini che collabori con l'assessorato e con i tecnici per seguire la realizzazione del progetto e arrivare all'ampliamento in tempi celeri, ipotesi accolta dai residenti. 
Uno dei problemi che più ha fatto discutere nel vivace incontro di martedì sera è stato quello delle esumazioni: la legge prevede che le salme debbano essere esumate dopo 10 anni per le sepolture in terra e 20 per quelle nei loculi. Se non sono ancora mineralizzate dopo questo termine è prevista la reinumazione per altri due anni, tre per i loculi, oppure la famiglia può scegliere di far cremare il corpo. Giardi ha spiegato che oltre alle previsioni di legge vi è la necessità di ricorrere alle riesumazioni per poter eseguire le sepolture fino alla realizzazione dell'ala nuova del camposanto, altrimenti sarà necessario chiudere il cimitero a nuove inumazioni per questo periodo. A questo riguardo uno dei problemi lamentati dai cittadini è quello degli indecomposti, perchè il terreno del cimitero di Iolo non permetterebbe più la mineralizzazione delle salme nel periodo previsto: «Se non si fanno le riesumazioni dovremo chiudere il cimitero di Iolo - ha detto l'assessore - la percentuale degli indecomposti che abbiamo riscontrato nelle riesumazioni eseguite dal luglio ad ora negli altri cimiteri è del 20%, quindi la parte restante ci consentirebbe di avere posti liberi fino all'anno prossimo. Per le reinumazioni sostituiremo il terreno e saranno utilizzati degli enzimi biodegradanti che permetteranno la mineralizzazione». 
Tramite le esumazioni in due fasi bimestrali l'assesorato prevede di recuperare 1100 posti per le sepolture nei cimiteri cittadini: 250 esumazioni sono già state eseguite a Chiesanuova, 140 a Galciana, 35 a S. Giusto, 35 a Mezzana e 16 a Paperino. "
357,http://comunicati.comune.prato.it/generali/?action=dettaglio&comunicato=14200400000357,,,,,,,"notizia non presente"
358,http://comunicati.comune.prato.it/generali/?action=dettaglio&comunicato=14200400000358,07/10/2004,14:55,Agenda,"Multisala - Logli e Romagnoli decidono di far ripartire la procedura amministrativa",-,,"Riparte ufficialmente la procedura amministrativa per il Centro polifunzionale di Capezzana, meglio noto come Multisala. 
La richiesta di riaprire l'iter amministrativo del progetto è stata avanzata, tramite lettera, dalla società Oasis al presidente della Provincia Massimo Logli e al sindaco Marco Romagnoli, che l'hanno esaminata stamani in un incontro in Palazzo comunale.
La richiesta di Oasis segue un'altra richiesta di interruzione del procedimento, che ha attraversato tutta la precedente legislatura ed era praticamente ad un passo dall'essere concluso, presentata dalla stessa società poco prima della scadenza elettorale del giugno scorso. Logli e Romagnoli hanno comunicato a Oasis, e a Paolo Sarti, che saranno avviati gli approfondimenti, già annunciati dal presidente della Provincia e dal sindaco, per produrre i miglioramenti necessari al suo varo definitivo.
Il tutto con l'obiettivo di concludere il «supplemento di analisi e di valutazione», per stare alle parole pronunciate in campagna elettorale, al più presto, ossia nei tempi amministrativi e istituzionali che sono previsti dalla normativa. Dopo gli approfondimenti per verificare la compatibilità urbanistica del progetto da parte degli uffici comunali e provinciali, si arriverà alla firma dell'accordo di pianificazione che poi approderà in Consiglio provinciale e comunale e successivamente alla convenzione urbanistica con i soggetti che hanno proposto la realizzazione della Multisala.
I punti che rimangono in sospeso e che saranno oggetto della verifica attuale, che Logli e Romagnoli affideranno ai rispettivi assessorati e uffici competenti, riguardano il sottopasso della rotatoria di Capezzana, che Provincia e Comune intendono a quattro corsie e non a due allo scopo di garantire la continuità con la Declassata, le disponibilità di verde e l'equilibrio complessivo fra l'edificato e gli spazi verdi, la destinazione ad uso sociale di immobili compresi nell'area in cui sorgerà la Multisala.
Per presidente e sindaco si tratta di apportare al progetto i miglioramenti utili e necessari, nel contesto della programmazione territoriale.  

 "
359,http://comunicati.comune.prato.it/generali/?action=dettaglio&comunicato=14200400000359,07/10/2004,13:45,Agenda,"Seggi elettorali, aggiornamento degli albi di presidenti e scrutatori.  Le domande entro il 31 ottobre.",-,,"E' in corso di aggionamento l'albo dei presidenti e degli scrutatori dei seggi elettorali. Il Comune invita i cittadini interessati a iscriversi nell'uno, nell'altro o in entrambi, a presentare domanda scritta. Per l'albo dei presidenti di seggio la scadenza per l'iscrizione  è fissata per il 31 ottobre, per quello degli scrutatori la scadenza è posticipata alla fine di novembre. Occorre essere iscritti nelle liste elettorali del Comune di Prato e, mentre i presidenti devono essere in possessesso del diploma di istruzione secondaria, gli scrutatori dovranno solo aver assolto all'obbligo scolastico. La domanda, indirizzata al sindaco, può essere redatta senza spese su modulo stampato fornito dall'ufficio elettorale (piazza Cardinale Niccolò 13). 
Sono esclusi dalle funzioni di presidente e di scrutatore di seggio coloro che, alla data delle elezioni abbiano superato i 70 anni, i dipendenti dei ministeri dell'Interno, delle Poste e telecomunicazioni e dei Trasporti, gli appartenenti a forze armate in servizio, i medici,gli ufficiali sanitari, i segretari comunali e i candidati alle elezioni per le quali si svolge la votazione. "
360,http://comunicati.comune.prato.it/generali/?action=dettaglio&comunicato=14200400000360,08/10/2004,15:38,Agenda,"Servizio civile - Il Comune presenta 14 progetti per i futuri bandi",-,,"«Il servizio civile, che dall’anno prossimo sarà rivolto a tutti i ragazzi e le ragazze d’età compresa fra i 18 e i 28 anni, rappresenta una rilevante opportunità formativa e di educazione alla cittadinanza attiva. Per questo l’Amministrazione comunale si è attivata, in molti suoi settori ed articolazioni, al fine di offrire un significativo ventaglio di occasioni di impegno ad alta valenza sociale, civica, culturale». L'assessore alle Politiche giovanili Andrea Mazzoni presenta così i 14 progetti, elaborati da altrettanti uffici comunali, inoltrati alla scadenza del 30 settembre, all'Unsc (Ufficio nazionale per il servizio civile) e che potranno rientrare nei bandi del prossimo anno.  
Il Comune si prepara quindi a fare la sua parte per il servizio civile volontario, con l'assessore Mazzoni che dichiara: «E' nostra intenzione svolgere fra i giovani pratesi un'opera di promozione del servizio civile e dei valori che veicola, anche in collaborazione con tutti i diversi soggetti che su questo versante operano sul territorio e partecipano al coordinamento cittadino sul servizio civile».  
Se i 14 progetti saranno valutati positivamente saranno inseriti in un bando per il reclutamento dei volontari. I progetti abbracciano una vasta gamma di interventi sociali: attività che vanno dalla sicurezza nei parchi pubblici a forme di sostegno e aiuto dei soggetti più deboli, come disabili, anziani, bambini con forme di disagio, dalla catalogazione e archiviazione di libri e foto all'allestimento di eventi musicali. 
A coordinare l'azione del Comune in questo campo è l'ufficio 'Servizio civile nazionale', che ha materialmente provveduto alla presentazione dei progetti. «Le procedure per l'attuazione del servizio civile volontario - spiega il responsabile dell'Ufficio, Riccardo Turchi - sono duplici. Da un lato il Comune deve ottenere l'accreditamento presso l'Unsc, dall'altra deve elaborare progetti che saranno valutati per un'eventuale approvazione. Qualora l'ente non venga accreditato anche i progetti saranno congelati».
I quattordici progetti del Comune prevedono il reclutamento di 105 volontari, che saranno retribuiti  direttamente dallo Stato con un compenso netto (in caso di unico reddito tassabile) di 433,80 euro al mese computabile ai fini pensionistici. 
Il servizio civile volontario dura un anno e non può essere ripetuto, e prevede un impegno di circa 25 ore settimanali, flesssibili secondo il progetto e le esigenze delle persone che aderiscono al progetto stesso. I volontari possono scegliere un solo progetto fra quelli inseriti nel bando. 
In sintesi i 14 progetti del Comune.
PARCHI SICURI - E' stato eleborato dalla Polizia municipale e riguarda tre parchi cittadini: Galceti, Cascine di Tavola, ex Ippodromo. Impiegherà 12 volontari.
LA CITTA DEI GIOVANI - Si svolgerà all'interno di Officina Giovani, dove 12 volontari si occuperanno di produzione di eventi culturali.
IL PIANO DI PROTEZIONE CIVILE: emergenze e disabili -  Riguarda il monitoraggio e successiva archiviazione dei dati relativi ai disabili da assistere in caso di calamità naturali (6 volontari). 
ALBATROS - E' promosso dai quattro presidi sanitatri pratesi per il supporto ai disabili e impiegherà 8 volontari.
CAPELLI D'ARGENTO - Supporto per anziani sempre nell'ambito dei presidi sanitari. Interesserà 13 volontari.
I SASSOLINI DI POLLICINO - Quattordici volontari saranno chiamati a seguire minori con forme di disagio sociale.
ITACA - E' a favore dell'inserimento scolastico e lavorativo dei disabili. Sono richeisti 12 volontari.
CITTA' MULTIETNICA - Per questo progetto (4 volontari)che si occupa di immigrati è richiesta la conoscenza certificata dell'inglese o francese, oppure cinese o arabo.
AL SERVIZIO DELLA MUSICA - E' promosso dalla scuola comunale Verdi per l'allestimento di eventi musucali. Impiegherà 4 volontari cui è richiesto come requisito indispensabile l'iscrizoone al corso di laurea Progeas.
MOBILITA' IN AUTONOMIA - Quatrro volontari si occupeanno dell'accompagnamento dei disabili.
TECHE APERTE IN CITTA'- E'organizzato dalla biblioteca comunale e richeide 4 volontari.
GIOVANI PER GLI ALTRI - E' organizzato dal Centro per le politiche minorili (4 volontrai).
MAI PIU' ALLUVIONATI - Quattro volontrai per evitare i rischi idraulici.
B.D. FOTO TOSCANA - E' un progetto dell'Archivio fotografico toscano che utilizzerà i volontari per la catalogazione e l'archiviazione di immagini. 




"
361,http://comunicati.comune.prato.it/generali/?action=dettaglio&comunicato=14200400000361,08/10/2004,14:50,Agenda,"In Consiglio comunale una domanda d'attualità sulla verifica degli equilibri di bilancio",-,,"Con una domanda d'attualità sull'andamento degli equilibri di Bilancio si è aperto il Consiglio comunale di ieri giovedì 7 ottobre. Nela domanda, presentata dal consigliere di Forza Italia Giovanni Luchetti, si chiedeva il motivo per cui in Consiglio non è stata discussa la verifica degli equilibri di bilancio entro il 30 settembre come prevede il Testo unico degli Enti locali. 
Alla domanda ha risposto il sindaco Marco Romagnoli: «Il termine previsto dal Testo unico è ordinatorio e non perentorio: l'articolo 193 pone a carico del Comune l'onere di provvedere almeno una volta all'anno entro il 30 settembre a verificare lo stato di attuazione dei programmi, gli equilibri di Bilancio e il rientro dai debiti. In realtà prima dell'estate per l'entrata in vigore del decreto 'tagliaspese' per il contenimento della spesa pubblica, poi convertito nella Legge finanziaria, abbiamo effettuato la verifica per il rispetto del Patto di stabilità per le modifiche apportate da questo in corso d'anno e come prevede il nostro Regolamento di contabilità, che dice che il controllo va effettuato due volte all'anno entro il 30 giugno e il 30 settembre. Il procedimento di formazione dell'assestamento generale di bilancio va inserito nel procedimento di controllo della salvaguardia degli equilibri, come abbiamo fatto. Abbiamo quindi assolto l'onere previsto dalla legge: non abbiamo portato in Consiglio la discussione sull'assestamento la scorsa settimana perchè nella seduta del 28 ottobre presenteremo tutti gli adempimenti relativi agli equilibri di Bilancio, anticipando di un mese il bilancio generale di assestamento, che deve essere presentato infatti entro il 30 novembre. Considerando quindi che il termine del 30 settembre non è perentorio e che anticipiamo la verifica dell'assestamento ci sembrava inutile discuterne dell'atto due volte in Consiglio a distanza di un mese»."
362,http://comunicati.comune.prato.it/generali/?action=dettaglio&comunicato=14200400000362,08/10/2004,14:46,Agenda,"Approvati all'unanimità dal Consiglio gli indirizzi per la designazione dei rappresentanti del Comune in aziende ed enti",-,,"Sono stati approvati all'unanimità dal Consiglio comunale di ieri giovedì 7 ottobre i nuovi criteri per le nomine dei rappresentanti del Comune presso enti, aziende ed istituzioni: l'Ammionistrazione comunale ha infatti voluto porre maggiore attenzione agli aspetti dei requisti necessari, le incompatibilità, i criteri di scelta dei rappresentanti, i loro obblighi e gli adempimenti nei confronti del Comune, la revoca e la decadenza dall'incarico. Come ha spiegato il sindaco Romagnoli, «deve essere assicurarata una vera rappresentanza». Gli emendamenti al Regolamento sono stati elaborati dalla Commissione 1 Affari istituzionali, presieduta da Elisabetta Carullo dei Ds, che ha illustrato le modifiche al Consiglio: «Il testo è stato precisato e 'limato' in vari articoli - ha detto - Uno degli inserimenti più importanti è quello all'articolo 1 relativo alle pari opportunità di accesso per le donne, per dare una maggiore garanzia della presenza delle donne tra i rappresentanti. Per il resto abbiamo cercato di curare la chiarezza e la trasparenza del testo e delle regole». «Gli indirizzi di nomina sono frutto di un lavoro comune di maggioranza ed opposizione - ha aggiunto Andrea Amerini di Forza Italia - per questo rappresentano un patrimonio dell'intero Consiglio comunale e non un atto di parte». "
363,http://comunicati.comune.prato.it/generali/?action=dettaglio&comunicato=14200400000363,08/10/2004,14:45,Agenda,"Approvata all'unanimità dal Consiglio l'integrazione per l'assegnazione degli alloggi comunali a favore delle famiglie colpite da sfratto esecutivo",-,,"Il Consiglio comunale ha approvato ieri all'unanimità la modifica al regolamento per la disciplina dell'accesso all'assegnazione di una quota non superiore al 30% del patrimonio abitativo comunale riservata a categorie a rischio e a soggetti svantaggiati: il testo è stato integrato aggiungendo tra gli aventi diritto i nuclei familiari sottoposti a procedura di sfratto esecutivo sia per morosità dovuta a difficoltà sopravvenute e comprovate, come una malattia o la perdita del lavoro, sia per finita locazione dell'abitazione, prevedendo per questi casi l'attribuzione di 5 punti nella graduatoria dell'assegnazione degli alloggi. Tra i soggetti svantaggiati tutelati dalla disposizione ci sono famiglie con disagi economici, con un solo genitore, con gravi handicap, con anziani non autosufficienti o ultrasesantacinquenni, invalidi civili, ex detenuti e persone in cura al Sert o con problemi psichiatrici: «Vista la crisi economica che viviamo in questo momento e le gravi difficoltà attraversate da varie famiglie che si sono trovate in condizioni di povertà - ha spiegato l'assessore ai Servizi sociali Maria Luigia Stancari -. Ci sembrava necessario inserire tra i cosiddetti 'casi sociali' le famiglie con sfratto esecutivo, perchè hanno bisogno di un aiuto particolare da parte nostra. Dietro uno sfratto spesso si nascondono situazioni drammatiche di sofferenza e disagio non solo economico». 
«E' un intervento più che giusto che condividiamo in pieno - ha affemato Rita Pieri di Forza Italia -. La difficile situazione attuale di crisi mondiale ha infatti creato nuove povertà anche in famiglie che prima non avevano problemi e che vanno aiutate». 
La delibera è stata approvata all'unanimità con 34 voti favorevoli, come anche l'immediata eseguibilità dell'atto."
364,http://comunicati.comune.prato.it/generali/?action=dettaglio&comunicato=14200400000364,08/10/2004,14:43,Agenda,"Le prestazioni infermieristiche di extracomunitari  per la Asl al centro di un'interrogazione in Consiglio comunale",-,,"La convenzione stipulata dalla Asl 4 di prato con la cooperativa sociale onlus 'Gruppo vita serena per l'effettuazione di prestazioni infermieristiche da parte di personale extracomunitario è stata oggetto di un'interrogazione presentata ieri 7 ottobre in Consiglio comunale da Massimo Taiti del Nuovo Psi- Taiti per Prato. La convenzione venne stipulata nel novembre 2003 e prevedeva una spesa complessiva dell'Asl di 652.000 euro annui. 
Nell'interrogazione si chiedeva da quali stati esteri provengano gli infermieri impiegati, se erano in possesso dei permessi di soggiorno per risiedere in Italia e perchè la Asl ha scelto di avvalersi delle prestazioni 'affittate' di cooperative esterne e di personale extracomunitario.
A Taiti ha risposto l'assessore ai Servizi sociali Maria Luigia Stancari: «Rispondo attraverso la lettera inviataci dalla direzione del'Asl in materia: la convenzione è stata stipulata con la cooperativa, non con i singoli lavoratori, quindi deve essere la cooperativa a garantire la regolarità dei propri impiegati ed infermieri anche per quanto riguarda il titolo professionale valido in Italia. L'organico dell'Asl è insufficiente per una ben nota ed endemica carenza di personale infermieristico in Italia: è stata quindi una scelta obbligata ricorrere ad un servizio esterno che può anche avvalersi di infermieri stranieri, come avviene già in molte città italiane».
«Non mi ritengo assolutamente soddisfatto delle risposte avute - ha replicato Taiti -, ma non a causa dell'assessore Stancari: è per la scarsa considerazione, che si perpetua con questo atto, del Consiglio e quindi della città da parte dell'Asl: non ha alcuna motivazione vessatoria nei confronti degli infermieri extracomunitari, ma risulta che non avessero  il permesso di soggiorno per risiedere e lavorare in Italia, ma solo un permesso per motivi turistici e non avavano qwuindi titolo e diritto di lavorare in Italia. Se si fosse trattato di un privato e non dell'Asl sarebbe stato denunciato per sfruttamento e favoreggiamento dell'immigrazione clandestina. Mi riservo comunque di riprendere l'argomento in seguito perchè si tratta di un caso  molto grave di irregolarità»."
365,http://comunicati.comune.prato.it/generali/?action=dettaglio&comunicato=14200400000365,09/10/2004,12:23,Agenda,"Un 'patto' per avere alloggi a canone moderato per almeno 10 anni",-,,"Alloggi a canone calmierato per 10 anni in cambio  della possibilie trasformazione delle destinazioni degli immobili: da produttive a residenziali. L'assessore all'Urbanistica del Comune di Prato Stefano Ciuoffo, in un articolato intervento al convegno «Le cooperative di abitazione e le politiche abitative in Toscana, svoltosi ieri venerdì 8 ottobre a Firenze, in cui ha portato anche il saluto del sindaco Marco Romagnoli, ha proposto un vero e proprio «patto alla città e a coloro che hanno avanzato richieste di varianti urbanistiche di immobili», poichè le questioni «della riqualificazione urbana della città e della realizzazione di alloggi da destinare alla locazione a canone calmierato» devono essere affrontate, se si «vuole migliorare il livello di qualità della vita e offrire risposte adeguate a quella fascia sempre più ampia di persone che non possiedono i requisiti per accedere all'edilizia agevolata, ma allo stesso tempo non riescono ad accedere all'acquisto o locazione di alloggi a libero mercato». 
Prato fra l'altro ha ottenuto dalla Regione i finanziamenti per la realizzazione di 150 alloggi in locazione e nelle parole dell'assessore cooperazione e Comune hanno da sempre rivolto «una particolare attenzione al tema della locazione a canone moderato». Con la città che in Toscana è fra i più «significativi esempi per la destinazione di alloggi in affitto all'interno dei piani integrati».
Una delle nuove frontiere della riqualificazione urbana di Prato si intitola 'riconversione delle aree dismesse dalla produzione'. E' una «grande opportunità», sostiene Ciuoffo, in una realtà caratterizzata da una «progressione demografica senza eguali in Italia», anche a causa di forti correnti immigratorie. La conseguenza, insieme allo stato di crisi economica e del distretto, è il permanere di «problemi connessi con lo sviluppo, con la crescita, con l'immigrazione».
L'obiettivo è «ridisegnare l'identità della nostra città». Ammette l'assessore all'Urbanistica: «Numerose sono infatti sul mio tavolo le richieste di riconversione avanzate dagli industriali per trasformare le proprie fabbriche in residenze». La riconversione di queste aree può rappresentare «il punto nodale della riqualificazione della città». Da qui la proposta: chi chiede varianti di questo tipo, da produttivo a residenziale, si deve impegnare «ad affittare una parte degli alloggi a canone calmierato per almeno 10 anni», contribuendo così «a dare una prima risposta all'emergenza abitativa per le fasce più deboli».
Insomma i prezzi delle abitazioni continuano a crescere, e sale il numero di famiglie di giovani, anziani e immigrati che non ce la fanno a stare dietro ai prezzi, per cui è necessario un 'patto' nel quale «il privato deve accettare un giusto mix fra imprenditorialità e socialità». Un patto da fare con imprese di costruzioni, cooperative di abitazione, istituti di credito, con un duplice fine: «riqualificare la città ove è presente un forte disagio da parte dei cittadini»; «sostenere la realizzazione di un congruo numero di alloggi a canone moderato».
Lo scopo dichiarato è «disegnare un'urbanistica che sia sempre più capace di rispondere in modo adeguato alle funzioni e ai bisogni della città seguendo e prefigurando gli scenari di sviluppo ambientalmente sostenibili (Piano Strategico-Piano Strutturale)». Che detto in altro modo significa, da un lato, «ricomporre le ferite del tessuto urbano, che ormai mal sopportano la presenza contemporanea di residenza e industria», dall'altro disporre di «uno strumento, che unito al contributo della Regione, aiuti il Comune ad affrontare le emergenze sociali».           "
366,http://comunicati.comune.prato.it/generali/?action=dettaglio&comunicato=14200400000366,,,,,,,"notizia non presente"
367,http://comunicati.comune.prato.it/generali/?action=dettaglio&comunicato=14200400000367,09/10/2004,12:56,Agenda,"A Villa Fiorita la radioterapia",-,,"Nascerà a Villa Fiorita un reparto di radioterapia. Le commissione consiliare Urbanistica e Edilizia hanno licenziato giovedì scorso, su proposta dell'assessore all'Urbanistica Stefano Ciuoffo, il progetto di ampliamento della clinica di Villa Fiorita, convenzionata con la Asl di Prato, per la realizzazione della radioterapia. 
Sarà il Consiglio comunale, nella prossima seduta di giovedì 21 ottobre, a dare il proprio definitivo sì al progetto. Il voto del Consiglio apre l'iter al rilascio della concessione edilizia. "
368,http://comunicati.comune.prato.it/generali/?action=dettaglio&comunicato=14200400000368,,,,,,,"notizia non presente"
369,http://comunicati.comune.prato.it/generali/?action=dettaglio&comunicato=14200400000369,11/10/2004,12:38,Agenda,"Assemblea pubblica sul traffico nella frazione di Vergaio.",-,,"Mercoledì 13 ottobre, alle ore 21, nel salone del circolo Arci «L’Unione», via di Mezzo, Vergaio, è convocata un’assemblea pubblica sul tema «Riorganizzazione del traffico nella frazione di Vergaio» organizzata dalla circoscrizione ovest.
Interverranno Massimo Carlesi assessore alla mobilità e Giovanni Mosca presidente della circoscrizione Prato ovest.
"
370,http://comunicati.comune.prato.it/generali/?action=dettaglio&comunicato=14200400000370,,,,,,,"notizia non presente"
371,http://comunicati.comune.prato.it/generali/?action=dettaglio&comunicato=14200400000371,11/10/2004,14:23,Agenda,"Funzionari del governo malese in visita in Comune per studiare il funzionamento degli autovelox",-,,"Una delegazione del ministero della Sicurezza della Malesia è stata ricevuta stamani in Palazzo comunale dall'assessore alla Mobilità Massimo Carlesi, dal comandante Marco Nieri e dal vice-comandante Andrea Pasquinelli: il motivo della visita era studiare il sistema di controllo della velocità sulle strade pratesi attraverso le postazioni fisse di autovelox, di cui anche la Malesia si sta dotando. La delegazione era formata dal vice-segretario generale del Ministero della Sicurezza interna Datohj Ahmad Saleh Pin Sarif, dal vice-capo della Polizia Datò Seri Sedek Bin Mohd. Ali e da altri funzionari della Reale Polizia malese, ospiti della ditta  di Calenzano che produce gli autovelox in uso a Prato. Si tratta di apparecchiature all'avanguardia del tutto automatizzate che non funzionano più con la pellicola fotografica: le immagini delle rilevazioni vengono mandate in tempo reale al Comando della Polizia municipale. Gli ospiti malesi hanno infatti visto attraverso un computer collegato le rilevazioni dell'autovelox posto sulla Declassata all'altezza di Vergaio. In ricordo della visita l'assessore Carlesi ha donato ai funzionari malesi dei fermacarte con lo stemma del Comune. "
372,http://comunicati.comune.prato.it/generali/?action=dettaglio&comunicato=14200400000372,11/10/2004,15:30,Agenda,"Gli ospiti americani provenienti da  Charlottesville in Virginia in visita a Prato",-,,"L'assessore allo Sviluppo economico Fabio Giovagnoli ha ricevuto stamani in Palazzo comunale la delegazione di Charlottesville, cittadina della Virginia in Usa gemellata con Poggio a Caiano, accompagnata stamani nel capoluogo dal sindaco del Comune mediceo Silvano Gelli, dall'assessore alla Cultura Angelo Formichella, dall'assessore provinciale al Turismo e alla Promozione dei prodotti del territorio Roberto Rosati e dal direttore dell'Apt Alberto Peruzzini. La delegazione americana era formata da funzionari della Camera di commercio della cittadina, dell'ente turistico, consiglieri comunali e semplici cittadini: tutti si sono dimostrati molto interessati al sistema produttivo del distretto tessile pratese e alle sue caratteristiche, illustrate dall'assessore Giovagnoli. Agli ospiti è stata donata la pubblicazione tradotta in inglese 'The caterpillar and the butterfly' (Il bruco e la farfalla) dell'economista Giacomo Becattini, docente universitario dell'ateneo fiorentino e cittadino onorario di Prato, che in questo libro illustra le peculiarità e lo sviluppo del sistema-Prato basato sulle piccole imprese."
373,http://comunicati.comune.prato.it/generali/?action=dettaglio&comunicato=14200400000373,12/10/2004,12:48,Agenda,"La nuova veste del progetto 'Città sane' svilupperà le politiche antismog e per una mobilità sostenibile",-,,"Con la nuova collocazione nell'ambito delle politiche ambientali il progetto Città sane si svilupperà puntando sulla mobilità sostenibile e la riduzione dei livelli d'inquinamento: è quanto ha deciso la Commissione per le politiche sociali e formative durante la riunione di lunedì scorso 11 ottobre, a cui ha partecipato anche l'assessore all'Ambiente Camilla Curcio per illustrare il nuovo profilo del progetto. Il Comune di Prato ne fa parte insieme ad altre 42 città italiane: si tratta infatti di un progetto nazionale che fa capo al Comune di Bologna e che intende garantire l'equità nei servizi alla salute, il miglioramento della prevenzione sanitaria e la collaborazione tra  settori riguardanti la salute. La proposta dell'assessore Curcio per l'attuazione concreta di Città sane è di creare un collegamento con la rete provinciale Agenda 21, in cui le Amministrazioni locali affrontano varie tematiche  tra cui l'ambiente e la mobilità: «E' un'opportunità per dare un  nuovo valore al progetto - ha detto l'assessore, - che necessita di interventi intersettoriali per giungere ad un reale sviluppo sostenibile della città, in cui la riduzione dell'inquinamento e una mobilità più basata sull'uso dei mezzi pubblici si traduce anche in tutela della salute»."
374,http://comunicati.comune.prato.it/generali/?action=dettaglio&comunicato=14200400000374,,,,,,,"notizia non presente"
375,http://comunicati.comune.prato.it/generali/?action=dettaglio&comunicato=14200400000375,13/10/2004,14:57,Agenda,"Inaugurati in Comune i nuovi locali per la formazione del personale. Ferrara annuncia un progetto per 'l'ascolto del cittadino'.",-,,"I locali comunali di via Tintori, appena ristrutturati, diventeranno la sede ufficiale della 'formazione' del personale. Questa mattina è stata inaugurata la nuova aula dove si terranno i corsi di formazione dei dipendenti. A tagliare il nastro della struttura è stata l'assessore alla Valorizzazione delle risorse  umane  e organizzazione, Loredana Ferrara.  
'La formazione del personale, che l'ente pubblico deve perseguire attraverso corsi di aggiornamento e qualificazione professionale,  - ha spiegato Ferrara - è il presupposto fondamentale per dare una risposta concreta alle esigenze di un'utenza sempre più consapevole dei propri diritti'. 
Il Comune di Prato, già dal 2002, si è dotato di un apposito piano della formazione, che nel corso degli ultimi tre anni ha coinvolto la totalità dei dipendenti. 
Prossimo obiettivo dell'amministrazione, come preannunciato dall'assessore,  sarà quello di coinvolgere anche  le circoscrizioni in un progetto di crescita qualitativa  che, attraverso la formazione del personale, serva a mettere a punto un 'sistema di ascolto  del cittadino', inteso come cliente esterno alle cui attese e bisogni è sempre più necessario dare risposte puntuali e di piena soddisfazione.

I dati sulla 'formazione' in Comune.
Nel 2003 sono stati organizzati 48 corsi; 1511 è il numero delle presenze  per un totale di 1067 ore di lezione e una spesa di oltre 93 mila euro. Per la formazione specialistica, nel 2003 si contano 73 corsi esterni e 39 interni per un totale di 129 presenze fra i dipendenti e di 24 presenze fra i dirigenti, con una spesa di oltre 46 mila euro.
I corsi organizzati al settembre 2004 sono stati 30, 514 le presenze, 754 le ore di lezione per una spesa di circa 55 mila euro. 
Per la formazione specialistica i corsi esterni sono stati 51, quelli interni 16 per una spesa circa 82 mila euro. 
 

  "
376,http://comunicati.comune.prato.it/generali/?action=dettaglio&comunicato=14200400000376,12/10/2004,12:43,Agenda,"Pisa e Prato collaborano per la gestione dei sistemi delle entrate e i connessi servizi ai cittadini",-,,"Il Comune di Pisa e di Prato sottoscrivono un accordo di collaborazione per la gestione dei rispettivi sistemi delle entrate, delle risorse e tributi, nonchè per lo sviluppo di tutte le opportunità e strumenti innovativi di e-government, a cominiciare dalla carta d'identità elettronica, che consentano, tramite le tecnologie più avanzate, di migliorare la qualità dei servizi resi ai cittadini.  
Sono stati il sindaco di Pisa Paolo Fontanelli e di Prato Marco Romagnoli a firmare stamani, nell'ufficio di quest'ultimo nel Palazzo comunale della città tessile, l'intesa fra le due Amministrazioni, alla presenza dell'assessore all'Innovazione del Comune di Prato Massimo Carlesi, dell'assessore al Bilancio del Comune di Pisa Sergio Cortopassi, del direttore generale del Comune di Pisa Angela Nobile, del dirigente della divisione Finanze e tributi del Comune di Pisa Claudio Grossi, di Roberto Casati per Sori.
Saranno infatti Sori, la società pratese di gestione dei tributi e delle entrate controllata dal Comune di Prato, e la corrispondente Sepi di Pisa a sviluppare la collaborazione, da tempo avviata. E saranno le due società a scambiarsi le reciproche esperienze e i programmi già sviluppati nel campo dei sistemi di gestione delle entrate e dei servizi informatici e telematici offerti al pubblico.
In particolare Prato metterà disposizione il servizio T-serve, che consente di effettuare pagamenti di vario tipo (dalle multe alla mensa scolastica passando per i ticket sanitari, per l'Ici e le bollette energetiche) e richiedere certificati anagrafici nelle tabaccherie e in 32 agenzie di CariPrato. Sono 75 gli 'sportelli virtuali' presenti in altrettante tabaccherie convenzionate della Provincia di Prato, per un sistema ormai esteso a 14 Comuni.
Per rendere sistematica la collaborazione il Comune di Pisa e di Prato formeranno un comitato, con lo scopo «di elaborare strategie comuni e proposte di innovazione»."
377,http://comunicati.comune.prato.it/generali/?action=dettaglio&comunicato=14200400000377,12/10/2004,15:26,Agenda,"Punti di ritrovo per la cura dei gatti nei vecchi lavatoi comunali: la Commissione Politiche sociali ne discute con l'assessore Curcio",-,,"Alcuni ex lavatoi pubblici del patrimonio comunale potrebbero trasformarsi in presidi per l'ospitalità e la cura dei gatti: l'assessore all'Ambiente Camilla Curcio e l'assessore ai Lavori pubblici Enrico Giardi stanno valutando infatti la possibilità di dare questa destinazione ad almeno un paio di lavatoi. La prospettiva è stata illustrata ieri lunedì 11 ottobre alla Commissione per le Politiche sociali dall'assessore Curcio nella discussione sull'attuazione del regolamento comunale sui diritti degli animali, in vigore dal 2002: «Uno dei nostri obiettivi in materia è dare un aiuto concreto ai tanti volontari che dedicano la loro opera alla cura degli animali randagi - ha detto l'assessore Curcio. - Attualmente non c'è a Prato un presidio per i gatti dove le gattare possano svolgere la loro preziosa opera, per questo stiamo valutando la possibilità dei lavatoi. L'alternativa è ampliare il canile comunale 'Il rifugio' realizzando un'ala dove ospitare i gatti». La questione ha un suo rilievo perchè Prato in relazione al numero degli abitanti è la città italiana con più colonie feline, superando anche Roma che è la città dei gatti per antonomasia.
Per quanto riguarda il regolamento, la Commissione ha deciso di incrementare le azioni per la sua diffusione e conoscenza: «E' un atto di civiltà che regola un giusto rapporto tra animali e uomo - ha continuato l'assessore Curcio. - Le norme riguardano infatti la giusta custodia dell'animale, il commercio, i diritti e i doveri dei proprietari, che vengono puntualizzati per un giusto uso, e le sanzioni per chi viola le regole. Adesso dobbiamo attivarci per diffondere l'applicazione del regolamento tra i soggetti coinvolti e tra tutti i cittadini»."
378,http://comunicati.comune.prato.it/generali/?action=dettaglio&comunicato=14200400000378,12/10/2004,13:10,Agenda,"Domani, 13 ottobre, ore 10.30, via Tintori 62, Ferrara inaugura l' aula per i corsi di formazione dei dipendenti comunali",-,,"Una nuova aula per tenere i corsi di formazione dei dipendenti comunali sarà inaugurata domani, 13 ottobre, alle 10.30 nei locali ristrutturati di via Tintori 62.
A tagliare il nastro di quella che diventerà la sede ufficiale della 'formazione' sarà l'assessore al Personale e alla valorizzazione delle risorse  umane  e organizzazione, Loredana Ferrara.  
L'amministrazione comunale, a partire dal 2002, si è dotata di un apposito piano della formazione per la riqualificazione professionale dei propri dipendenti. Di seguito le cifre che testimoniano il lavoro svolto. Nel 2003 sono stati organizzati 48 corsi; 1511 è il numero delle presenze  per un totale di 1067 ore di lezione e una spesa di oltre 93 mila euro. Per la formazione specialistica, nel 2003 si contano 73 corsi esterni e 39 interni per un totale di 129 presenze fra i dipendenti e di 24 presenze fra i dirigenti, con una spesa di oltre 46 mila euro.
I corsi organizzati al settembre 2004 sono stati 30, 514 le presenze, 754 le ore di lezione per una spesa di circa 55 mila euro, cui si aggiugnono circa 47 mila euro già impegnati nel piano di formazione 2004. 
Per la formazione specialistica i corsi esterni sono stati 51, quelli interni 16 per una spesa circa 82 mila euro. 
"
379,http://comunicati.comune.prato.it/generali/?action=dettaglio&comunicato=14200400000379,12/10/2004,15:26,Agenda,"Grazie alla correttezza dei tifosi del Prato calcio a 5 piazza S. Niccolò avrà una nuova illuminazione messa in palio da Enel",-,,"Grazie alla correttezza e all'ospitalità della tifoseria del Prato Calcio a cinque la città si è aggiudicata l'illuminazione artistica di piazza S. Niccolò, messa in palio dal concorso dell'Enel che premia la lealtà nello sport: il premio ammonta a 20.000 euro, che si traducono appunto nella realizzazione di un impianto di illuminazione da parte di Enel Sole. L'esito del concorso è stato presentato stamani in Palazzo comunale con la partecipazione degli assessori Aldo Milone allo Sport, Enrico Giardi al Patrimonio e  Andrea Mazzoni alla Cultura, il responsabile della comunicazione di Enel Luciano Martelli, Luigi Carrara di Enel Sole e il presidente della squadra vincitrice Liviano Moni. Il concorso, alla sua prima edizione nella stagione calcistica 2003-2004, è dedicato al vasto mondo del calcio dilettantistico e cadetto e intende diffondere e premiare i valori di correttezza e lealtà nello sport: concorrevano infatti la serie D di calcio, la serie A di calcio a 5 e la serie A di calcio femminile per un totale di oltre 1000 squadre. Vengono premiate con il concorso Lealtà anche la miglior squadra, il miglior giocatore e il miglior arbitro per fair play. La giuria del concorso ha scelto il Prato calcio a 5 per la categoria ospitalità perchè la sua tifoseria si è rivelata la più leale in casa e la più corretta in trasferta: l'Amministrazione cogliendo l'opportunità ha deciso quindi di dare una nuova luce a piazza S. Niccolò e al portale della chiesa, uno degli scorci storici più belli del centro. L’intervento prevede l'installazione di cinque lanterne da 100 watt con una tonalità calda sul perimetro della piazza per illuminare i palazzi storici che vi si affacciano, la sostituzione di 12 lampade e l'installazione di tre proiettori da 70 e 150 watt nascosti alla vista per valorizzare il policromo portale trecentesco della chiesa: «Con questo progetto viene premiata non solo la sportività della città e chi è tifoso, ma tutta la cittadinanza - ha detto l'assessore Mazzoni - grazie all'illuminazione artistica la piazza acquisterà nuovo fascino e nella prossima edizione della rassegna Pratestate farà da sfondo a varie iniziative. Già quest'anno ha ospitato cinque iniziative musicali e teatrali, ma il nostro obiettivo è valorizzare maggiormente questo caratteristico scorcio della città». «Accogliamo positivamente quest'opportunità data alla città grazie al fair play dei tifosi, che si sono distinti per la civiltà dimostrata sugli spalti - ha aggiunto l'assessore Giardi - realizzeremo l'intervento di illuminazione artistica e funzionale in collaborazione con Enel Sole in tempi rapidi cominciando subito a lavorare». La società Enel Sole è specializzata in impianti di questo tipo ed ha già realizzato l'illuminazione degli scavi di Pompei, del Quirinale, delle stele di Capaci, del Comune di Montepulciano, dell'Altare della Patria e molti altri monumenti.
La piazza pratese è fiancheggiata da due ali di edifici del Sette-Ottocento, è chiusa sul fondo dal fianco della chiesa del Monastero di San Niccolò e dal muro di cinta del Conservatorio, con portale neocinquecentesco. Il Monastero domenicano è della prima metà del Trecento e alla fine del '700 l’imponente ala dell’educatorio venne realizzata su progetto di Giuseppe Valentini.
Il progetto di illuminazione sarà concordato anche con la Soprintendenza ai Beni artistici ed architettonici."
380,http://comunicati.comune.prato.it/generali/?action=dettaglio&comunicato=14200400000380,12/10/2004,16:58,Agenda,"Nuovo ospedale - Nell'incontro coi primari il sindaco spiega il piano finanziario del Comune",-,,"Un percorso nel tempo, che non incida troppo sul Bilancio del Comune e che «consenta di fare un'operazione equilibrata anche da un punto di vista urbanistico». Ha delineato così l'operazione per 'il nuovo ospedale' il sindaco Marco Romagnoli, nell'incontro odierno avuto con i primari dell'Ospedale e con i vertici della Asl, presente anche l'assessore alle Politiche sociali e sanità del Comune M. Luisa Stancari. 
Nella riunione il sindaco ha disegnato un itinerario finanziario in più anni, per assolvere all'impegno assunto dall'Amministrazione comunale di contribuire con 40 milioni di euro alla realizzazione del nuovo nosocomio. 
Il cantiere per la nuova struttura sanitaria dovrebbe essere aperto nel 2005, probabilmente sul finire dell'anno, coi finanziamenti, regionali e statali, già disponibili, per un'operazione che porterà alla costruzione di altre tre ospedali in Toscana, oltre a quello di Prato.
Il Comune inizierà a far fronte alla sua quota parte dell'investimento dal 2006, con 'rate' annuali di 8 milioni di euro, all'incirca 16 miliardi delle vecchie lire, per un periodo di cinque anni.
Un piano finanziario ideato dal sindaco, d'intesa con il direttore generale della Asl Mauro Pallini, che ha spiegato Romagnoli ai primari «permetterà alle casse comunali di sopportare meglio il peso dell'investimento», e al contempo di avviare «un processo in cui la riorganizzazione urbanistica di alcune funzioni della città avvenga nel contesto di un'idea generale e strategica dello sviluppo di Prato».
Nella riunione coi primari il sindaco non si è fermato solo al tema del nuovo ospedale. «Questo incontro - ha esordito il primo cittadino - è un atto dovuto, fra due soggetti, Comune e ospedale, che devono trovare un raccordo per tutelare interessi collettivi di primaria importanza. A maggior ragione ora che si sta delineando la Società della Salute, il cui compito specifico è integrare sul territorio e gestire unitariamente sanità e sociale».
Alla base di questo impegno un'idea di salute che riguarda anche gli stili di vita dei cittadini. La chiave di volta si chiama prevenzione. Il sindaco è stato esplicito: «Bisogna attivare un percorso di informazione costante e continuo, che si svolga attraverso i media, ma anche con campagne di comunicazione, in più fasi, che informino su importanti aspetti della salute che riguardano la vita quotidiana». Un'attività di prevenzione, e di informazione, che si condensi in progetti concreti e coinvolga più soggetti, ad iniziare dai medici di famiglia».
Le novità, fra l'altro, non riguardano solo il nuovo oepedale e la Società della salute. Il sindaco ha confermato anche la volontà di affrontare con l'Università la questione della seconda Facoltà di Medicina dell'ateneo fiorentino, da far nascere a Prato. "
381,http://comunicati.comune.prato.it/generali/?action=dettaglio&comunicato=14200400000381,13/10/2004,15:10,Agenda,"Divieto di sosta in via S. Silvestro",-,,"Per consentire il getto di calcestruzzo per i lavori di ristrutturazione alla scuola Mazzoni in via S. Silvestro fino alle 20 del 15 ottobre vigerà il divieto di sosta con rimozione forzata in piazza S. Marco nell’area compresa tra il civico 13 ed il civico 17"
382,http://comunicati.comune.prato.it/generali/?action=dettaglio&comunicato=14200400000382,13/10/2004,15:09,Agenda,"Divieto di sosta per Genio e sapori",-,,"Torna il prossimo fine settimana l'appuntamento con la fortunata manifestazione enogastronomica 'Genio e sapori', vetrina dei prodotti tipici della Provincia laniera. La kermesse si svolgerà il 16 e 17 ottobre nella loggia di piazza Lippi: per consentire lo svolgimento  dalle 15.00 del 15 ottobre fino al termine della manifestazione e comunque non oltre le 20.00  del 17 nella piazza sarà istituito il divieto di sosta con rimozione forzata dei mezzi."
383,http://comunicati.comune.prato.it/generali/?action=dettaglio&comunicato=14200400000383,14/10/2004,16:35,Agenda,"Forum piccola e media impresa - Il sindaco: «Stiamo affrontando alcuni nodi strutturali di Prato»",-,,"Un messaggio in occasione dell'apertura del Forum della piccola e media impresa da parte del sindaco Marco Romagnoli. Di seguito il testo:  
«Il Forum internazionale della Piccola e media impresa, giunto alla sua sesta edizione suggerisce alcune riflessioni. Il Forum, da anni, rappresenta un importante contributo per capire in che modo operare entro scenari internazionali. Quattro sono le questioni principali da affrontare: 
- le regole relative al commercio internazionale;
- la conferma della vocazione industriale, che richiede un salto di qualità del sistema economico e sociale locale;
- l'innovazione e la ricerca che sono fondamentali per il distretto. I sistemi di impresa, soprattutto se piccoli, conoccorrono se offrono un di più sui mercati;
- la dimensione di Prato come realtà sempre più europea, che richiede un sostegno alle attività economiche in termini di infrastrutture. Il che chiama in causa gli Enti locali, come le politche regionali e nazionali.
Come detto, in più occasioni c'è un legame stretto tra industria, saperi, lavoro, in un progetto che integra valori sociali, culturali e ambientali. E' questo l'orizzonte del Piano strategico, che non è un rimandare a domani le cose che si possono impostare oggi.
Nel concreto, nei pochi mesi di attività della nuova Amministrazione, mi pare che vi siano stati segnali precisi di un'azione volta al futuro, ma che ha i suoi presuppoosti nell'immediato. Nell'operare c'è la conferma della volontà di procedere ad un piano dell'energia, che utilizzi fonti rinnovabili e nuove risorse. E' impostata la questione del nuovo ospedale e una progettualità urbanistica, anche a fini sociali, che parta dalle aree produttive dismesse. C'è la soluzione di questioni che vengono da un lungo iter, e sono in corso azioni per le infrastrutture della mobilità. Tutto ciò può sembrare che solo incidentalmente si riferisca al Forum. Nella realtà non è così, nel senso di un impegno degli Enti locali pratesi a risolvere nodi strutturali preseni nella realtà pratese».      
           "
384,http://comunicati.comune.prato.it/generali/?action=dettaglio&comunicato=14200400000384,13/10/2004,14:34,Agenda,"'Genio & sapori' in piazza Lipi sabato e domenica",-,,"Due giorni di gusti e sapori in piazza Lippi: sabato 12 (nel pomeriggio dalle 14,00 alle 19,00) e domenica 17 (per tutto il giorno dalle 10,00 alle 19,00) 'Genio & Sapori' presenta «Il buon gusto scende in piazza». Il programma di due giorni di degustazione coi prodotti tipici di Prato e quelli di Carpi, Borgovalsuagana e Pagani, città che esporranno i loro prodotti tipici, prevede la promozione di prodotti di qualità legati indissolubilmente al territorio di origine. 
Il marchio 'Genio & Sapori' nasce nel settembre 2002, dopo l'adesione del Comune di Prato al progetto regionale «Vetrina Toscana» e racchiude tesori come gli amaretti di Carmignano, la bozza pratese, i biscotti di Prato, la gastronomia della Castagna, i fichi secchi di Carmignano, la mortadella di Prato, l’olio, la pasticceria, i vini di Carmignano, il Pinot nero di Bagnolo, gli zuccherini di Vernio.
Al comitato di 'Geno & Sapori' aderiscono l'agriturismo di 'Corboli', l'azienda agricola 'Le Ginestre', il biscottificio 'Antonio Mattei', 'C'è pane e pane', l'enoteca 'Gelli del 1954', il 'Forno Steno', il 'Frantoio Valle del Bisenzio', il salumificio 'Conti Orlando e Carlo' con lo scopo, come è scritto nel manifesto dell'iniziativa di sabato e domenica, di «promuovere la conoscenza e la valorizzazione del marchio».
«L’obiettivo di Genio & Sapori è ancora una volta - spiega l’assessore allo Sviluppo economico Fabio Giovagnoli - di dare risalto ai modelli culturali e ai prodotti tipici di Prato e di altri territori, in uno scambio e accrescimento reciproco»
La manifestazione con la partecipazione di piccole e medie aziende agroalimentari, depositarie delle piu' autentiche tradizioni produttive del patrimonio enogastronomico nazionale, costituisce  
una vera e propria rassegna di prodotti tipici della provincia di Prato, nonchè di Borgovalsugana (coi salami, i crauti e i vini del Trentino), di Pagani (coi carciofi e la mozzarella della località campana), di Carpi (coi vini e i formaggi della terra emiliana). "
385,http://comunicati.comune.prato.it/generali/?action=dettaglio&comunicato=14200400000385,14/10/2004,14:01,Agenda,"Dalla prossima settimana scattano i provvedimenti di limitazione alla circolazione per i mezzi più inquinanti. Il Comune predispone un nuovo bando per incentivare l'acquisto di mezzi ecologici",-,,"Un pacchetto di incentivi (con un finanziamento regionale per il 2004 di 350 mila euro) che fa dire all'assessore all'Ambiente Camilla Curcio «considerato che il 75% dell'inquinamento atmosferico è attribuibile al traffico, il nostro obiettivo è promuovere azioni che accelerino il ricambio dei veicoli maggiormente inquinanti», accompagna i provvedimenti di limitazione alla circolazione che tornano in vigore da mercoledì 20 ottobre fino al 31 dicembre.
Due giorni alla settimana di limitazioni per adempiere al Piano d'azione regionale sottoscritto nell'aprile 2003 e all'Accordo di programma tra Regione, Anci, Province e i Comuni dell'ottobre 2003 per il risanamento della qualità dell'aria nelle aree urbane, ma senza blocchi totali. E' questa la linea scelta da Prato, sintetizzata nelle parole  dell'assessore alla Mobilità Massimo Carlesi: «Aderiamo agli accordi regionali, che fra l'altro ci consentono di avere finanziamenti per interventi che aiutino il ricambio dei mezzi inquinanti, senza per questo produrre stop generalizzati. In questo modo evitiamo l'emergenza blocchi».
Il pacchetto di incentivi, fra l'altro si unisce al ritorno delle 'domeniche ecologiche', da metà novembre, annunciato dall'assessore Curcio.   
Veniamo dunque al provvedimento di limitazione emanato dall'Amministrazione comunale, di cui gli assessori Carlesi e Curcio hanno discusso la scorsa settimana in un incontro tenuto con l'Aci e le categorie economiche della città. 
DIVIETI - A partire dalla prossima settimana nei giorni di mercoledì e giovedì dalle 9,00 alle 18,00, la stessa fascia oraria dell'anno scorso, vigerà il divieto di transito nel centro cittadino all'interno delle mura storiche e nell'area limitrofa a cui fanno da perimetro via Roncioni, via Zarini, via del Romito, via Genova, via Livorno e via Pisa per i seguenti mezzi: autovetture a benzina e diesel non catalitiche immatricolate prima del 1° gennaio 1993, veicoli per il trasporto merci fino a 3,5 q a benzina e diesel immatricolati prima del 1° ottobre 1994 e ciclomotori non catalizzati e omologati secondo la direttiva Ce. 
SEGNALETICA - La segnaletica di divieto di transito sarà posta in via Porta al Serraglio, piazza San Marco, via Pomeria, via Ristori, via Livi, via Arcangeli, via della Misericordia, via Pistoiese, via Roncioni e via Zarini. 
SOSTA RESIDENTI - Per facilitare la sosta dei veicoli dei residenti all'interno dell'area soggetta al divieto nelle vie limitrofe è consentito il parcheggio dei mezzi con permesso d'accesso 1, 2, 10, 15, 25 e 35 negli spazi riservati ad altre categorie di permesso.
ECCEZIONI - Fanno eccezione al divieto di limitazione i mezzi elettrici, gli autoveicoli a metano o gpl, i motocicli, taxi, autobus di linea o a servizio di noleggio, auto delle Forze armate per servizi di Polizia, antincendio e Protezione civile, ambulanze e soccorso in genere e veicoli con il contrassegno per il trasporto di persone invalide.
CERTIFICAZIONE - Dovranno invece presentare documentazione idonea per l'accesso all'area vietata coloro che devono sottoporsi ad esami medici e terapie con prescrizione medica o prenotazione, medici di famiglia, pediatri ed infermieri professionali iscritti ai rispettivi Ordini professionali, veicoli per il trasporto di pasti per le mense scolastiche ed ospedaliere, per riti religiosi e civili con relativo seguito, veicoli di Enti pubblici ed Aziende di servizio pubblico, di imprese ed atigiani che lavorano per conto del Comune, di Aziende pubbliche o che svolgono interventi di manutenzione urgenti, veicoli della Guardia medica, di ministri del culto, di testate televisive per le riprese video, di radio e di giornalisti iscritti all'Ordine, per la distribuzione della stampa periodica, di ospiti degli alberghi, veicoli delle associazioni di volontariato e per i servizi sociali e utilizzati per casi di urgenza autocertificando il motivo, il percorso e l'orario di circolazione che dovranno ovviamente essere strettamente legati alla motivazione della deroga richiesta.
NIENTE SOSTA - Nei giorni delle limitazioni sarà vietata la sosta tranne che per ciclomotori e motocicli in piazza S. Marco, dal numero civico 37 all'incrocio con via Pomeria, via Pomeria nell'area degli Archi di Frascati, via Cavour e via Protche nel piazzale sovrastante il parcheggio del Serraglio.
BOLLINO BLU IN ZTC - Inoltre quest'anno è stata introdotta una novità: nella zona a traffico controllato (Ztc) vigerà il divieto di transito 24 ore su 24 per tutti i mezzi privi del bollino blu. Il perimetro della Ztc è delimitato da queste vie: via Borgovalsugana, via Benelli, via Lambruschini, via Orlando, via Bruno, via Villani, ponte Datini, via Mozza sul Gorone, via Mozza, via Bologna, via Battisti, via Strozzi, da via Filicaia a via Battisti, via Marini, via Filzi, da via Marini a via della Chiesa,  via Chiesa, via Giordano, via Colombo, via Galcianese, via Roncioni, via Gradisca, via Amalfi, via Roma, tra via Zarini e via Siena, via Siena, via Cortesi, via Assisi, via Valentini, da via Assisi a via Zarini, via Zarini, da via Valentini a via di Ponzano, via Ferrucci,, da via di Ponzano
 a viale della Repubblica, viale della Repubblica, da viale Montegrappa al ponte Petrino, ponte Petrino, via De Gasperi e via Firenze.
CONTROLLI - Nella prima settimana di esecuzione del provvedimento i controlli della Polizia municipale saranno effetuati agli accessi dell'area soggetta a divieto di transito sia per fare da filtro che per dare informazioni agli automobilisti, ma dalla seconda settimana i controlli saranno effettuati anche all'interno della zona.
INCENTIVI - Con lo stesso obiettivo di ridurre l'emissione di inquinamento da traffico il Comune ha predisposto anche incentivi, con contributi provenienti anche dalla Regione e dallo Stato, per l'acquisto di un mezzo alimentato elettricamente o a metano e gpl con o senza rottamazione del veicolo vecchio. Il bando per l'assegnazione uscirà prossimamente. Per i ciclomotori Euro 2 il contributo è di 450 euro con o senza rottamazione, per i veicoli merci leggeri uguali o inferiori a 3,5t e taxi gas, metano o bifuel si va da 3000 a 4000 eurosecondo il peso con rottamazione, per veicoli merci leggeri diesel uguali o inferiori a 3,5 t Euro 3 e 4 l'incentivo è di 500 euro con rottamazione, per i veicoli merci superiori a 3,5 t e fino a 6,5 t a gas, metano o bifuel da 4000 a 6500 euro secondo il peso con rottamazione, per le autovetture a gas, metano o bifuel 3000 euro con rottamazione, per autovetture e veicoli merci inferiori o uguali a 3,5 t a metano, gas o bifuel di associazioni Onlus, enti pubblici e privati e aziende 1500 euro senza rottamazione, per la trasformazione a gas dopo l'acquisto di auto a benzina immatricolate entro un anno 1650 euro e per le auto non catalitiche immatricolate fino al 1992 609 euro, per l'acquisto di biciclette elettriche 354 euro e di ciclomotorio elettrici 1163. Le novità introdotte quest'anno nel bando di finanziamento attualmente in preparazione sono l'introduzione del finanziamento anche per i motocicli Euro 2 inferiori o uguali a 125 cc, a cui viene concesso per l'acquisto un contributo di 200 euro con rottamazione, l'aumento da 1000 a 1500 euro dell'incentivo per i veicoli merci leggeri inferiori a 3,5 t e i taxi a gas e l'introduzione di un incentivo di 1000 euro per le trasformazioni a gas delle auto a benzina a un anno dall'immatricolazione.
 "
386,http://comunicati.comune.prato.it/generali/?action=dettaglio&comunicato=14200400000386,13/10/2004,14:48,Agenda,"I vigili urbani consegnano una moto alla Polizia municipale di un paese molisano terremotato",-,,"Weekend a Petrella Tifernina, paese montano in provincia di Campobasso, dell'assessore alla Mobilità Massimo Carlesi e dei vigili urbani. La delegazione pratese consegnerà alla Polizia municipale del paese molisano, coinvolto nel terremoto di due anni orsono, una moto Aprilia Pegaso.
L'iniziativa è del Gruppo sportivo dei Vigili urbani di Prato e del vigile del fuoco Daniele Rossetti e rappresenta un concreto gesto di solidarietà, che segue il dono di una ambulanza ad opera del Comando dei Vigili del Fuoco di Prato e delle associazioni pratesi del volontariato.
A consegnare la moto, insieme a Carlesi, saranno il comandante e vice della Polizia municipale di Prato Marco Nieri e Andrea Pasquinelli, Sergio Paolini presidente del Gruppo sportivo dei Vigili urbani, e appunto Daniele Rossetti.      "
387,http://comunicati.comune.prato.it/generali/?action=dettaglio&comunicato=14200400000387,13/10/2004,15:12,Agenda,"Si presenta a «Dire & Fare» l'accordo per la tutela delle risorse idriche",-,,"Con una brochure le Province di Pistoia e Prato e il Comune di Prato presentano alla rassegna «Dire & Fare», in svolgimento a Firenze a Fortezza da Basso, l'accordo di programma «per la tutela delle risorse idriche del Medio Valdarno e degli acquiferi di Prato e Pistoia», siglato nel luglio scorso, a Roma, dal ministero all'Ambiente, dalla Regione Toscana, dal Comune di Prato, dalla Provincia di Prato e da quella di Pistoia, dall'Arpat, dalla Gida, dall'Unione industriale pratese, dall'Ato 3 e dall'Autorità di bacino del fiume Arno.
Nella brochure sono riassunti i contenuti dell'accordo, che prevede investimenti per oltre 30 milioni di euro, insieme alla presentazione dello stesso degli assessori all'Ambiente della Provincia e del Comune di Prato, Stefano Arrighini e Camilla Curcio, e dell'assessore alla Pianificazione territoriale della Provincia di Pistoia Luigi Giorgetti.
Fra i punti salienti previsti dall'accordo di programma il potenziamento del riuso delle acque per l'industria e il floro-vivaismo che contempla la realizzazione di un impianto di post-trattamento dell'acqua che esce dal depuratore di Baciacavallo da immettere nell'acquedotto industriale, l'estensione dell'acquedotto industriale da Prato a Montemurlo e a Campi Bisenzio, il miglioramento del sistema di depurazione e la costruzione di un acquedotto fra il depuratore di Calice e la zona di Chiazzano a Pistoiua; il trattamento degli scarichi dei depuratori con tecniche naturali, fra cui lo sviluppo della fitodepurazione; la riduzione e l'eliminazione delle sostanze pericolose dei reflui a valle dei processi industriali.
Fra gli investimenti previsti anche l'adeguamento degli impianti di depurazione a Cantagallo, il riutilizzo florovivaistico a Pistoia delle acque reflue, interventi all'impianto di depurazione dei liquami a Baciacavallo. "
388,http://comunicati.comune.prato.it/generali/?action=dettaglio&comunicato=14200400000388,15/10/2004,12:09,Agenda,"Lunedì 18 ottobre assemblea dei dipendenti comunali, possibili disagi negli uffici aperti al pubblico",-,,"Lunedì 18 ottobre, dalle 8.30 alle 12.30, è stata convocata dalla Uil un'assemblea dei dipendenti comunali che operano nei settori amministrativi o comunque hanno un profilo professionale amministrativo. Durante le ore di svolgimento dell'assemblea, negli uffici del Comune aperti al pubblico l'attività potrebbe essere ridotta per assenza del personale impegnato nella riunone. "
389,http://comunicati.comune.prato.it/generali/?action=dettaglio&comunicato=14200400000389,14/10/2004,13:51,Agenda,"Un sistema di sensi unici e nuova segnaletica per rendere più sicura e razionale la viabilità di Vergaio",-,,"Entro la fine di ottobre cominceranno i lavori per la risistemazione della viabilità interna e dei parcheggi di Vergaio: l'intervento è stato illustrato ieri sera 13 ottobre al circolo Arci L'Unione di Vergaio agli abitanti della frazione dall'assessore alla Mobilità Massimo Carlesi. All'assemblea ha partecipato anche il presidente della Circoscrizione ovest Giovanni Mosca: «L'obiettivo dell'incontro è spiegare ai cittadini come l'Amministrazione intende intervenire nella zona - ha detto - la Circoscrizione vuole infatti promuovere la vera partecipazione dei cittadini, in modo che siano protagonisti ed interlocutori delle azioni della Circoscrizione: vogliamo che condividano le decisioni amministrative, non che le subiscano».
Lo scopo dell'intervento è creare più sicurezza nelle strade della frazione realizzando una sosta più ordinata e razionale: il problema del centro abitato di Vergaio è infatti la 'sosta selvaggia' delle auto, spesso parcheggiate sui marciapiedi per carenza di posti, che crea pericolo per i pedoni. La soluzione studiata dall'assessorato è quindi di disporre il senso unico di marcia in via del Vergaio verso via di Mezzo, con un tratto a doppio senso da via Tobbianese fino al parcheggio in via del Vergaio, e in via delle Rose in direzione di via Tobbianese, in modo da recuperare posti auto su un lato delle due strade e creare più sicurezza per la circolazione e per i pedoni. Inoltre l'incrocio tra via Reggiana e via di Mezzo, a rischio per la scarsa visibilità, sarà reso più sicuro con il senso unico in via di Mezzo tra via Reggiana e via Dragoni e in via Dragoni tra via di Mezzo e via Reggiana. Per facilitare l'attraversamento stradale e renderlo più visibile in via Tobbianese e via Reggiana saranno realizzate delle strisce pedonali colorate e sarà ritracciata la segnaletica orizzontale e gli spazi per i parcheggi. I cittadini hanno accolto favorevolmente la soluzione: «L'intervento creerà subito più parcheggi e più sicurezza per gli abitanti di Vergaio - ha detto l'assessore Carlesi. - Per arrivare ad una diminuzione del traffico di attraversamento dobbiamo però intervenire sulla Declassata: per questo stiamo lavorando alla realizzazione dei due sottopassi di Capezzana e di via Reggiana sotto la Tangenziale, che imbriglieranno il traffico rendendolo più scorrevole»."
390,http://comunicati.comune.prato.it/generali/?action=dettaglio&comunicato=14200400000390,14/10/2004,14:31,Agenda,"Circoscrizione Nord, a Figline sopralluogo per il corso d'acqua Iolo Bardena",-,,"Un sopralluogo per verificare la situazione del corso d'acqua Iolo Bardena è stato effettuato questa mattina a Figline dalla circoscrizione Prato Nord e dal consorzio di bonifica Ombrone Pistoiese - Bisenzio. All'incontro sono intervenuti i consiglieri della circoscrizione Prato Nord, fra cui cui il presidente della commissione Urbanistica e ambiente, Marco Baldi, e il direttore del Consorzio di bonica Ombrone Pistoiese - Bisenzio, Lorenzo Cecchi De Rossi. Presenti anche i cittadini di Figline interessati a una risistemazione del torrente nel tratto che scorre all'interno dell'abitato, tratto la cui competenza è propria del Consorzio di bonifica.  'Al termine del sopralluogo - ha riferito  il presidente della commissione Baldi - il Consorzio si è  impegnato a eseguire nel prossimo anno un rilievo del tratto del torrente che scorre nella zona per valutare la necessità di interventi di manutenzione straordinaria'. 'I progetti che scaturiranno da questo rilievo, ha precisato Baldi, saranno presentati alla popolazione.' Un rilievo per verificare la sezione del fiume e valutare la necessità o meno del ricavo di materiale in esubero è già stato effettuato  dal Consorzio l'estate scorsa per il Bisenzio, nel tratto che va dal viale Galilei alla Madonna della Tosse. Anche in questo caso un eventuale progetto sarà fatto conoscere ai cittadini.    

"
391,http://comunicati.comune.prato.it/generali/?action=dettaglio&comunicato=14200400000391,14/10/2004,14:29,Agenda,"Sabato 16 ottobre, torneo di basket nei giardini di via Baracca",-,,"Sabato 16 ottobre, dalle 15 all 19.30, nei giardini di via Baracca, il primo MPS Basket Day. 
Si tratta di un torneo di basket a carattere promozionale riservato ai ragazzi di età inferiore a 20 anni.
La manifestazione  avrà il patrocinio della Circoscrizione Prato Nord.
In caso di maltempo l'iniziativa si terrà nella palestra della scuola Lippi."
392,http://comunicati.comune.prato.it/generali/?action=dettaglio&comunicato=14200400000392,,,,,,,"notizia non presente"
393,http://comunicati.comune.prato.it/generali/?action=dettaglio&comunicato=14200400000393,15/10/2004,12:08,Agenda,"Prima coppa dei campioni di bocce a squadre, domenica 17 ottobre, alle 16, la premiazione",-,,"E' fissata per domenica 17 ottobre, alle 16, presso il bocciodromo di via Baracca, la premiazione della prima coppa dei campioni di bocce a squadre, manifestazione che si è svolta con il patrocinio della circoscrizione Prato Nord. Alla premiazione interverrà il presidente della circoscrizione, Alberto Manzan, insieme al  presidente della commissione Sport, Marco Baldi."
394,http://comunicati.comune.prato.it/generali/?action=dettaglio&comunicato=14200400000394,15/10/2004,12:10,Agenda,"Stancari partecipa all'inaugurazione di un centro polivalente per disabili in via Arcangeli",-,,"Domani, 16 ottobre, alle 10.30, l'assessore ai Diritti e alla programmazione degli interventi sociali, Maria Luisa Stancari, sarà presente all'inaugurazione di un centro polivalente per disabili gestito dalla cooperativa sociale Kepos in via Arcangeli 2.  Il centro polivalente comprenderà un 'centro diurno', che resterà aperto dalle 8.30 alle 15.30, pensato per favorire l'integrazione lavorativa dei disabile motori attraverso la creazione di laboratori e attività autogestite, e uno 'spazio aperto' (l'orario di apertura è dalle 16 alle 19.30) pensato, invece, per favorire le occasioni di incontro di soggetti disabili e non disabili attraverso esperienze formative, artistiche e di autogestione del tempo."
395,http://comunicati.comune.prato.it/generali/?action=dettaglio&comunicato=14200400000395,15/10/2004,12:23,Agenda,"Il Punto giovani Europa si trasferisce ad Officina giovani in piazza dei Macelli",-,,"Il Punto giovani Europa lascia la sede di piazza delle Carceri e si trasferisce nel nuovo spazio appositamente realizzato dall'Amministrazione comunale ad Officina giovani, in piazza dei Macelli. Dal 2 novembre gli uffici del Punto giovani, gestito dal consorzio Astir, riapriranno al pubblico nei nuovi spazi ristrutturati con orario dal lunedì al venerdì dalle 16.00 alle 19.00, il giovedì dalle 9.30 alle 19.00 con orario continuato e il sabato dalle 9.30 alle 12.30. Le attività sono le stesse: internet point, informazioni sul mondo del lavoro, stage in Italia e all'estero, corsi di formazione, concorsi, volontariato, servizio civile, ma anche sugli avvenimenti organizzati in città, gli appuntamenti musicali e le offerte per ottenere sconti per concerti e discoteche. Il trasloco del servizio risponde anche all'esigenza di risparmiare sulle spese per gli affitti, perchè finora il Punto giovani era ospitato in un immobile privato, mentre la palazzina di Officina giovani è di proprietà comunale. 
Per permettere il trasferimento il Punto giovani Europa rimarrà chiuso dal 23 al 31 ottobre compresi, ma il giorno di Halloween, appunto il 31 ottobre, ad Officina giovani sarà organizzata una grande festa a tema con concerto serale per festeggiare la nuova sede. "
396,http://comunicati.comune.prato.it/generali/?action=dettaglio&comunicato=14200400000396,15/10/2004,13:45,Agenda,"La Circoscrizione Sud organizza una gita sociale per anziani a San Sepolcro e Caprese Michelangelo.",-,,"La Circoscrizione sud ha organizzato per sabato 23 ottobre una gita sociale per anziani a San Sepolcro e Caprese Michelangelo.
Le iscrizioni sono aperte da lunedì 18 ottobre, dalle ore 8,30, presso la sede della circoscrizione sud, via delle Badie 130, ogni persona potrà effettuare due iscrizioni.
Il programma prevede la partenza alle ore 6,30 dal parcheggio di Cariprato in via Roma, Grignano.
All'arrivio a San Sepolcro è prevista la visita all'antica sede Vescovile, al Duomo romanico, alla fortezza medicea e la visita del borgo, dopodiché trasferimento a Caprese Michelangelo con pranzo in ristorante.
Nel pomeriggio, all'interno del ristorante, è previsto uno spettacolo teatrale con musica dal vivo e possibilità di ballare, oppure una visita libera  del paese dove, in tale giorno, si svolgerà la festa della castagna. A fine pomeriggio, sempre all'interno del ristorante, ci sarà una sbruciatata con castagne arrosto, vinsanto e musica dal vivo.
Il ritorno è previsto in serata."
397,http://comunicati.comune.prato.it/generali/?action=dettaglio&comunicato=14200400000397,,,,,,,"notizia non presente"
398,http://comunicati.comune.prato.it/generali/?action=dettaglio&comunicato=14200400000398,15/10/2004,12:36,Agenda,"Domani 16 ottobre e domenica si terranno i campionati italiani Ultimate di fresbee",-,,"Si svolgeranno domani sabato 16 e domenica 17 ottobre i campionati italiani di fresbee Ultimate co-educational 2004 organizzati dalla Flyng Bisch Association. Le gare a squadre, in cui partecipano ragazzi e ragazze insieme, si svolgeranno a partire dalle 9.00 di domani al campo sportivo 'Chiavacci' di via del Purgatorio e la finale è programmata per domenica 17 alle 15.30. Le squadre partecipanti provengono da varie città d'Italia, tra cui Milano, Como, Trento, Bologna, Rimini, Roma, Lecce, Bergamo, Imola, Padova, Fidenza, Treviso, Modena, Cesena e ovviamente Prato.
"
399,http://comunicati.comune.prato.it/generali/?action=dettaglio&comunicato=14200400000399,15/10/2004,13:48,Agenda,"Un bando esplorativo per la gestione dei servizi per l'occupazione-Anagrafe del lavoro",-,,"L’Amministrazione comunale ha pubblicato un bando esplorativo per individuare un soggetto privato che gestisca il servizio allo sportello Anagrafe del lavoro nelle Circoscrizioni secondo la convenzione stipulata con la Provincia di Prato. 
I soggetti a cui il bando si rivolge sono cooperative di lavoro, aventi nello statuto finalità di svolgimento di servizi di consulenza ed informazione al cittadino  e attività di orientamento, agenzie accreditate per le attività di orientamento presso la Regione di competenza e agenzie per il lavoro autorizzate per lo svolgimento delle attività di intermediazione, ricerca e selezione del personale, supporto alla ricollocazione del personale.
Sono ammessi a partecipare alla gara anche raggruppamenti temporanei di imprese che dovranno essere indicati nella domanda di partecipazione.
Il servizio, della durata di cinque anni, deve essere svolto almeno con sette soggetti professionalmente preparati, per 36 ore settimanali, delle quali una parte allo sportello, secondo le disposizioni organizzative date dall’Amministrazione.
I soggetti presteranno la propria opera presso le sedi Circoscrizionali e chi sarà dichiarato vincitore del bando dovrà essere pronto ad iniziare il servizio a partire dal 1° gennaio 2005.
Gli interessati che intendono partecipare alla gara dovranno far pervenire la domanda in plico chiuso e sigillato all'Ufficio Protocollo generale del Comune in piazza del Pesce 9 entro e non oltre le 13.00 del 15 novembre prossimo. La cifra a base d'asta è di 970.000 euro.
Nel plico, su cui dovrà essere specificata la partecipazione al bando per l'occupazione, dovranno essere inserite l'offerta ed una serie di  documenti specificati nel testo del bando, scaricabile anche dal sito internet del Comune www.comune .prato.it. 
Per ulteriori informazioni ci si potrà rivolgere al Coordinamento delle Circoscrizioni comunali in  via dell’Accademia 42, Prato – tel. 0574/615759 fax 0574/615744, dal lunedì al venerdì dalle ore 9 alle ore 13.

"
400,http://comunicati.comune.prato.it/generali/?action=dettaglio&comunicato=14200400000400,15/10/2004,14:59,Agenda,"Società della salute: il via a gennaio",-,,"Con l'accordo di concertazione sottoscritto mercoledì sera dalla Conferenza dei sindaci, presieduta dal sindaco di Vaiano A. Lisa Marchi, e dalla Asl con Cgil, Cisl e Uil e i rispettivi sindacati di categoria e dei pensionati, la Società della Salute, il nuovo organismo che gestirà territorialmente i servizi sanitari e sociali, è praticamente in dirittura d'arrivo.
L'avvio è previsto presubilmente per gennaio del prossimo anno, prima di allora i Consigli comunali delle Amministrazioni pratesi sono chiamati ad approvare lo Statuto definitivo della Società della Salute, l'accordo di concertazione con le organizzazioni sindacali, dopodichè si procederà ad inviare gli atti alla Regione per la ratifica conclusiva e a nominare il direttore. Il tutto dovrebbe avvenire entro la fine dell'anno in corso.
Da gennaio dunque la Società della Salute inizierà il periodo di sperimentazione di due anni, suddiviso in una prima fase di programmazione, con la definizione degli indirizzi di gestione, cui seguirà la gestione vera e propria dei servizi.
Nell'accordo, sottoscritto coi sindacati, oltre a richiamare gli aspetti generali, per cui si individua nella Società della salute «un modello di impiego razionale delle risorse, attraverso una visione unitaria della domanda sanitaria e sociale», si specifica che «un progetto organico ed un organigramma operativo correlato dalle relazioni che legano fra loro i vari ambiti interessati sarà predisposto almeno 30 giorni prima dell'avvio della sperimentazione».
Nel testo concordato con le organizzazioni sindacali si ribadisce l'impegno a superare «duplicazioni fra la Società della Salute e gli enti associati», e «velocemente la frammentazione dei servizi sociali». I presidi socio-sanitari territoriali, meglio noti come distretti, anche se l'area pratese è racchiusa in un'unica zona distretto, dovranno mantenere i servizi finora erogati. In pratica alla Società della salute sarà assicurato il passaggio dei  servizi sociali prestati dai Comuni e quelli sanitari che la Asl svolge a livello territoriale. Con l'impegno del futuro nuovo organismo anche a potenziarli.
Quanto al personale e all'organigramma operativo, stabilito che in linea di massima dovranno passare alla Società della Salute tutti gli operatori che a vario titolo lavorano nel sociale per i Comuni, oltre ovviamente al personale sanitario occupato nei servizi territoriali (la scelta comunque di passare o meno alla Società della salute è su base volontaria), l'accordo con i sindacati dichiara che l'organizzazione e gestione saranno materia di contrattazione. "
401,http://comunicati.comune.prato.it/generali/?action=dettaglio&comunicato=14200400000401,15/10/2004,14:27,Agenda,"Illuminazione a tempo e più vigilanza per il parco delle Cascine di Tavola",-,,"La nuova illuminazione del parco delle Cascine di Tavola, inaugurata  il 2 ottobre dall'assessore all'Ambiente Camilla Curcio, sarà presto dotata di un dispositivo a tempo studiato dall'Ufficio comunale per l'illuminazione pubblica: attualmente infatti i 43 lampioni che illuminano il viale principale delle Cascine dall'ingresso di via Traversa del Crocifisso fino a via della Fattoria, realizzati dal Comune in collaborazione con Asm, restano accesi anche dopo l'orario di chiusura del parco per necessità di collaudo. Con l'accensione e lo spegnimento a tempo, a seconda delle stagioni, si terrà conto anche delle manifestazioni che il parco ospiterà al suo interno.
Il percorso illuminato è di 1300 metri con un investimento del Comune di oltre 129.000 euro.
Ma la valorizzazione del parco, uno degli obiettivi principali dell'assessorato all'Ambiente, non si ferma qui: l'assessore Camilla Curcio nei prossimi giorni incontrerà un gruppo di cittadini della Circoscrizione sud insieme alla presidente del Quartiere Luisa Peris per discutere insieme delle problematiche del parco. In particolar modo appare prioritaria per i cittadini e per l'Amministrazione la necessità di incrementare la vigilanza: «Stiamo già studiando una soluzione efficace per la sorveglianza del parco insieme ad Asm - dice l'assessore - A questo fine stiamo pensando di utilizzare a partire dall'anno prossimo gli anziani per i lavori socialmente utili e dei volontari».
Per quanto riguarda la ricostruzione storico-ambientale delle Cascine, è in arrivo il finanziamento regionale di 400.000 euro per il consolidamento e il restauro da parte del Comune dei due presidi della Casa del Caciaio e del Guardia, per cui sono stati ultimati i lavori. Il progetto prevede anche il riallagamento dei canali con la ricerca storica del sistema idraulico funzionante alle Cascine nei primi del Novecento, la ricerca e il progetto di ricostruzione e restauro delle opere d'arte presenti nel parco, dei ponti, delle chiuse e dei lavatoi e appunto la realizzazione di un nuovo sistema idrico in sostituzione dell'antico sistema delle gore di Palasaccio e Mazzoni non più ricostruibile. Le varie fasi di studio e progettazione sono attualmente in corso e i primi interventi saranno effettuati a partire dalla prossima primavera.


"
402,http://comunicati.comune.prato.it/generali/?action=dettaglio&comunicato=14200400000402,15/10/2004,14:35,Agenda,"Assemblea pubblica sul cimitero a Galciana con l'assessore al Patrimonio Enrico Giardi",-,,"Il progetto per l'ampliamento del cimitero di Galciana sarà al centro dell'assemblea pubblica organizzata per martedì 19 ottobre alle 21.00 nel salone del circolo Arci Degli Innocenti in via Costa 62. Parteciperanno l'assessore ai Lavori pubblici e al Patrimonio Enrico Giardi e il presidente della Circoscrizione ovest Giovanni Mosca."
403,http://comunicati.comune.prato.it/generali/?action=dettaglio&comunicato=14200400000403,16/10/2004,14:00,Agenda,"Romagnoli alla Conferenza servizi Asl: «La nostra bussola è la prevenzione»",-,,"«Il senso della Società della Salute è ricomporre la separazione fra sanitatà e sociale, integrando Enti locali e sistema sanitario». Così il sindaco Marco Romagnoli alla quinta Conferenza dei servizi sanitari della Asl pratese, svoltasi in mattinata nella Sala del Pellegrinaio Novo, dove ha illustrato le tappe che condurranno, all'inizio del prossimo anno, all'avvio della sperimentazione del nuovo organismo.
Per Romagnoli il modello che si prefigura con la Società della salute di organizzazione e convergenza, nel territorio, dei servizi sociali e sanitari, può avere un concreto terreno di lavoro, anche per eliminare i rischi di separatezza, nella prevenzione.
Il sindaco ha insistito molto sul tema della prevenzione, rilanciando un'idea di salute come benessere «che chiama in causa in nostri comportamenti». Si tratta di un grande impegno «perchè occorre modificare le nostre abitudini e quindi modificare, in senso positivo la cultura di ognuno di noi». Prevenzione nelle parole del primo cittadino significa anche attivare un sistema di informazione, di costante comunicazione, che insieme ai cittadini coinvolga diversi soggetti: i media giornalistici, gli Enti locali, le organizzazioni del terzo settore, i medici di famiglia, l'ospedale. La prevenzione e le azioni di prevenzione, nell'ottica del sindaco, rappresentano «un buon punto di partenza» per consentire ai diversi soggetti che collaborano alla Società della Salute «di trovare un linguaggio comune».
Per Romagnoli l'operazione Società della Salute deve anche servire a «semplificare le procedure e i percorsi di accesso dei cittadini ai servizi» e a «razionalizzare la spesa». E sulla spesa il sindaco ha chiuso il suo intervento: «In una situazione di risorse quasi rarefatte come vengono usate è un fatto politico. Da questo punto di vista bisogna ripensare un'impostazione per cui pubblico è uguale a spreco indipendemente da come opera e il patto fiscale è una vessazione. La realtà è che non c'è spazio per risposte private a problemi collettivi come la salute».   "
404,http://comunicati.comune.prato.it/generali/?action=dettaglio&comunicato=14200400000404,16/10/2004,13:57,Agenda,"Curcio sulla legge delega ambientale: «Si giustificano gli illeciti edilizi»",-,,"«Una vera e propria sanatoria edilizia nelle aree paesaggistiche vincolate. Con un maxi-emendamento presentato in extremis dal Governo si è proceduto ad un ennesimo condono per gli abusi edilizi e questa volta con un attacco all'ambiente. Un fatto grave». Commenta in questo modo l'assessore alle Politiche  ambientali Camilla Curcio il testo della legge delega in materia ambientale, appena approvato dal Senato.
«Inoltre - sostiene l'assessore - si vorrebbe addirittura propagandare che con questo voto si assicura l'abbattimento dei cosiddetti ecomostri, quando per questi basta applicare la legge visto che esiste anche una sentenza della Cassazione. La realtà consiste nel dato di fatto che con un'ammenda amministrativa, e senza essere più perseguiti penalmente, chiunque abbia commesso illeciti edilizi in un'area vincolata da un punto di vista paesaggistico ed ambientale può stare tranquillo».
«La legge delega sull'ambiente - chiude Curcio - era stata proposta all'insegna del riordino, della semplificazione e del coordinamento, ora il suo iter si conclude con un nuovo condono edilizio che nei fatti delegittima tutta la normativa ambientale e paesaggistica. Il voto del Senato è la dimostrazione di come il governo stia portando avanti un suo programma sull'ambiente conflittuale verso l'Unione europea e con un'idea del paesaggio inteso più come peso che come risorsa». 


"
405,http://comunicati.comune.prato.it/generali/?action=dettaglio&comunicato=14200400000405,18/10/2004,14:59,Agenda,"Alla circoscrizione sud riprendono gli incontri su «Amica arte».",-,,"La Circoscrizione sud ripropone il corso «Amica arte», condotto da don Alfonso Fabiani del centro culturale cattolico di Prato, che nella precedente edizione ha riscosso un notevole successo di pubblico.
Il primo appuntamento del nuovo ciclo di incontri sarà mercoledì 20 ottobre dalle ore 16 alle ore 17 presso il salone consiliare della circoscrizione sud, via delle Badie 130.
Gli incontri sono gratuiti e si svolgeranno a cadenza quindicinale il secondo e il quarto mercoledì del mese dalle ore 16 alle ore 17."
406,http://comunicati.comune.prato.it/generali/?action=dettaglio&comunicato=14200400000406,18/10/2004,14:59,Agenda,"Aperte le iscrizioni al corso d'espressione pittorica organizzato dalla Circoscrizione nord.",-,,"La Circoscrizione nord organizza un corso d'espressione pittorica che si terrà presso la sala Ater, via 7 marzo 4Z3, ogni giovedì dalle ore 17 alle ore 19,30  a partire dal 4 novembre prossimo.
Il corso prevede l'insegnamento delle tecniche di base di disegno, lo studio del chiaroscuro, il collage e le tecniche pittoriche per la realizzazione degli elaborati. Parallelamente all'educazione alla tecnica ci sarà anche una riflessione sui concetti e sulle dinamiche dell'espressione e della comunicazione artistica.
Potrà inoltre essere prevista anche una visita guidata ad un museo.
La durata del corso è di 50 ore per un totale di 20 lezioni, la quota di iscrizione è di 25,90 euro.
Le iscrizioni vengono effettuate presso la circoscrizione nord, via 7 marzo 15, telefono 0574-697711."
407,http://comunicati.comune.prato.it/generali/?action=dettaglio&comunicato=14200400000407,18/10/2004,15:53,Agenda,"Prato è la prima in Toscana per la raccolta differenziata dei rifiuti nel 2003: i dati presentati stamani da Asm e dall'assessore Curcio",-,,"Per il secondo anno consecutivo l’area pratese nel periodo da marzo 2003 a febbraio 2004 si conferma al primo posto nella classifica regionale della raccolta differenziata dei rifiuti con il 36,4%, la più alta percentuale registrata in Toscana, a fronte di una media regionale del 32,01%. Nel 2003 la performance è migliorata di oltre tre punti percentuali rispetto all’anno precedente, in cui il dato era del 33%. I dati delle dieci Aree territoriali ottimali toscane con il primato di Prato, elaborati dall'Agenzia regionale per il recupero delle risorse, sono stati presentati stamani in Palazzo comunale dall'assessore all'Ambiente Camilla Curcio, dal presidente di Asm Adriano Benigni e dal direttore generale dell'azienda Adriano Gensini. Hanno partecipato anche il dirigente comunale del servizio Ambiente Sergio Spagnesi e Letizia Baldi dell'ufficio Ambiente di Montemurlo, il Comune della Provincia di Prato che ha ottenuto il maggior risultato nella raccolta differenziata seguito da Prato.
Il trend positivo di crescita è cominciato già nel 2001, quando la percentuale registrata fu del 29,9%, in linea con gli indirizzi del decreto legislativo Ronchi 22 del 1997 che stabilisce una soglia del 35%, una percentuale rispettata in Toscana solo da Prato e Siena: «Tutte le altre sono rimaste sotto il risultato minimo, con punte più basse ad Arezzo (24%) e a Grosseto (29,07%) - ha detto il presidente Benigni - E' un traguardo importante che ha valenza concreta e non solo formale: essere sopra la soglia del 35% ci consente di non avere penalizzazioni economiche nell'eco-tassa al momento di portare i rifiuti in discarica e di ottenere finanziamenti regionali per i progetti che in caso di mancato raggiungimento della soglia di legge sono inaccessibili. Ringraziamo quindi per questo i Comuni e i cittadini: grazie al lavoro svolto in questi anni da Asm in collaborazione con le Amministrazioni e le scuole c'è stata una crescita culturale a riguardo e i rifiuti non sono considerati più solo un problema, ma una risorsa. Il risulato ottenuto nella raccolta differenziata è soprattutto un indice del grado di civiltà dell'area». Quanto ha affermato il presidente di Asm è confermato dall'andamento raccolta differenziata negli ultimi 10 anni: dal 5,05% del 1994 al 36,41% del 2003. La corsa di Prato verso percentuali sempre migliori non ha conosciuto rallentamenti: 7,97 % nel 1995, 9,85 nel 1996, 12,64 nel 1997, 19 nel 1998, 23,08 nel 1999, 24,21 nel 2000, 29,92 nel 2001, 33 nel 2002. 
Analizzando il dato di quest'anno il totale delle tonnellate di rifiuti raccolte a Prato è di 180.431 da marzo 2003 a febbraio scorso: nel dettaglio, 121.200 tonnellate sono  rifiuti urbani e 59.231 rifiuti differenziati. La raccolta differenziata pro-capite, cioè i chili l’anno per ogni abitante, ha superato di poco i 251 chilogrammi, circa 600 grammi al giorno. 
Nell'imminente passaggio da tassa a tariffa per lo smaltimento dei rifiuti giocheranno un ruolo fondamentale la raccolta differenziata, che si tradurrà anche in uno sconto per i cittadini che ricicleranno di più, e il recupero in termini di energia: «Dovremo studiare il meccanismo di applicazione - ha detto l'assessore Curcio - ma il principio è che chi produce più rifiuti deve pagare di più, mentre chi ricicla può avere uno sgravio nella quota da pagare. Il primato ottenuto dalla nostra area è indice del fatto che l'attenzione non è più focalizzata solo sul problema dello smaltimento, ma sulla gestione dell'intero ciclo dei rifiuti, mettendo al primo posto la raccolta differenziata di ciò che si può riciclare e del recupero ai fini energetici. Queste sono le due direttrici del decreto Ronchi e del Piano regionale per i rifiuti che la nostra area rispetta». 
Per quanto riguarda il materiale riciclabile raccolto, la parte del leone la fanno carta e cartone che con il 53,63% (quasi 32mila tonnellate) rappresentano praticamente la metà del dato complessivo. Seguono il legno (10,34%), il vetro (6,85), la plastica (6,65), i rifiuti tessili (5,55), la frazione organica (4,87), il verde, inteso come sfalci e potature, (3,65), il metallo (3,31), i rifiuti elettronici e beni durevoli (1,28), i pneumatici (1,04) e i rifiuti pericolosi, cioè pile e farmaci (0,11). Il mese più proficuo per la raccolta differenziata dei rifiuti è stato giugno (39,09%), quello meno proficuo, invece, aprile (32,24%). Carta e cartone vengono conferiti nelle cartiere della Lucchesia; il legno finisce in ditte specializzate di Mantova e della provincia di Pisa; la plastica prende le strade di Campi Bisenzio e di Pavia; vetro, plastica e lattine restano a Prato; l’acciaio viene girato ad una ditta di Milano; l’alluminio va a Reggio Emilia; organico e verde a Empoli; i rifiuti tessili a Bergamo.
Tutto il sistema della raccolta differenziata dei rifiuti mette in moto, per la vendita dei materiali a ditte private e per i contributi del Conai,  oltre 4 milioni di euro, pari al 60% dei costi complessivi della raccolta differenziata.  













"
408,http://comunicati.comune.prato.it/generali/?action=dettaglio&comunicato=14200400000408,18/10/2004,15:53,Agenda,"Da mercoledì 20 i divieti di limitazione del traffico",-,,"Da mercoledì prossimo, 20 ottobre, per due giorni alla settimna (il mercoledì e il giovedì), dalle ore 9,00 alle 18,00, fino al 31 dicembre limitazioni al traffico nel centro città e nella zona immediatamente a ridosso delle mura, perimetrata da via Roncioni, via Zarini, via del Romito, via Livorno, via Genova e via Pisa. Scattano le misure, in ottemperanza all'accordo di programma con Regione, Anci, Province e Comuni, dell'ottobre dello scorso anno, che impediscono nell'area indicata la circolazione alle auto, benzina e diesel, non catalitiche immatricolate prima del 1° gennaio 1993, ai mezzi di trasporto delle merci fino a 3,5 q a benzina e diesel immatricolati prima del 1° ottobre 1994, ai ciclomotori non catalizzati e omologati secondo le direttive Cee.
I provvedimenti emanati dal Comune, e accompagnati da una serie di incentivi per il ricambio dei mezzi inquinanti, finanziati regionalmente per il 2004 per un ammontare di 350 mila euro, consentiranno di evitare il blocco totale della circolazione.
La novità di quest'anno riguarda il bollino blu, il contrassegno valevole per un anno che attesta l'avvenuto controllo degli scarichi dei veicoli: in Zrc, nella zona a traffico controllato, vigerà il divieto di transito, 24 ore su 24, per tutti i mezzi che ne sono privi (l'unica eccezione concerne le auto nuove, con meno di 4 anni di anzianità).
A parte le eccezioni di chi potrà accedere all'area vietata previa presentazione di documentazione, il divieto non vale per i mezzi elettrici, gli autoveicoli a metano o gpl, i motocicli, i taxi, i bus di linea o a noleggio, le auto delle Forze armate e della Protezione civile, i mezzi di soccorso, i veicoli col conttrassegno per il trasporto di persone invalide.  
Nell'area sottoposta a divieto è consentita la sosta negli spazi riservati ad altre categorie dei mezzi dei residenti muniti di permessi 1, 2, 10, 15, 25 e 35.
La segnaletica di divieto di transito sarà posta in via Porta al Serraglio, p.zza S. Marco, via Pomeria, via Ristori, via Livi, via Arcangeli, via della Misericordia, via Pistoiese, via Roncioni, via Zarini.
"
409,http://comunicati.comune.prato.it/generali/?action=dettaglio&comunicato=14200400000409,18/10/2004,17:03,Agenda,"La presidente della Circoscrizione sud interviene sulla situazione al cimitero di Iolo",-,,"L'ntervento della presidente della Circoscrizione sud Luisa Peris sulla situazione del cimitero di Iolo:
«A proposito della situazione del cimitero di Iolo, delle riesumazioni in corso e degli interventi pubblicati sui quotidiani cittadini in questi giorni permettetemi alcune riflessioni.
A chi giova porre la questione nei termini in cui è stata posta? 
L’unico risultato che si ottiene è quello di aggiungere sofferenza sulla sofferenza negli animi di quei cittadini di Iolo che in questi giorni sono coinvolti direttamente. 
Nell’assemblea svoltasi a Iolo,  voluta dalla Circoscrizione Sud, su questo argomento, alla quale ha partecipato l’Assessore Giardi e il Dirigente Tecnico Tognocchi, i cittadini presenti avevano concordato un iter che è tuttora in corso dimostrando che percorsi di democrazia partecipata sono possibili anche su argomenti così delicati. 
Le scelte comuni portano a delle azioni e per quanto ci riguarda queste sono ancora in corso e tutta questa fase sarà conclusa in una settimana. 
Tutto è stato svolto e si sta svolgendo nel rispetto sia dei defunti che dei loro parenti.
Sarebbe auspicabile, quindi, che lo stesso rispetto lo avessero anche quei cittadini e quei politici, nel segnalare quello che a loro giudizio sono gli aspetti negativi della questione perché toni esagerati da scoop non sono quelli più adatti e non giovano certo alla comunità. 
Per quanto riguarda la Circoscrizione stiamo lavorando insieme alle associazioni presenti sul territorio di Iolo alla costituzione di un gruppo di lavoro che affianchi l’Assessorato competente per quanto riguarda i lavori di ampliamento del cimitero. 
Entro una settimana saremo in grado di fornire all’Assessore Giardi i nominativi dei membri del gruppo».


"
410,http://comunicati.comune.prato.it/generali/?action=dettaglio&comunicato=14200400000410,19/10/2004,12:03,Agenda,"Giovedì 21 ottobre, sciopero nazionale del pubblico impiego nelle ultime due ore di ogni turno di lavoro",-,,"Le organizzazioni sindacali del pubblico impiego  Cgil, Cisl e Uil hanno proclamato per giovedì 21 ottobre due ore di sciopero  a fine turno contro “la manifesta intenzione del Governo di non mettere a disposizione le risorse necessarie a rinnovare il contratto di lavoro nel biennio economico 2004-2005”.
Negli  asili nido e nelle scuole materne lo sciopero sarà di un'ora all’inizio del turno di mattina, un’ora alla fine del turno di pomeriggio.
In concomitanza con lo sciopero non è garantito il regolare funzionamento degli uffici comunali. 
Saranno invece assicurati i servizi minimi essenziali, fra cui i servizi di stato civile per le denunce di nascita e di morte.
"
411,http://comunicati.comune.prato.it/generali/?action=dettaglio&comunicato=14200400000411,19/10/2004,15:00,Agenda,"Il comando dei vigili dona una moto ai colleghi molisani di  Petrella Tifernina",-,,"E' stato il comandante dei vigili urbani di Prato Marco Nieri, insieme all'assessore alla Mobilità Massimo Carlesi, a consegnare ai colleghi di Petrella Tifernina, paese montano in provincia di Campobasso, una moto Aprilia Pegaso, dono del Comando della Polizia municipale e dell'Amministrazione comunale.
Alla cerimonia di consegna nel Comune molisano, coinvolto nel terremoto di due anni orsono, hanno preso parte anche il vicecomandante Andrea Pasquinelli e il presidente del Gruppo sportivo dei vigili urbani Sergio Paolini.
L'iniziativa del Comando e dell'Amministrazione comunale è un concreto gesto di solidarietà nei confronti di Petrella Tifernina, che ha accolto la delegazione pratese con entusiasmo. 
  "
412,http://comunicati.comune.prato.it/generali/?action=dettaglio&comunicato=14200400000412,19/10/2004,13:35,Agenda,"Alla Circoscrizione sud ancora posti disponibili per la gita sociale a San Sepolcro e Caprese Michelangelo.",-,,"Sono ancora disponibili posti per partecipare alla gita sociale per anziani a San Sepolcro e Caprese Michelangelo il 23 ottobre prossimo, organizzata dalla Circoscrizione sud.
Il programma prevede la partenza alle ore 6,30 dal parcheggio di Cariprato in via Roma, Grignano.
All'arrivo a San Sepolcro è prevista la visita all'antica sede Vescovile, al Duomo romanico, alla fortezza medicea e la visita del borgo, dopodiché trasferimento a Caprese Michelangelo con pranzo in ristorante.
Nel pomeriggio, all'interno del ristorante, è previsto uno spettacolo teatrale con musica dal vivo e possibilità di ballare, oppure una visita libera  del paese dove, in tale giorno, si svolgerà la festa della castagna. A fine pomeriggio, sempre all'interno del ristorante, ci sarà una sbruciatata con castagne arrosto, vinsanto e musica dal vivo. Il ritorno è previsto in serata.
Le iscrizioni possono essere effettuate presso la sede della circoscrizione sud, via delle Badie 130, dalle ore 8,30. La quota individuale di partecipazione è di 28 euro."
413,http://comunicati.comune.prato.it/generali/?action=dettaglio&comunicato=14200400000413,19/10/2004,13:34,Agenda,"Alla circoscrizione ovest verrà presentato il programma del Teatro Metastasio.",-,,"La Circoscrizione ovest ha organizzato per venerdì 22 ottobre prossimo, alle ore 16,30, presso il Centro Sociale di Borgonuovo, via Lorenzo da Prato 17, la presentazione del programma della stagione 2004-2005 del Teatro Metastasio.
Interverrà il presidente del Teatro Metastasio, Gerardina Cardillo.
"
414,http://comunicati.comune.prato.it/generali/?action=dettaglio&comunicato=14200400000414,19/10/2004,15:00,Agenda,"Senso unico alternato per brevi tratti causa lavori sulla Tangenziale",-,,"Per consentire a ConsiagNet l’esecuzione di operazioni di scavo per la posa di pozzetti e condotte sotterranee per le fibre ottiche, da domani 20 ottobre fino al termine dei lavori, e comunque non oltre il 30 ottobre, è istituito per brevi tratti e a fasi progressive e all’occorrenza il senso unico alternato con l’ausilio di movieri a vista nelle seguenti vie: v.le S. Allende (Tangenziale) fra via Cava e una lunghezza di circa 50 metri, v.le Sedici Aprile (Tangenziale) fra via Cava e una lunghezza di circa 50 metri, via Cava, con annesso divieto di sosta, per una lunghezza di circa 100 metri a cavallo di viale Allende. 

"
415,http://comunicati.comune.prato.it/generali/?action=dettaglio&comunicato=14200400000415,19/10/2004,14:40,Agenda,"Presentata stamani da Comune, Asl e Provincia la campagna di vaccinazione antinfluenzale 'Più vaccinati meno malati', al via il 25 ottobre",-,,"Ridurre il numero dei malati e la diffusione del virus dell'influenza, migliorare i risultati record dell'anno scorso e coinvolgere maggiormente le comunità straniere: sono questi i principali obiettivi della campagna di vaccinazione antinfluenzale 2004-2005 'Più vaccinati meno malati', presentata stamani in Palazzo comunale dall'assessore alla Multiculturalità Andrea Frattani, dall'assessore provinciale alle Politiche sociali Irene Gorelli e dai medici rappresentanti del dipartimento Prevenzione dell'Asl 4 di Prato Franco Ventura, direttore, Luigi Ricci, responsabile dell'Unità operativa Igiene e sanità pubblica, e Pietro Calò, direttore dell'articolazione territoriale ovest. Sono 80.000 le dosi di vaccino per i residenti della Provincia di Prato: tra le tante novità introdotte quest'anno nella campagna di vaccinazioni c'è infatti il coinvolgimento della Provincia nell'accordo tra Comune e Asl per allargare il più possibile il ricorso alla prevenzione. La vaccinazione è gratuita e volontaria e viene eseguita dai medici di Medicina generale, dai pediatri, dai medici dell'Unità Igiene e sanità dell'Asl 4 e dal personale sanitario dei distretti socio-sanitari: da quest'anno infatti la vaccinazione è rivolta anche ai bambini da 6 mesi a 5 anni, ovvero in età prescolare, perchè sono soggetti a rischio e veicoli del virus. Le altre categorie considerate a rischio sono gli anziani oltre i 64 anni, gli adulti e i bambini con patologie croniche e debilitanti, chi lavora in allevamenti di polli a causa della diffusione del virus di cui questi animali sono portatori. L'obiettivo è però appunto raggiungere un tasso di copertura più alto coinvolgendo nella campagna di prevenzione i lavoratori di pubblici servizi e di pubblica utilità e gli stranieri. I depliant della vaccinazione sono infatti tradotti in sette lingue: urdu-pachistano, russo, albanese, arabo, cinese, francese ed inglese: «Quest'anno la campagna di vaccinazione ha una valenza particolare perchè oltrepassa i confini comunali grazie all'appoggio della Provincia - ha detto l'assessore Frattani - Ci aspettiamo per questo un risultato migliore dell'anno scorso, coinvolgendo anche i migranti: la sanità e la prevenzione non hanno infatti barriere e far sì che gli stranieri chiedano la vaccinazione antinfluenzale crea l'humus collettivo giusto per rimuovere molti problemi ed ostacoli legati all'immigrazione». «Questo è un ottimo esempio di interazione tra Istituzioni della città, sanità e realtà locale - ha aggiunto l'assessore Gorelli - vorremmo continuare questa prima esperienza, anche perchè bisogna considerare che vaccinarsi conviene anche economicamente sia al singolo cittadino che alla comunità perchè evita il ricorso a farmaci costosi e degenze in ospedale». 
Altra importante novità in tema di stranieri è che il vaccino sarà portato direttamente da medici ed infermieri dell'Asl nei punti di aggregazione e lavoro delle comunità straniere, come via Pistoiese, via Filzi, la moschea e la mensa della Caritas.
Come hanno detto i medici presenti stamni, la vaccinazione è il mezzo di prevenzione più efficace contro l'influnza e le sue complicanze, con rischio di mutazioni gravi e pericolose dei virus umani, senza contare l'impatto che che questa malattia virale ha sulle strutture di assistenza. Secondo i medici l'insorgenza si avrà dopo Natale, quando il freddo si farà più intenso.
Nella campagna antinfluenzale 2003-2004 furono vaccinate in tutto 75.037 persone, di cui 34.608 maschi e 40.429 femmine con un aumento del 57,4 % rispetto all'anno scorso. Di questi 6000 erano stranieri, un terzo della popolazione migrante in città, l'85% dei quali di nazionalità cinese. La copertura della polazione generale è stata del 31,7% e Prato è risultata la città con la più alta copertura della categoria degli ultrasessantaquattrenni arrivando al 77%, cifra molto superiore alla media regionale toscana del 62,3%. L'Asl pratese è stata infatti l'unica azienda della Toscana a raggiungere e superare la copertura del 75% della popolazione anziana fissata dal Piano sanitario nazionale 1998-2000 e dal Piano vaccini 1999. La copertura della popolazione straniera è stata del 29,7%, molto vicina a quella degli autoctoni e quindi segno di fiducia degli stranieri nei confronti delle istituzioni e dei servizi resi.
La data di inizio del programma delle vaccinazioni è lunedì prossimo  25 ottobre. Ecco luoghi ed orari:
al Distretto nord il lunedì dalle 11.00 alle 13.00 e il martedì dalle 9.00 alle 12.00; a Vernio il lunedì e il giovedì dalle 8.30 alle 10.00; a Vaiano il mercoledì e il venerdì dalle 8.00 ale 10.30; al distretto sud il lunedì, martedì e mercoledì dalle 14.30 alle 16.30; a Poggio a Caiano il giovedì dalle 9.30 alle 11.00; a Carmignano il mercoledì dalle 11.30 alle 13.00; al Distretto centro-est lunedì dalle 11.00 alle 13.00, giovedì dalle 14.00 alle 15.00 e venerdì dalle 11.00 alle 13.00; al Distretto ovest lunedì e mercoledì dalle 11.00 alle 13.00; a Montemurlo il giovedì e sabato dalle 10.30 alle 12.30; al Servizio Igiene pubblica di via Tiepolo il lunedì e venerdì dalle 8.30 alle 10.00, martedì e giovedì dalle 8.30 alle 10.00 e dalle 14.00 alle 16.00. 
 "
416,http://comunicati.comune.prato.it/generali/?action=dettaglio&comunicato=14200400000416,19/10/2004,14:21,Agenda,"Acte Italia avvia nuovi contatti con la Commissione europea per la tutela del tessile",-,,"La prossima assemblea si svolgerà a Prato, nel frattempo Acte Italia, la sezione nazionale dell'associazione delle comunità tessili europee, presieduta dal Comune di Prato e dall'assessore allo Sviluppo economico Fabio Giovagnoli, ha deliberato di avviare nuovi contatti con la Commissione europea sulla tutela delle produzioni tessili.
Nella riunione di Carpi, svoltasi ieri lunedì 18, l'assemblea italiana di Acte, presenti i rappresentanti delle maggiori comunità tessili, da Biella a Prato, da Carpi a Schio, ha riprecisato i termini di una piattaforma che ripropone le questioni del marchio nazionale per i prodotti tessili, della tracciabilità dei prodotti, della reciprocità negli scambi commerciali internazionali, delle relazioni con la Cina.
Nel documento si sottolinea ancora una volta che è insostenibile la situazione dei dazi, bassi quelli dell'Unione europea ed alti quelli dei principali mercati d'esportazione, con paesi come la Cina che fra l'altro godono di riduzioni tariffarie. Acte Italia, al contrario, appoggia l'idea che sconti o riduzioni devono essere accordate ai paesi effettivamente più poveri, intenzionati a migliorare i propri livelli sociali e ambientali.
Verso la Cina la sezione nazionale di Acte si augura che si eviti un incremento delle esportazoni a prezzi ribassati quando le quote saranno abolite. Più in generale si ripropone il marchio 'made in Italy', ossia con l'indicazione del paese di provenienza, anzichè il generico 'made in Ue', il sostegno alla ricerca e innovazione, e il ricorso ai Fondi strutturali per finanziamenti ai territori tessili.
La prossima assemblea di Prato affronterà la questione, già posta ieri a Carpi, di stabilire un legame stretto con le Camere di commercio delle province tessili italiane, che a loro volta starebbero pensando a forme di organizzazione per coordinare la loro attività in appoggio alle comunità tessili.      
 "
417,http://comunicati.comune.prato.it/generali/?action=dettaglio&comunicato=14200400000417,19/10/2004,15:13,Agenda,"Gli incentivi per l'acquisto dei mezzi ecologici.",-,,"Un pacchetto di incentivi con un finanziamento regionale per il 2004 di 350 mila euro accompagnerà l'entrata in vigore dei provvedimenti di limitazione alla circolazione per i mezzi più inquinanti da domani mercoledì 20 ottobre per due giorni alla settimana, il mercoledì e il giovedì, fino al 31 dicembre.
Gli incentivi comunali e regionali, per i quali uscirà prossimamente il bando, sono rivolti all'acquisto di un mezzo alimentato elettricamente o a metano e gpl con o senza rottamazione del veicolo vecchio. I mezzi per cui si può richiedere il contributo sono i ciclomotori Euro 2, motocicli Euro 2 inferiori o uguali a 125 cc, i veicoli merci leggeri uguali o inferiori a 3,5t e taxi gas, metano o bifuel, veicoli merci leggeri diesel uguali o inferiori a 3,5 t Euro 3 e 4, i veicoli merci superiori a 3,5 t e fino a 6,5 t a gas, metano o bifuel, le autovetture a gas, metano o bifuel, autovetture e veicoli merci inferiori o uguali a 3,5 t a metano, gas o bifuel di associazioni Onlus, enti pubblici e privati e aziende. Vengono finanziati anche la trasformazione a gas dopo l'acquisto di auto a benzina immatricolate entro un anno e di auto non catalitiche immatricolate fino al 1992, biciclette e ciclomotori elettrici. Le novità che saranno introdotte quest'anno saranno nel bando riguardano i finanziamenti per i motocicli Euro 2 inferiori o uguali a 125 cc e l'introduzione delle trasformazioni a gas delle auto a benzina a un anno dall'immatricolazione.
Il pacchetto di incentivi, fra l'altro si unisce al ritorno delle 'domeniche ecologiche', da metà novembre, come annunciato dall'assessore all'Ambiente Camilla Curcio.   
Il provvedimento di divieto di transito scatta dalle 9,00 alle 18,00 di domani nell'area all'interno delle mura storiche e nell'area limitrofa a cui fanno da perimetro via Roncioni, via Zarini, via del Romito, via Genova, via Livorno e via Pisa per autovetture a benzina e diesel non catalitiche immatricolate prima del 1° gennaio 1993, veicoli per il trasporto merci fino a 3,5 q a benzina e diesel immatricolati prima del 1° ottobre 1994 e ciclomotori non catalizzati e omologati secondo la direttiva Ce. 
Fanno eccezione al divieto di limitazione i mezzi elettrici, gli autoveicoli a metano o gpl, i motocicli, taxi, autobus di linea o a servizio di noleggio, auto delle Forze armate per servizi di Polizia, antincendio e Protezione civile, ambulanze e soccorso in genere e veicoli con il contrassegno per il trasporto di persone invalide. 
Per quanto riguarda il Bollino blu e i mezzi che ne sono privi, quest'anno nella zona a traffico controllato (Ztc) vigerà da domani il divieto di transito 24 ore su 24."
418,http://comunicati.comune.prato.it/generali/?action=dettaglio&comunicato=14200400000418,,,,,,,"notizia non presente"
419,http://comunicati.comune.prato.it/generali/?action=dettaglio&comunicato=14200400000419,19/10/2004,15:32,Agenda,"Divieti in via S. Silvestro e via S. Giorgio.",-,,"Dalle 20.00 di giovedì  21 ottobre fino al termine dei lavori e comunque non oltre le 2.00 del  22 ottobre via S. Silvestro sarà chiusa al transito per consentire  l’esecuzione lavori di ristrutturazione edilizia alla scuola Mazzoni. Durante la chiusura il traffico sarà deviato in  piazza S. Marco, Via Pomeria, Via Carradori, Via Cavour, Via Curtatone, Via Battisti, Via  Franchi, Piazza Ciardi, Via Porta al Serraglio, Via Cavallotti, Via S. Giorgio, Via S. Margherita e Piazza Mercatale.
Domani 20 ottobre e giovedì 21 dalle 09.00  fino al termine dei lavori e comunque non oltre le 20.00 via S. giorgio sarà chiusa al transito pedonaledavanti al numero civico 10 , per una lunghezza di circa  3 metri con divieto di sosta. Il provvedimento per consentire la sosta di un automezzo per l’esecuzione di operazioni di sabbiatura travi e carico scarico materiale edile.


 
"
420,http://comunicati.comune.prato.it/generali/?action=dettaglio&comunicato=14200400000420,20/10/2004,13:03,Agenda,"'Alter mundi', un fine settimana di cucina internazionale, musica, teatro e dibattiti per un incontro di culture e popoli ad Officina giovani dal 22 al 24 ottobre",-,,"Musica, cucina, arte, sapori e saperi per un mondo interculturale dove le differenze si incontrano: tutto questo è Alter mundi,l'Altro del mondo, incontro di culture e popoli che si terrà ad Officina giovani in piazza dei Macelli dal 22 al 24 ottobre. Il cartellone della kermesse, organizzata dal Comune, dalla Provincia e dal circolo pratese di Legambiente, è paradigma di una Prato città aperta, laboratorio di sperimentazione interculturale e ogni giorno presenterà iniziative diverse e cene con specialita culinarie dai vari paesi del mondo.
La tre giorni inizia alle 17.00 di venerdì 22 ottobre con l'incontro delle istituzioni con le comunità migranti della città ad Officina giovani: parteciperanno il sindaco Marco Romagnoli, il presidente della Provincia Massimo Logli, l'assessore alla Multiculturalità del Comune Andrea Frattani, l'assessore provinciale alle Politiche sociali Irene Gorelli, la Prefettura, la Questura, il presidente di Legambiente Franco Di Martino, Pietro Baronti della stessa associazione e i rappresentanti delle associazioni dei migranti.
La giornata prosegue alle 19.30 con lo spettacolo di Capoeira, antica lotta brasiliana; alle 20.30 cena etnica con piatti cinesi, rumeni e senegalesi a cui seguirà la proiezione dei film 'East is East' e 'Le biciclette di Pechino' in lingua originale con i sottotitoli e poi serata musicale con world music, hip hop, folk e molto altro.
Anche nei due giorni seguenti le iniziative soddisferanno tutti i gusti e coinvolgeranno anche le scuole: sabato mattina infatti saranno protagonisti l'istituto professionale Datini con il progetto 'Tradizioni intorno al piatto' e le scuole del comune di Montemurlo, dove da qualche anno si sperimenta la mensa multietnica. Il pomeriggio sarà dedicato ai figli dei migranti con l'incontro sull'inserimento scolastico e le ragioni dell'insuccesso e dell'abbandono introdotto dall'assessore comunale alla Pubblica istruzione Sabrina Nieri. La cena porterà in tavola specialità della Costa d'avorio, del Bangladesh e della Nigeria e domenica invece dell'Ucraina, dell'America latina e del Marocco. La particolarità di questi incontri tra cultura e gastronomia è che hanno un prezzo simbolico di 5 euro e che nell'orario rispettano il Ramadam, periodo di digiuno e purificazione iniziato da poco, in cui i musulmani possono mangiare e bere solo dopo il tramonto e la preghiera. Nell'arco del fine settimana ci saranno stand di prodotti tipici provenienti da tutto il  mondo, laboratori di percussioni, pittura ed hennè, massaggi tradizionali cinesi, mostre fotografiche e di libri. Altra particolarità che caratterizza la manifestazione è che gli appuntamenti in programma sono stati decisi dalle comunità straniere che partecipano e poi proposti alle istituzioni organizzatrici e non il contrario: «In Alter mundi c'è il contributo fattivo e concreto dei migranti. - E' un fatto di grande valore in una città come Prato, che rappresenta la provincia italiana con il più alto numero di immigrati in rapporto alla popolazione autoctona e con il più alto numero di bambini stranieri iscritti nelle scuole. Manifestazioni come questa sono opportunità importanti per conoscersi e dialogare, perchè un altro mondo è possibile. Un ulteriore elemento di novità rispetto alla manifestazione dell'anno precedente è la partecipazione delle associazioni di volontariato che operano nell'ambito dell'immigrazione: vogliamo infatti valorizzare la coesione e la multiculturalità che il lavoro delle associazioni produce e promuove chiudendo così in modo ottimale  il cerchio delle collaborazioni». «Con l'appoggio della Provincia Alter mundi travalicherà i confini di Prato e si spera anche quelli regionali - aggiunge l'assessore Gorelli.- Il nostro obiettivo è di farne un appuntamento itinerante nel territorio per promuovere al massimo l'incontro dei popoli e delle culture. In un momento tragico come quello che viviamo attualmente a livello internazionale, un momento in cui le religioni e le culture diverse sono viste come elementi scatenanti di conflitti e odio, attraverso la vera conoscenza e il confronto delle posizioni si ha la possibilità di dire no alla violenza e al terrorismo proprio perchè si ha una fede religiosa»."
421,http://comunicati.comune.prato.it/generali/?action=dettaglio&comunicato=14200400000421,20/10/2004,11:36,Agenda,"Domani, 21 ottobre,  sciopero di due ore in Comune. Avvisi per gli utenti dei nidi e delle scuole materne.",-,,"Si ricorda che domani, 21 ottobre, le organizzazioni sindacali del pubblico impiego di Prato Cgil, Cisl e Uil hanno proclamato due ore di sciopero  a fine turno per il rinnovo del contratto di lavoro nel biennio economico 2004-2005.
Negli  asili nido e nelle scuole materne lo sciopero sarà di un'ora all’inizio del turno di mattina, un’ora alla fine del turno di pomeriggio. Le famiglie sono state avvertite di eventuali disagi attraverso avvisi affissi in ogni singolo plesso scolastico e sono pertanto in grado di conoscere le modalità di funzionamento di ogni struttura nella giornata di sciopero. 
Durante l'astensione dal lavoro non è garantito il regolare funzionamento degli uffici comunali. 
Saranno invece assicurati i servizi minimi essenziali, fra cui i servizi di stato civile per le denunce di nascita e di morte e il servizio di protezione civile.
Anche i Cobas del pubblico impiego del Comune hanno indetto uno sciopero di due ore che si terrà mercoledì 27 ottobre. L'astensione dal lavoro sarà, anche in questo caso, in corrispondenza delle ultime due ore dell'orario di  lavoro. Nei nidi e nelle materne si sciopera solo un'ora, la prima per il turno di mattina e l'ultima per il turno di pomeriggio.
"
422,http://comunicati.comune.prato.it/generali/?action=dettaglio&comunicato=14200400000422,20/10/2004,13:53,Agenda,"Un ciclo di assemblee pubbliche nel territorio della Circoscrizione centro per avviare il percorso verso il bilancio partecipativo",-,,"Un bilancio partecipativo e non solo partecipato è l'obiettivo della Circoscrizione centro, che con una serie di assemblee pubbliche nei vari circoli del territorio coinvolgerà i cittadini e le associazioni nella propria azione amministrativa e nella definizione del bilancio: l'iniziativa è stata presentata stamattina dalla presidente della Circoscrizione Rosita Mattei e da Ilaria Gori, membro del Comitato esecutivo e della Commissione Istruzione e Politiche formative. Il ciclo di assemblee nel territorio, con cui si inizierà il percorso verso il bilancio partecipativo, è composto da sette incontri che si svolgeranno dalla fine di ottobre alla fine di novembre. L'inizio è per il 28 ottobre al circolo arci Curiel di via Filzi: «La nostra idea non è quella di sottoporre all'attenzione dei cittadini un'attività che abbiamo già svolto, ma di costruirla insieme appunto per avere un bilancio partecipativo più che partecipato - ha spiegato la presidente Mattei - Si tratta infatti di uno strumento di comunicazione e condivisione con la comunità per ripensare il ruolo del governo locale, non più solo un ente amministrativo, ma un mezzo che attraverso percorsi di medio e lungo periodo realizzi un'idea di città più completa e a misura d'uomo e soprattutto uno sviluppo sostenibile». Le altre assemblee territoriali si terranno al circolo Anspi della parrocchia del Soccorso in via Roma, nella sala della chiesa di S. spirito in via Silvestri, al centro polivalente Ventrone di via delle Gardenie il 12 novembre, all'associazione Il Panda in via franchi il 15 novembre, al circolo ricreativo Zarini di via del Castagno il 16 novembre e all'associazione Anmig Casa del combattente in piazza S. Marco il 24. 
Durante le assemblee saranno formati l'albo di Quartiere, un comitato di cittadini che saranno referenti della Circoscrizione, e l'albo delle associazioni, in cui saranno iscritti gli enti e gli organismi che operano nel territorio. Sarà inoltre distribuito un testo di accompagnamento alla formazione del bilancio partecipativo che riepiloga e illustra tutte le attività e le competenze della Circoscrizione in varie materie, come lo sport, la cultura, le politiche sciali, il verde, i lavori pubblici e l'urbanistica.
Per rafforzare il percorso di condivisione subito dopo questo ciclo di assemblee ce ne sarà un altro con incontri tematici dedicati alle microaree individuate nel territorio della Circoscrizione per capirne le specificità e affrontare i problemi più particolari e le criticità di strade e luoghi. Saranno invitati i cittadini e gli operatori sociali delle aree, come insegnanti e presidi delle scuole, per conoscere a fondo le tematiche su cui intervenire e realizzare progetti ad hoc."
423,http://comunicati.comune.prato.it/generali/?action=dettaglio&comunicato=14200400000423,20/10/2004,15:10,Agenda,"Bilancio - La giunta verifica i conti del 2004 - Equilibrio raggiunto coi mutui rinegoziati",-,,"Equilibri di bilancio raggiunti e decreto 'taglia spese' rispettato sulla base dell'interpretazione fornita dall'Anci, l'associazione dei Comuni italiani. E' questo il risultato sull'ultima verifica effettuata dalla giunta, nella sua seduta di martedì scorso, sui conti pubblici del Comune di Prato nel 2004.
Un'operazione presentata stamani dal vice sindaco e assessore al Bilancio Roberto Bencini, che ha il suo fulcro nella rinegoziazione dei mutui. In pratica, come ha spiegato il vice sindaco, il Comune di Prato procederà ad estinguere 63 milioni di euro di mutui, attivati in parte con la Cassa Depositi e Prestiti e in parte con altre banche, CariPrato su tutte, i cui tassi variano all'incirca da un minimo del 4,5% ad un massimo del 7%, per riaccenderli nuovamente attraverso l'emissione di Boc a tassi sensibilmente ridotti, appena sopra il 2%.
La rinegoziazione dei mutui è di fatto già partita, con la comunicazione del Comune alla Dexia, la società cui è stato affidato il compito di seguire l'intero percorso.     
Il Comune dovrà pagare una penale di 2 milioni e 300 mila euro, ma al contempo otterrà un risparmio, per effetto dei minori tassi sui mutui al netto della penale, di 3 milioni e 400 mila euro, tre dei quali saranno utilizzati nel 2004 per coprire le maggiori spese, nell'ordine di circa 2,5 milioni di euro, e le minori entrate di un milione di euro. I 500 mila euro ancora da coprire proverranno dagli oneri di urbanizzazione della legge 10.
Fin qui l'operazione di negoziazione dei mutui che, sottolinea Bencini, «non comporterà alcun allungamento della scadenza degli stessi», che per la maggor parte  avverrà nel 2019, e conseguentemente «nessun maggiore indebitamento per il Comune».
Quanto al decreto 'taglia spese' Bencini ha sottolineato «che sarebbe stato praticamente inapplicabile». Se non è così è per il ricorso all'interpretazione fornita dall'Anci. Interpretazione che porta il taglio da 9 milioni di euro a 1 milione e 660 mila, quale effettivamente attuato dal Comune di Prato. 
Sugli effetti del decreto, Bencini ha rilevato che i parametri fondamentali, su cui si sta procedendo,  sono l'equilibrio di Bilancio e il rispetto del Patto di stabilità. 
La parola ora passerà al Consiglio comunale, probabilmente convocato ad inizio novembre per discutere sugli assestamenti di Bilancio.         "
424,http://comunicati.comune.prato.it/generali/?action=dettaglio&comunicato=14200400000424,,,,,,,"notizia non presente"
425,http://comunicati.comune.prato.it/generali/?action=dettaglio&comunicato=14200400000425,21/10/2004,15:55,Agenda,"Società della salute, l'assessore Stancari incontra le assistenti sociali del territorio. Nominato un gruppo di lavoro: proporrà quali servizi entreranno nella Società e con quali tempi.",-,,"Primo incontro questa mattina in Comune fra l'assessore ai Diritti e alla Programmazione degli interventi sociale, Maria Luigia Stancari, le assistenti sociali e coloro che operano a vari livelli nelsociale nel territorio pratese. All'incontro, convocato oltre che dall'assessore, anche dalla coordinatrice dei Servizi sociali, Anna Maria Calvani, hanno preso circa quaranta assistenti sociali.
'Il mio desiderio - ha esordito Stancari, rivolgendosi a questa particolare platea - è di approfondire la nostra reciproca conoscenza per far sì che il Comune abbia la completa consapevolezza delle politiche sociali che passano, prima di tutto,  attraverso la vostra preziosa professione, il vostro prezioso lavoro sul territorio'. L'assessore ha, quindi, sottolineato le tappe che mancano al definitivo decollo della Società della Salute, il nuovo organismo per la gestione dei servizi socio-sanitari che Prato e gli altri comuni dell'area hanno deciso di istituire, come già avvenuto a  Firenze e Pisa. Dopo l'accordo di concertazione sottoscritto dalla Conferenza dei sindaci, dall'Asl,  dai sindacati , i consigli dei Comuni dell'area pratese dovranno approvare sia tale accordo sia le modifiche apportate allo statuto della Società della Salute  e successivamente inviare gli atti alla Regione Toscana  per la ratifica conclusiva. Dopo il sì della Regione sarà effettuato il bando per la scelta del direttore generale.  Con tale nomina parte la sperimentazione biennale del nuovo organismo, che prevede un periodo di programmazione e uno, successivo, di gestione vera e propria dei servizi. 'Io credo in questa scelta, così come il sindaco e la giunta comunale - ha puntualizzato Stancari - e sono convinta che sia la strada giusta per favorire l'integrazione tra i servizi sanitari che l'Asl svolge a livello territoriale e quelli sociali prestati dai Comuni, condizione, questa, essenziale per perseguire un sempre maggiore benessere dei cittadini considerando la centralità della persona. L'apporto degli assistenti sociali - ha aggiunto l'assessore - è determinante: con la loro professionalità e i loro suggerimenti costituiranno l'asse portante del nuovo organismo.' La coordinatrice dei servizi sociali, Anna Maria Calvani, ha ulteriormente precisato gli obiettivi della Società della salute, rilevando l'importanza del contributo diretto degli operatori del settore alla costruzione del nuovo organismo. Va in questa direzione la nomina odierna  di un gruppo di lavoro, costituito da undici operatori, il cui compito sarà quello di dare avvio ad una analisi delle esperienze in atto in altre città della Toscana dove è già stata istituita la Società della salute e, quindi, di avanzare delle proposte precise sui servizi socio-sanitari che potranno o meno essere svolti  all'interno della Società e, cosa non meno importante, con quali tappe.
Il Gruppo di lavoro è composto da quattro assistenti sociali di base (Simonetta Giotti, Roberto Guerrini, Stefania Rossi, Angela Vignozzi); un operatore dell'Agenzia per le politiche minorili (Alessandra Ridi), due coordinatori sociali di distretto (Luciana Galeotti e Antonella Guerrini), un referente del Sert (Sergio Ciappi), un referente dell'unità operativa Asl (Egizia Badiani), un referente dell'unità operativa Istituzione servizi sociali (Ivana Massi), un referente della Rsa (Marcella Giuggiola). "
426,http://comunicati.comune.prato.it/generali/?action=dettaglio&comunicato=14200400000426,22/10/2004,12:15,Agenda,"Macellazione dei suini, ordinanza del Comune",-,,"E' in vigore l'ordinanza del Comune che illustra le modalità con cui i privati cittadini  possono macellare i suini per uso familiare.
Prima di tutto la macellazione presso il domicilio dei privati è consentita per un numero massimo di tre capi nel periodo compreso fra i mesi di novembre 2004 e marzo 2005.
Per ottenere l’autorizzazione gli interessati devono rivolgere, almeno quarantotto ore prima della prevista macellazione, una specifica istanza al servizio veterinario dell’Azienda U.S.L. n. 4  'Igiene degli Alimenti di Origine Animale', via A. Zarini, 32/a, tel. 0574/28134, dalle 8 alle 9 e dalle 12 alle 13 dal lunedì al venerdì. Il servizio veterinario fisserà, quindi, la data della macellazione e quella della visita sanitaria, che avrà luogo entro il giorno feriale successivo alla macellazione stessa. Il veterinario dell’Azienda USL  eseguirà la visita sanitaria, dopo la macellazione del suino, presso il domicilio del richiedente, nei giorni di mercoledì e venerdì. 
La macellazione dei suini, pertanto, potrà essere effettuata nel giorno precedente o nel giorno stesso della visita. 
La carcassa di ogni suino abbattuto, compresi i visceri ( lingua, tonsille, esofago, trachea, cuore, polmoni, diaframma, fegato, milza e reni ) sarà sottoposta ad esame ispettivo presso il domicilio del richiedente.
Il veterinario rilascerà un'apposita certificazione da cui risulti l’avvenuto controllo sanitario. 
Il servizio veterinario eseguirà la ricerca delle trichine su campioni individuali di muscolo, comunicando il risultato, in caso di positività,  all’interessato.  
"
427,http://comunicati.comune.prato.it/generali/?action=dettaglio&comunicato=14200400000427,21/10/2004,17:23,Agenda,"Presentato oggi al Consiglio comunale dall'assessore alla Mobilità Massimo Carlesi il progetto preliminare per la prima linea della Tramvia",-,,"Una lunghezza di 5,8 km, 14 fermate, 150 corse al giorno e una capienza fino a 1400 passeggeri nelle ore di punta della giornata: sono questi i numeri del progetto preliminare della prima delle cinque linee previste per la tramvia, che collegherà la stazione centrale con il Castello dell’Imperatore e il nuovo ospedale a S. Paolo. Il progetto della prima delle Linee Tramviarie Metropolitane (Ltm), come si chiamerà la tramvia pratese, è stato illustrato oggi 21 ottobre in Consiglio comunale dall'assessore alla Mobilità Massimo Carlesi. 
Come è stato esposto nella relazione dell'assessore, l’Amministrazione comunale punta sul tram con l’obiettivo di promuovere il trasporto pubblico locale per la sua alta capacità di trasporto, la ridottissima emissione di inquinamento atmosferico e di rumore e le potenzialità come mezzo di sviluppo e crescita per Prato e per la sua economia, oltre che come mezzo di trasporto. La tramvia insomma costruirà la città del futuro, oltre che servire quella esistente, perché è una premessa per un nuovo e più efficiente sistema produttivo del distretto industriale per il quale solo le Lam saranno insufficienti. Gli obiettivi del progetto sono infatti ridurre i costi del trasporto per i cittadini con minori consumi energetici e minor inquinamento, riqualificare la mobilità e la città stessa, razionalizzare i costi sostenuti dal Comune per la gestione del Trasporto pubblico locale (Tpl), che attualmente spende 1,2 euro per passeggero, e ridurre anche l'incidentalità, dato che il tram è dalle 10 alle 20 volte più sicuro del trasporto privato.
Per la prima linea sono state elaborate 18 soluzioni diverse di percorso: quella proposta dall’Ufficio Trasporti del Comune per convenienza dei costi, dei benefici prodotti e dell’impatto ambientale, prevede la partenza della linea dalla stazione centrale per poi proseguire in piazza S. Marco,  viale Piave, via Campolmi, via Nistri,  via Sant'Orsola, l’ospedale attuale, Mercatino, via Vivaldi e infine il nuovo ospedale di Galciana a nord-ovest della città. E’ stata abbandonata l’ipotesi di realizzare un tratto della linea interrato nel centro, anche se non interferirebbe con la viabilità, perché i costi diventano cinque volte più alti, il servizio meno capillare perchè le distanze devono essere più lunghe tra le fermate e vi sono problemi di stabilità degli edifici soprastanti e di vibrazioni. E’ stato calcolato che il bacino di utenza aumenta del 20 % se la linea si avvicina al Castello per le tante attività produttive e i servizi presenti in centro. Tra i criteri progettuali adottati dall'Ufficio Traffico vi è infatti quello  di collocare gli snodi della tranvia nei punti dove gli spostamenti degli utenti sono più frequenti e numerosi per aumentarne l'utilità e la redditività. Per questo oltre al centro città uno snodo essenziale e strategico  è quello della stazione Fs: la rete tranviaria urbana potrebbe infatti costituire anche la tratta metropolitana della rete Fs diventando una sorta di tram-treno. Un ulteriore punto di aggancio della rete urbana su rotaia secondo i progetti dell'assessorato alla Mobilità dovrà essere poi a sud della città con la metro-tranvia, il cui studio preliminare è in fase di predisposizione da parte del Comune con il ccordinamento della Regione Toscana e il finanziamento delle Camere di Commercio di Firenze, Prato e Pistoia.
La centrale operativa di gestione e controllo sarà ospitata nella palazzina est della stazione centrale per la quale sono già in corso trattative d’acquisto con la società Centostazioni, che gestisce gli scali ferroviari, mentre la stazione dei mezzi sarà ospitata nell’attuale scalo merci delle Fs, in corso di trasferimento all’Interporto: dal deposito i veicoli usciranno tramite una rampa di raccordo tra il piano dello scalo e quello più basso della stazione e percorreranno  un sottopasso di circa 20 metri poco prima dello sbocco in piazza. La linea, realizzata tutta a raso del piano stradale, scorrerà su rotaie poste al centro della carreggiata perlopiù su sede riservata,  mentre il traffico scorre ai due lati dove la strada lo permette, e su corsia promiscua nei tratti in cui la carreggiata è stretta. Agli incroci con le strade impianti semaforici bloccheranno il traffico e daranno precedenza al tram. Un altro sottopasso sarà costruito al terminal del nuovo ospedale per il traffico veicolare con una rotatoria soprastante per il tram. I mezzi utilizzati nella prima linea della tranvia saranno 10, di lunghezza variabile tra i 22 e i 35 metri, con tecnologie all'avanguardia e un alto livello di confort.
Per quanto riguarda le emissioni di inquinamento atmosferico ed acustico i numeri parlano chiaro: l'anidride carbonica prodotta per la produzione di energia elettrica che alimenta il tram è di 52 grammi per passeggero trasportato al km, contro gli 89 degli autobus, i 120 delle moto e i 168 per le auto. Il consumo di energia è dalle 3 alle 5 volte inferiore ai mezzi motorizzati in genere e il rumore provocato fino a 46 volte di meno con una media di 20 decibel di differenza con il traffico su gomma.
Le ipotesi progettuali della tramvia pratese sono frutto di un accurato studio preliminare di città estere simili a Prato per caratteristiche, popolazione e morfologia, come  Messina e Grenoble, Strasburgo e Bordeaux in Francia e Friburgo in Austria.Determinante è stata la consulenza nella progettazione di Thomas Ruff, direttore dell'azienda di trasporto tranviario di Friburgo, che è stato anche uno dei relatori del convegno organizzato nella scorsa primavera dall'assessorato alla Mobilità ' Dalla Lam al tram'. Inoltre lo studio si è basato su  indagini ed interviste telefoniche eseguite dall’Asel sui cittadini e le loro abitudini di spostamento per un totale di 5200 interviste telefoniche e 4500 nelle strrade e nelle scuole: il risultato finale elaborato è che il 71,8% degli intervistati ha risposto positivamente alla possibilità di utilizzare il tram per gli spostamenti al posto dei mezzi privati, il 15,5% ha detto no e il 12,2% non sa. 
I costi di costruzione ammontano a 122 milioni di euro, che saranno coperti con un finanziamento statale di 73milioni e 200mila euro e un mutuo richiesto dal Comune per 48 milioni e 800mila euro. Per 10 anni la quota annuale a carico del Comune ammonterebbe quindi a 5 milioni e 354mila euro. Il costo di gestione è invece di 2 milioni e 886mila euro all’anno, a fronte di un ricavo totale annuo dai biglietti (1,20 euro per una corsa semplice) e abbonamenti (28,8 euro) di circa 3 milioni e 91mila euro. Il ricavi provenienti dall’uso del tram consentono quindi di coprire i costi di gestione: il disavanzo residuo è di 5 milioni e 149.000 euro, ma bisogna considerare i benefici che la tramvia porta in termini di riduzione dei costi di trasporto per i cittadini, il miglioramento della qualità dell’aria e la riqualificazione della città. L’Amministraszione comunale non avrebbe cioè un beneficio economico diretto dai ricavi della tramvia, ma saranno i cittadini a percepire un risparmio dovuto agli investimenti del Comune e la città intera a beneficiare del miglioramento delle condizioni ambientali. 



"
428,http://comunicati.comune.prato.it/generali/?action=dettaglio&comunicato=14200400000428,22/10/2004,12:19,Agenda,"Circoscrizione Est, programma di incontri e conferenze sullo sport giovanile a partire dal 25 ottobre",-,,"La circoscrizione Prato Est e la scuola calcio A.C.Prato hanno organizzato anche quest’anno incontri e conferenze sullo sport giovanile, che saranno saranno coordinati dal prof. Andrea Becheroni e vedranno la partecipazione di medici, psicologi, educatori. 
Gli incontri iniziano lunedì prossimo, 25 ottobre alle 21 e  proseguiranno nei successivi lunedì fino al  6 dicembre nella sala “Don Milani” della  circoscrizione Est (viale A. De Gasperi 67).  
I temi trattati possono interessare non solo addetti ai lavori, come allenatori e dirigenti delle società sportive, insegnanti, psicologi, ma anche genitori, operatori sociali e  tutte le persone che sono vicine allo sport. 

IL PROGRAMMA 
Lunedì 25 ottobre 2004 
“Piccoli atleti e medicine: quale rapporto?” 
Relatore: dr. Roberto Baldi, primario di medicina legale e dello sport nell'azienda USL 4)
Moderatore: dr. Gianfranco Santini, vice  presidente dell'associazione “R. Becheroni”.

Lunedì 8  novembre 
“La società sportiva: solo agenzia sportiva o anche educativa?” 
Relatore: prof. Paolo Mangini, delegato Regione Toscana attività di base FIGC.   
Moderatore: avv. Massimo Taiti, presidente Coni - comitato provinciale di Prato.

Lunedì 15 novembre
“La possibilita’ di motivare i giovani alla lettura anche attraverso le pagine sportive di un quotidiano” 
Tavola rotonda con la partecipazione del prof. Stefano Papini (dirigente scolastico ITC “P. Dagomari”) e di giornalisti de  “Il Tirreno”, “La Nazione” e  “Calciopiù”
Moderatore:  prof. Giuseppe Maddaluno (pres. Commissione Cultura – Circoscrizione Prato Est)

Lunedì 29 novembre 
“L’analisi della sconfitta sotto l’aspetto psicologico” 
Relatore: prof. Ludovico Arte (psicologo FIGC) 
Moderatore: prof. Andrea Becheroni (coordinatore tecnico CONI – Comitato Provinciale Prato)

Lunedì 6 dicembre 
“L’insegnamento dell’osservazione e lettura di un gioco come mezzo per lo sviluppo cognitivo del giovane atleta” 
Relatore: prof. Roberto Bellocci (coordinatore tecnico coni - comitato provinciale di Firenze e delegato regione Toscana settore scolastico FIGC).
Moderatore: Francesco Carulli (presidente commissione sport - circoscrizione Prato Est).

Gli incontri sono patrocinati dal Coni, Comitato provinciale di Prato e dalla FIGC settore giovanile e scolastico del Comitato regionale toscano e del Comitato provinciale di Prato.
Per informazioni si possono contattare gli uffici della circoscrizione Prato Est, tel.0574/527025.


 
"
429,http://comunicati.comune.prato.it/generali/?action=dettaglio&comunicato=14200400000429,,,,,,,"notizia non presente"
430,http://comunicati.comune.prato.it/generali/?action=dettaglio&comunicato=14200400000430,,,,,,,"notizia non presente"
431,http://comunicati.comune.prato.it/generali/?action=dettaglio&comunicato=14200400000431,22/10/2004,13:02,Agenda,"La Giunta decide il prolungamento di via Morganti",-,,"Nuovo tratto stradale per collegare via Morganti a via Galcianese. Il progetto definitivo del prolungamento di via Morganti, che incontrerà via Galcianese all'altezza dell'incrocio con via Braudel, è stato licenziato martedì scorso dalla giunta, su proposta dell'assessore alle Opere pubbliche Enrico Giardi.
L'investimento complessivo è di 335 mila 696 euro per una strada a due corsie, con marciapiede che costeggia  la corsia in direzione di via Galcianese. Sul lato opposto il prolungumanto consentirà l'accesso al parcheggio, spostato da via Galcianese. 
L'intervento si rende necessario per rendere più agevole e differenziare l'accesso alle scuole Buricchi e Rodari, consentendo anche una minore congestione da traffico nell'intera zona."
432,http://comunicati.comune.prato.it/generali/?action=dettaglio&comunicato=14200400000432,22/10/2004,15:28,Agenda,"Il Consiglio comunale approva il nuovo statuto dell'interporto pratese e la nuova struttura societaria dell'ente",-,,"Le variazioni nello statuto dell'interporto della Toscana centrale e la nuova struttura della società definita dai patti parasociali da inserirvi per sono state al centro di una vivace discussione nella seduta del Consiglio comunale di ieri 21 ottobre. La delibera è stata illustrata dal vice-sindaco Roberto Bencini, che ha sottolineato il carattere di razionalizzazione e specificazione delle quote e dei rapporti tra soci privati e pubblici che il provvedimento ha: «E' un passo ulteriore nella modifica degli statuti delle società partecipate per gli adeguamenti necessari al nuovo diritto societario. Non ci sono elementi che si discostano dalla normativa nazionale, che non impone cambiamenti sostanziali, ma una più precisa definizione della sede della società, del capitale, dei poteri e dirritti dell'assemblea dei soci, dell'oggetto e delle quote sociali: Il 51% complessivo del capitale sociale rimane nelle mani degli enti pubblici, cioè il Comune, che detiene il 25%,la Regione e le Camere di Commercio di Prato e Firenze. La composizione del consiglio d'amministrazione viene specificata: 11 membri sono riservati agli enti pubblici, di cui 5 al comune, 2 alla Regione e 4 alle Camere di commercio, e 4 al socio privato, cioè la CariPrato. La principale novità apportata è l'aggiunta di patti parasociali con cui si stabilisce con maggiore precisione il rapporto tra i soci: un membro proveniente dall'Unione industriale di Prato sarà nominato dalle Camere di commercio, mentre la CariPrato nominerà un membro della CariFi». Come ha spiegato Bencini poi i patti parasociali specificano la composizione del Comitato esecutivo dell'Interporto, che sarà di 5 membri: 2 saranno nominati dal Comune di Prato, di cui il presidente del consiglio d'amministrazione, 2 dalle Camere di Commercio, di cui l'amministratore delegato, e uno dalla CariPrato. Per quanto riguarda il collegio sindacale, è stato ridotto da 5 a 3 membri, di cui 2 designati dai soci pubblici e uno dal privato.
«Dato che l'interporto deve coabitare con la città etrusca di Gonfienti sarebbe produttivo instaurare una collaborazione più ampia - ha aperto il dibattito Luca Roti della Margheritan - Un suggerimento a questo fine, in accordo con la Commissione 1 Affari istituzionali, che ha rivisto lo statuto, è di inserire tra le finalità della società interporto oltre a quelle economiche quelle culturali e scientifiche partecipando con parte delle proprie risorse finanziarie alla valorizzazione della città etrusca di Gonfienti». «Votiamo favorevolmente a questa delibera - ha affermato il capogruppo di Rifondazione comunista Leonardo Becheri - E' un buon lavoro, ma sicuramente dovevano essere rivisti altri punti: ad esempio perchè far nominare l'amministratore delegato alle Camere di Commercio, sulla cui natura di ente pubblico ci sarebbe da discutere, e non dal Comune, che anche in altre partecipate non ha questo potere? C'è una stortura evidente poi anche nel fatto che nel Comitato esecutivo la maggioranza non è degli enti pubblici». «Il nostro voto è invece contrario - ribatte Giovanni Luchetti di Forza Italia, - perchè nella revisione dello statuto si è perso un'opportunità importante per dare un assessto davvero razionale al governo della società. Un consiglio d'amministrazione di 15 componenti è inutilmente pletorico ed inadatto: così come il collegio sindacale è stato ridotto, doveva esserlo anche il consiglio, in cui 5 membri sarebbero stati sufficienti. Inoltre non sono state specificate le deleghe del comitato esecutivo, che quindi non ha ragione d'essere. Per quanto concerne poi il parco archeologico di Gonfienti, bisognerebbe fare una scelta precisa: la logistica dell'interporto gioca un ruolo chiave nello sviluppo economico della città e altri interporti come quello di Livorno e Bologna si stanno già appropriando di un ruolo centrale che invece potrebbe essere di Prato, dato che sarebbe un'alternativa al tessile puntare sullo spostamento delle merci. Bisogna investire quindi tutte le energie nella logistica come scelta strategica». Per Elisabetta Carullo, presidente della Commissione 1, lo statuto dell'interporto è migliorato perchè è stato operato il riordino dei membri nominati dagli enti con una struttura più equa e logica che comunque lascia nelle mani del settore pubblico il 51% della società, al cui sviluppo non crea problemi la presenza del parco archeologico. Maurizio Bettazzi di An ha annunciato l'astensione del proprio gruppo anche per coerenza e continuità con i voti espressi per gli statuti delle altre società partecipate approvati nelle settimane scorse. La delibera è stata approvata a maggioranza con 25 voti favorevoli, 7 contrari e 5 astenuti."
433,http://comunicati.comune.prato.it/generali/?action=dettaglio&comunicato=14200400000433,22/10/2004,16:08,Agenda,"Dal 28 ottobre al 10 dicembre i termini per la presentazione delle domande di sanatoria edilizia.  - La discussione in Consiglio comunale della disciplina di applicazione cpmunale",-,,"A partire dall'28 ottobre fino al 10 dicembre ci sarà tempo per presentare le domande di sanatoria edilizia come prevede il recente provvedimento di condono varato dal Governo. Per rispondere alle tante richieste che sono previste, a partire dal 26 ottobre il Servizio Istanze edilizie del Comune attiverà un ufficio speciale presso lo Sportello per l'attività edilizia di via Giotto 4 per assistere i cittadini negli adempimenti relativi al nuovo condono edilizio, che presenta varie difficoltà di interpretazione e applicazione sui limiti delle costruzioni da sanare, sulle procedure e sui tempi. L'ufficio sarà disponibile per informazioni, esame documentale e presentazione dele istanze nei giorni di martedì, mercoledì e venerdì dalle 14.30 alle 17.30.
L'assessore all'Urbanistica Stefano Ciuoffo per fronteggiere l'emergenza che potrebbe ingolfare di lavoro gli uffici comunali ha predisposto un sistema di collaborazione tra gli Ordini professionali e gli organi comunali, che lavoreranno anche oltre il normale orario di apertura: «L'obiettivo è di soddisfare le richieste e di non avere l'ondata di richiedenti gli ultimi giorni prima della scadenza - spiega l'assessore Ciuoffo - Per questo già da una settimana abbiamo inviato una bozza della delibera comunale con cui si da attuazione alla legge regionale 53/2004 che recepisce il condono agli Ordini professionali specificando ambiti di attuazione, criteri, beni che possono essere condonati e costi. Inoltre abbiamo predisposto dei questionari con risposte predefinite in modo da evitare file e ripetizioni inutili per avere gli stessi chiarimenti. Ci troveremo infatti di fronte alla richiesta di tanti chiarimenti perchè gli ambiti di applicazione tra la legge regionale, più restrittiva, e quella nazionale, molto più ampia, variano: se i cittadini si avvalgono delle legge dello Stato non incorrono in sanzioni penali, ma non otterranno la sanatoria ed incorreranno invece nella sanzione amministrativa con la demolizione del'abuso. Ci siamo inoltre già dotati di rilievi aerei e strumenti di controllo contro eventuali  furbi che costruiscono abusivamente oltre i termini previsti dal condono». 
La disciplina comunale della legge regionale sul condono approvata pochi giorni fa per applicare il provvedimento statale è stata discussa ieri 21 ottobre in Consiglio comunale: l'inquadramento della normativa e la formalizzazione dei criteri istruttori e di applicazione del condono, il cui iter a livello regionale è stato caratterizzato da una forte contrarietà alla sanatoria imposta dal Governo, sono stati illustrati dall'asserssore Ciuoffo suscitando reazioni contrapposte. In particolare la Regione Toscana ha adottato limiti molto più ristretti imponendo un massimo di 200 metri quadrati da sanare per intervento contro i 3000 previsti dalla legge statale.
«L'Amministrazione comunale dovrà dotarsi fin da ora degli strumenti necessari all'applicazione del provvedimento - ha detto il capogrupo di Forza Italia Goffredo Borchi. - Bisogna infatti fin da ora pensare alle necessità dei cittadini che vogliono usufruirne. Non si capisce l'operazione politica messa in atto dalla Regione che con dei limiti così ristretti divide i cittadini in serie A e B: in un condominio di medie dimensioni infatti 200 metri quadrati non sono davvero niente, quindi vengono penalizzati coloro che abitano in condominio, anzichè mettere tutti sullo stesso piano e far sì che il condono fosse a pari condizioni. Comunque le speculazioni edilizie sui cui puntare il dito sono ben altre. Con il ritardo con cui la Regione ha approvato la legge i comuni della Toscana si trovano in difficoltà, ma è dovere dell'Amministrazione locale dare ai cittadini la possibilità di usufruire di un proprio diritto». «I condoni non dovrebbero far parte delle nostre leggi e del nostro sistema sociale - ha ribattuto Andrea Ballini dei Ds - Questo poi è il terzo provvedimento di condono del Governo Berlusconi e l'effetto che ha è di far perdere la volontà di rispettare la legge e far subire un danno a chi si comporta secondo le regole. La Toscana ha fatto una scelta diversa, anche per tutelare il proprio paesaggio e il proprio ambiente». Dello stesso tenore l'intervento del capogruppo di Rifondazione comunista Leonardo Becheri: «L'obiettivo della Regione è stato quello di ridurre al minimo la portata di questo sciagurato provvedimento che potrebbe deturpare il nostro territorio. Invitiamo quindi l'assessore a mantenere questi limiti nella disciplina comunale e ad organizzare anche un dibattito sul problema dell'abitazione». «Il condono significa e si traduce in mancanza di cura per l'ambiente e di cultura - ha detto Fabio Caregnato dei Ds - bisogna preservare il nostro paesaggio e il territorio per le generazioni future e la sanatoria fa invece il contrario». Lo stesso parere è stato espresso anche da Luca Roti della Margherita, Tommaso Rindi dei Verdi e Aurelio Donzella dell'Italia dei valori, mentre il condono è stato difeso da Gianni Cenni di An: «La legge non sana gli edifici abusivi a se stanti, ma le appendici e gli annessi, quindi basta con certe affermazioni suggestive. I limiti della Regione sono angusti e vessatori, frutto di un nuovo braccio di ferro della Regione con il Governo. Anche la legge nazionale specifica il rispetto dei vincoli paessaggistici, che anzi sono stati ripresi alla lettera della Regione, anche se si vuole far passare come unica paladina dei diritti dei cittadini e dell'ambiente». La delibera è stata approvata con 24 voti favorevoli e 11 contrari."
434,http://comunicati.comune.prato.it/generali/?action=dettaglio&comunicato=14200400000434,23/10/2004,11:46,Agenda,"Sistemi locali di salute mentale, un convegno in Comune per promuovere un nuovo approccio di cura del disagio psichico",-,,"Un nuovo rapporto tra settore sanitario e sociale e un 'approccio tra pari e misto' in alternativa o integrazione all'approccio terapeutico istituzionale per la cura del disagio pscichico: sono questi gli obiettivi che promuove la terza edizione del convegno internazionale sui Sistemi di salute mentale 'Tra sociale e sanitario, esperienze ponte e di auto aiuto', iniziato ieri 22 ottobre e attualmente in corso di svolgimento in Palazzo comunale. La conferenza è organizzata dal Comune, dalla Asl 4, dall'Associazione italiana per la salute mentale (Aisme)e dal Comune di Firenze.
Ieri sono intervenuti l'assessore ai Servizi sociali Maria Luigia Stancari, Filippo Fossati della Regione Toscana, Susanna Agostini del Comune di Firenze, Romano Turri dell'Aisme,la dottoressa Anna Calvani della Asl 4, Peter Lehmann del European network of users and survivor of psichiatry (Enusp) e Nace Kovak del Mental health Europe, Consiglio regionale europeo della Federazione mondiale della salute mentale (Mhe) e altri relatori provenienti da università italiane e straniere ed istituti e dipartimenti di cura del disagio pscichico. Oggi i lavori del convegno sono stati aperti dal sindaco Marco Romagnoli e da Patrizia Romoli della Asl: hanno partecipato la presidente della Circoscrizione est Anna Berti e l'assessore provinciale alle Politiche sociali Irene Gorelli. 
Sistemi di salute mentale è il nome dell'attuale gruppo di lavoro composto da Aisme e Mhe per una nuova analisi di bisogni del disagio psichico e una nuova risposta. Nel seminario è stato sottolineato il ruolo centrale delle esperienze di auto aiuto e di collaborazione ed interazione intermedie tra servizi e comunità che coinvolgono gli utenti dei servizi e i loro familiari in modo da uscire dall'eccessiva dipendenza dai servizi stessi. Infatti particolare attenzione è stata rivolta al sistema di accordi tra organizzazioni locali e al rapporto tra operatori, utenti e cittadini. L'Aisme stessa, nata a Prato nell'ambito della World federation of mental health, non è un'associazione di categoria specifica: i suoi soci sono volontari, utenti, familiari, operatori di salute mentale coinvolti in progetti innovativi di self help in costante relazione con gruppi italiani e stranieri.
«Viviamo in una realtà sociale che sempre più esclude e non include - ha detto l'assessore Stancari. - Il disagio mentale è legato poi anche al disagio economico per la perdita del lavoro o della casa e ha quindi una dimensione ampia che dobbiamo conoscere per intervenire: per questo l'associazionismo solidale e il volontariato rappresentano una risorsa essenziale nella lotta contro l'emarginazione e per l'inclusione sociale. Dobbiamo quindi riconoscere il loro ruolo e concepirlo come sussidiario ai servizi pubblici di salute. La sussidiarietà unita alla solidarietà deve divenire un elemento portante delle politiche dio inclusione». L'intenzione dell'assessore è portare il patrimonio di esperienze e collaborazione tra pubblico e privato all'interno della Società della Salute per utilizzare al meglio le risorse strutturali, umane ed economiche per affermare il principio di salute come cura della vita e stare bene e recuperare l'aspetto umano della cura e dei servizi sanitari."
435,http://comunicati.comune.prato.it/generali/?action=dettaglio&comunicato=14200400000435,,,,,,,"notizia non presente"
436,http://comunicati.comune.prato.it/generali/?action=dettaglio&comunicato=14200400000436,23/10/2004,13:22,Agenda,"Si è aperta con grande successo ad Officina giovani 'Alter mundi', manifestazione multiculturale e multietnica promossa da Comune, Provincia e Legambiente",-,,"Musica, cucina, arte, sapori e saperi per un mondo interculturale dove le differenze si incontrano: tutto questo è Alter mundi,l'Altro del mondo, incontro di culture e popoli, cominciato ieri 22 ottobre ad Officina giovani in piazza dei Macelli e organizzato da Comune, Provincia e Legambiente di Prato. Ha avuto molto successo ieri sera la cena multietnica d'esordio, che ha portato in tavola specialità del Marocco, del Senegal e della Romania come il cous cous, il tagin e la jassa, e che ha visto fianco a fianco cinesi, italiani, senegalesi, marocchini e persone di ogni nazionalità: al convivio gastronomico-culturale hanno partecipato 150 persone e 250 hanno visitato gli spazi espostivi della kermesse con il mercatino equo e solidale, gli spettacoli musicali e i massaggi cinesi. L'incasso della serata è stato diviso in parti uguali tra le comunità straniere che ieri erano protagoniste. Negli stand del mercatino un caleidoscopio di oggetti e prodotti alimentari provenienti da vari paesi del mondo, tra cui Costa d'Avorio e Congo, e le bancherelle delle associazioni culturali e di volontariato partecipanti, tra cui la Polisportiva Aurora, l'associazione Don Milani di Vaiano, Legambiente, Cieli aperti di Prato e Social Art, che ha curato tutti gli spazi culturali di Alter mundi. 
Anche oggi e domani le iniziative soddisferanno tutti i gusti e coinvolgeranno anche le scuole: oggi saranno protagonisti l'istituto professionale Datini con il progetto 'Tradizioni intorno al piatto' e le scuole del comune di Montemurlo, dove da qualche anno si sperimenta la mensa multietnica. Il pomeriggio sarà dedicato ai figli dei migranti con l'incontro sull'inserimento scolastico e le ragioni dell'insuccesso e dell'abbandono introdotto dall'assessore comunale alla Pubblica istruzione Sabrina Nieri. 
La particolarità degli incontri tra cultura e gastronomia è che hanno un prezzo simbolico di 5 euro e che nell'orario rispettano il Ramadam, periodo di digiuno e purificazione per i musulmani. Altra particolarità che caratterizza la manifestazione è che gli appuntamenti in programma sono stati decisi dalle comunità straniere che partecipano e poi proposti alle istituzioni organizzatrici e non il contrario: «In Alter mundi c'è il contributo fattivo e concreto dei migranti - dice l'assessore alla Multiculturalità Andrea Frattani - E' la prima volta che così tante famiglie cinesi partecipano ad un'iniziativa promossa dalle istituzioni locali insieme ad altre comunità straniere. E' un fatto di grande valore in una città come Prato, che rappresenta la provincia italiana con il più alto numero di immigrati in rapporto alla popolazione autoctona e con il più alto numero di bambini stranieri iscritti nelle scuole». Soddisfatta anche l'assessore provinciale Irene Gorelli: «Il nostro obiettivo è di travalicare con questa manifestazione i confini pratesi e regionali. Intendiamo fare di 'Alter mundi' un appuntamento itinerante nel territorio, un luogo di incontro tra culture e popoli».
Domenica mattina l'assessore provinciale alle Politiche sociali Irene Gorelli coordina 'Il dialogo possibile, incontro tra religioni e culture' con Don Basilio Petrà dell'ufficio Ecumenismo della Diocesi di Prato, Mario Fineschi della Comunità ebraica di Prato, Roberto Hamza Picardo dell'Unione comunità e organizzazioni islamiche in Italia e Hu Keji dell'associazione buddhisti cinesi di Prato.
Nel pomeriggio un dibattito sulle politiche attive nelle città multiculturali e la proiezione del film 'Baba Mandela' realizzato da Legambiente e Amref.
Dopo la cena etnica, che propone piatti dell'Ucraina, dell'America latina e del Marocco, concluderà la tre giorni 'Il grande fuoco della festa zingara', uno spettacolo che combina le musiche delle province zingare d'Italia degli 'Acquaragia Drom', un gruppo storico della musica popolare italiana, e le melodie d'amore dell'Oltenia rumena dei Taraf da Metrupulitana, ensemble di musicisti zingari che ha suonato ai matrimoni in Romania, nelle stazioni e
nei vagoni della metropolitana di Roma e oggi dà spettacolo sui palchi italiani e internazionali.
Nell'arco del fine settimana ci saranno stand di prodotti tipici provenienti da tutto il mondo, laboratori di percussioni, pittura ed hennè, massaggi tradizionali praticati da un medico cinese, mostre fotografiche e di libri.



"
437,http://comunicati.comune.prato.it/generali/?action=dettaglio&comunicato=14200400000437,23/10/2004,13:39,Agenda,"Comune e Provincia  propongono alla Questura la costituzione del coordinamento degli immigrati",-,,"Per la prima volta in Italia è stato costituito un coordinamento di immigrati che terrà un filo diretto con la Questura per discutere insieme delle questioni e dei problemi legati al rilascio dei permessi di soggiorno e le pratiche per il rinnovo e i ricongiungimenti familiari: la proposta è stata avanzata ieri dall'assessore alla Multiculturalità del Comune di Prato Andrea Frattani e dall'assessore provinciale alle Politiche sociali Irene Gorelli al questore Giacomo Dentici nel corso del dibattito di apertura della kermesse multietnico 'Alter mundi' ad Officina giovani in cui le istituzioni hanno incontrato le comunità straniere.  All'incontro hanno anche partecipato il sindaco Marco Romagnoli, il presidente della Provincia Massimo Logli, il vice-prefetto Antonio Garufi, il Questore Giacomo Dentici, il presidente di Legambiente Franco Di Martino, Pietro Baronti della stessa associazione e i rappresentanti delle associazioni dei migranti. Il Questore ha prontamente accolto la proposta impegnandosi ha dar presto vita al coordinamento di dialogo e confronto con i migranti in modo da risolvere al più presto i problemi di accesso ai servizi della Questura lamentati dagli immigrati. Legambiente avrà il compito di formare e gestire il coordinamento in cui saranno presenti i rappresentanti delle comunità cinese, albanese, pachistana, rumena, ucraina e del Bangladesh. 
Quella pratese sarebbe la prima Questura in Italia a dotarsi di un simile strumento. L'assessorato alla Multiculturalità ha invece da tre anni formato un proprio coordinamento per fornire una di consulenza agli immigrati su tutti i servizi a loro rivolti e sulla preistruttoria delle pratiche da presentare alla Questura per il soggiorno in Italia. I due organi collaboreranno nella risoluzione delle problematiche dell'immigrazione.
"
438,http://comunicati.comune.prato.it/generali/?action=dettaglio&comunicato=14200400000438,25/10/2004,16:03,Agenda,"Scuola, aumentata la percentuale dei ragazzi stranieri. Nieri: 'Ora dobbiamo aiutarli a non abbandonare gli studi'.",-,,"E' ufficiale. A Prato è aumentata la percentuale degli alunni stranieri nella scuola. I dati elaborati dal Centro ricerche e servizi per l'immigrazione del Comune  e presentati dalla direttrice del centro, la dottoressa Antonella Ceccagno, nell'ambito di Alter Mundi - la tre giorni multietnica svoltasi lo scorso fine settimana a Officina Giovani -   rilevano che i ragazzi stranieri iscritti alle scuole del Comune di Prato nell'anno scolatico 2004 - 2005 sono esattamente 2577, 191 in più rispetto all'anno scolastico 2003 - 2004, con una incidenza sul totale della popolazione scolastica del 10,23%. L'anno scorso l'incidenza era stata del 9,36%. Queste più in dettaglio le cifre nei singoli ordini scolastici. Nelle scuole materne quest'anno  si registra una leggerissima flessione di stranieri: 438 rispetto ai 446 dello scorso anno con un'incidenza del 9,72% rispetto al 9,73%. Aumentano invece gli alunni stranieri nelle elementari (987 rispetto agli 864 con un'incidenza che sale dall'11,52% al 13,02%), alle medie (736 rispetto ai 712 con un'incidenza che passa dal 14,34% al 14,84%) e alle superiori (da 364 a 416 alunni con un'incidenza che va dal 4,31% al 5,11%).  
'Da questi dati  - ha commentato l'assessore all'Istruzione pubblica del Comune di Prato, Sabrina Nieri- risulta evidente l'esigenza di mettere in campo  interventi che possano garantire pari opportunità di accesso e di successo nel percorso scolastico'. 
Nieri, nel corso di Alter Mundi, ha inoltre introdotto il dibattito sulle motivazioni dell'abbandono scolastico da parte dei ragazzi stranieri. 'Governare il fenomeno della migrazione -  ha osservato l'assessore - vuol dire anche individuare i percorsi e i luoghi di cittadinanza e la scuola è sicuramente uno dei più importanti'.  Una delle ragioni dell'abbandono scolastico, secondo Nieri, è la difficoltà nell'uso dei linguaggi specifici. Parecchi ragazzi hanno bisogno di imparare a usare con maggiore padronanza la lingua italiana per affrontare lo studio  delle discipline trattate nella scuola media superiore. Su tutte le tematiche l'assessore auspica una stretta collaborazione fra istituzioni e scuola per dare vita a progetti condivisi."
439,http://comunicati.comune.prato.it/generali/?action=dettaglio&comunicato=14200400000439,26/10/2004,12:00,Agenda,"E' uscita la Carta dei servizi delle piscine comunali, realizzata dall'assessorato allo Sport",-,,"Un servizio qualitativamente migliore e garantito, informazione su diritti e doveri degli utenti, controllo delle attività di gestione e standard comuni per gli impianti sportivi: sono questi gli obiettivi della Carta dei servizi delle piscine comunali, realizzata dall'assessorato allo Sport in collaborazione con il Servizio Controllo di gestione  e di Comunicazione ed innovazione del Comune e con l'associazione Prato Apogeo che gestisce le piscine. Attraverso la Carta, realizzata con una grafica colorata e con la favola di 'Alice cascherina' di Gianni Rodari come protagonista, il Comune presenta le attività svolte negli impianti e assume l'impegno di mantenere un alto standard del servizio reso ai cittadini stabilendo una serie di diritti e doveri del gestore e degli utenti che possono essere verificati in ogni momento per migliorare la prestazione. Infatti ogni cittadino può dare suggerimenti ed indicazioni utili per il miglioramento del funzionamento delle piscine. Nella Carta dei servizi sono elencati e descritti gli impianti comunali di viale Galilei, via Arcangeli, Gescal di via delle Gardenie, Iolo e via Roma con le loro caratteristiche, le tariffe e gli orari di apertura, i corsi promossi dalle associazioni sportive sia per il nuoto libero che per le discipline agonistiche e pre-agonistiche e gli indicatori di qualità che riguardano il livello di sicurezza, di professionalità del personale di assistenza e degli istruttori di nuoto, dell'ambiente interno (analisi microbiologica dell'acqua, temperatura, disinfezione e ricambio dell'acqua), e dell'igiene di spogliatoi e servizi igienici. Nelle tabelle sono previste le sanzioni per i gestori e le associazioni in caso di violazione delle norme, che vanno dalla multa alla chiusura immediata dell'impianto. e' poi prevista la procedura pre presentare reclami o osservazioni da parte degli utenti nel caso in cui vengano riscontrati standard inferiori a quelli stabiliti dalla Carta: il reclamo va presentato in forma scritta all'associazione responsabile e al Servizio Sport e Politiche giovanili in via dei Migliorati 1/A  o telefonando all'Urp di Corso Mazzoni , numero verde 800 058850. Entro 20 giorni l'interessato riceverà una risposta sul controllo effettuato dalla commissione apposita  per accertare l'inosservanza.
La Carta servizi viene distribuita  presso l'assessorato allo Sport, l'Urp-Sportello Amico, le piscine comunali, le associazioni sportive e la Prato Apogeo di via Roma 256."
440,http://comunicati.comune.prato.it/generali/?action=dettaglio&comunicato=14200400000440,25/10/2004,13:41,Agenda,"Divieto di sosta in viale Marconi",-,,"Dal 27 ottobre fino al termine dei lavori e comunque non oltre il 30 ottobre in viale Marconi davanti al numero civico 80 per una lunghezza di 20 metri sarà istituito il divieto di sosta con rimozione forzata e  parziale restringimento della carreggiata per consentire l’esecuzione di lavori realizzazione di un passo carrabile.


"
441,http://comunicati.comune.prato.it/generali/?action=dettaglio&comunicato=14200400000441,25/10/2004,13:40,Agenda,"Divieto di sosta in via Garigliano, via Baldinucci  e via Arno",-,,"Vigerà il divieto di sosta con rimozione forzata su ambo i lati per una lunghezza di  20 metri per  consentire  l’esecuzione di operazioni di trasloco con l’ausilio di scala aerea il 28 ottobre dalle 8.00 alle 12.00 in via Baldinucci 10, il 29 ottobre  dalle 08.00 alle ore 14.00  in via Arno 35 e dalle ore 10.00 alle ore 16.00 in via Garigliano 27.
"
442,http://comunicati.comune.prato.it/generali/?action=dettaglio&comunicato=14200400000442,25/10/2004,14:35,Agenda,"La riflessione dell'assessore Ciuoffo sui progetti dell'Uip: «Nessuna intenzione di compromettere gli scenari futuri»",-,,"L'assessore all'Urbanistica Stefano Ciuoffo interviene con una propria riflessione sulle questioni della crescita urbana e sui progetti presentati dall'Unione industriali, all'attenzione del Comune e delle commissioni consiliari. Di seguito il testo integrale dell'intervento di Ciuoffo.
«L'attenzione posta in questi giorni ai temi del dibattito urbanistico da parte della stampa, il numero e la qualità degli interventi, sollecita una prima riflessione che intendo condividere pubblicamente.
Il sindaco ha posto all'avvio del percorso di legislatura il Piano strategico. Strumento cardine per la comprensione delle criticità, per l'individuazione degli elementi di eccellenza e prospettive di evoluzione, in senso compiuto, della città. Nel tracciato del Piano strategico si colgono tutti gli elementi di indirizzo e di analisi che sono necessari per avviare un percorso di revisione degli strumenti di governo del territorio. Nei primi due anni di questo mandato amministrativo dovremo approntare l'adeguamento del Piano strutturale al Ptc.. Questo è il vero tema sul quale il confronto dovrà essere aperto e affrontato con compiutezza e qualità.
Non intendo distrarre il dibattito focalizzatosi sulle istanze della U.I.P., ma vorrei sollecitare un approfondimento che non sia ancorato a singoli episodi. La passione che traspare dagli interventi di questi giorni, siano ordini professionali, associazioni o semplici cittadini, è il salutare segno di una grande attenzione per la città e il suo territorio. Non voglio con questo banalizzare in un impastato buonismo anche gli interventi più duri. Il confronto in questa materia non può essere ricondotto al gioco delle parti, né ad un preordinato e falso esercizio di ruoli, troppo spesso in passato sintetizzati a sostegno di una tesi precostituita. Quando affermo apprezzamento per tutti gli interventi pur amando, lo confesso, le espressioni di consenso, cerco negli interlocutori un vero contributo critico.
Sui progetti della U.I.P. il dibattito è avviato, sia nel percorso istituzionale che nel campo aperto del confronto politico. Pur limitato, l'argomento costituisce un primo stimolo alla riflessione più ampia sul nuovo disegno della città che deve essere individuato, fra gli altri temi, nella riqualificazione del Macrolotto zero e dei tanti edifici dismessi da luoghi della produzione.
Riuso con funzioni diverse, ristrutturazione o sostituzione, ma soprattutto integrazione in un disegno organico e compiuto, attraverso un preliminare riconoscimento del valore di ciascun organismo edilizio. In questi ultimi 50 anni la città si è spinta avanti verso lo spazio aperto della propria campagna; oggi è il tempo di voltarsi indietro. Nel percorso di crescita a tratti dirompente, abbiamo abbandonato i relitti usati del nostro sviluppo. Ricicliamo virtuosamente la plastica e la carta, ma ci lasciamo dietro una scia di fabbricati diroccati e fatiscenti, con i quali una parte della città si è abituata a convivere. 
Nel particolare tema di questi gorni debbo solo sottolineare alcuni primi sintetici criteri di valutazione che ho posto alla Commissione urbanistica:
1) l'Amministrazione comunale ha manifestato, da tempo, disponibilità a valutare costruttivamente quelle istanze prodotte che si fondino su un progetto industriale vero. Chi garantisce impegno all'investimento, teso a mantenere i livelli occupazionali e deve adeguarsi, per stare nel nuovo mercato mondiale, deve trovare al suo fianco le istituzioni locali; 2) le proposte di nuova edificazione non potranno impattare con elementi di valore ambientale e paesaggistico, né costituire un elemento di compromissione che pregiudichi scenari futuri, delineati a tema di riflessione sul Piano strutturale;
3) le ipotesi che venissero valutate come compatibili, dovranno trovare idonei strumenti di garanzia sulla destinazione d'uso produttiva dei volumi assentiti in deroga; là dove è proposta la sostituzione dei fabbricati con realizzazione di edifici residenziali, si dovrà tener conto del grave disagio in essere, causato dalla lievitazione dei prezzi degli alloggi in locazione, dando una prima risposta adeguata ad una forte istanza oggi disattesa.
Questa, così delineata, può costituire una prima griglia di ragionamento, certo modificabile e discutibile, di un percorso amministrativo avviato.
Un'ultima riflessione attiene al tema della necessaria rapidità delle risposte. Comprendo l'esigenza, ma non posso non sottolineare la necessità di un sereno esame dei progetti, non reso problematico da sollecitazioni che rischiano di mettere in una luce incerta le stesse proposte presentate.
Alcune di queste istanze, al mio giudizio apprezzabili e condivisibili quale elementi di stimolo alla riqualificazione urbanistica, sembrano essere attinenti alla più ampia riflessione sul Piano strutturale ed a questo riconducibili, piuttosto che legate all'urgente necessità di coerenza ad un progetto di riorganizzazione industriale.
Questi sono i primi elementi di valutazione e le prime tappe di un confronto stimolante che spero sia avviato nella nostra città.
"
443,http://comunicati.comune.prato.it/generali/?action=dettaglio&comunicato=14200400000443,25/10/2004,15:20,Agenda,"Nominati dal sindaco i membri del Comune nel Cda dell'Interporto",-,,"Il sindaco Marco Romagnoli ha nominato i cinque membri che rappresenteranno il Comune di Prato nel Consiglio di amministrazione della società Interporto della Toscana centrale. Le nomine sono avvenute nella giornata odierna, prima della riunione pomeridiana dell'assemblea dei soci dell'Interporto, cui ha preso per il Comune l'assessore allo Sviluppo economico Fabio Giovagnoli.
I cinque membri nominati dal sindaco sono: l'avv. Antonio Napolitano, presidente di Consiag Reti, designato come presidente della società Interporto (è l'assemblea dei soci ad effettuare la nomina di presidente su indicazione del Comune di Prato), Antonio Lucchesi, già vicesindaco di Prato, l'arch. Alfio Pratesi, assessore all'Urbanistica del Comune nella precedente legislatura, il dott. Martino Montanarini, amministratore delegato della Giunti grafiche, l'arch. Roberto Vezzosi, in passato presidente dell'Ordine degli architetti.     "
444,http://comunicati.comune.prato.it/generali/?action=dettaglio&comunicato=14200400000444,25/10/2004,15:47,Agenda,"Prezzi - L'assessorato allo Sviluppo economico concorda la nascita di un osservatorio",-,,"La nascita di un osservatorio dei prezzi, che avrà il compito di monitorare il loro andamento al consumo, insieme all'applicazione del protocollo della Regione Toscana 'prezzi in vista', che ha lo scopo di promuovere la trasparenza dei prezzi e dei listini, con apposite indicazioni sulle merci in vendita. Sono queste le decisioni scaturite dal summit convocato dall'assessore allo Sviluppo economico Fabio Giovagnoli, che ha visto sedere attorno allo stesso tavolo Alessandro Giovannini, capo dipartimento delle politiche commerciali della Regione, con i rappresentanti di Confesercenti e Unione commercianti, delle organizzazioni sindacali e delle associazioni dei consumatori. 
Le stesse sigle torneranno a riunirsi con l'assessore Giovagnoli la prossima settimana per definire un protocollo d'intesa, in cui saranno messe a punto le modalità per l'applicazione della campagna 'prezzi in vista' e le procedure per progettare il monitoraggio dei prezzi dei beni di consumo.
Fra le altre cose il protocollo d'intesa dovrebbe recepire anche analoghe iniziative che in tema di prezzi vedono protagoniste le associazioni dei negozianti: Unione commercianti e Confesercenti.
Nelle intenzioni dell'assessorato, una volta definite le strategie d'azione con sindacati, associazioni dei consumatori e dei commercianti, c'è anche la volontà di promuovere vere e proprie campagne d'informazione in tema di prezzi. 
"
445,http://comunicati.comune.prato.it/generali/?action=dettaglio&comunicato=14200400000445,27/10/2004,10:26,Agenda,"Giardinetti di via Murli e via Forlanini,  fissato un secondo sopralluogo di circoscrizione Nord e Asm",-,,"Un secondo sopralluogo nei giardinetti pubblici di via Murri e via Forlanini, a Villa Fiorita, è stato fissato per il 2 novembre prossimo dal presidente della commissione Ambiente, Territorio e Sport della Circoscrizione Nord, Marco Baldi, con i responsabili di Asm, cui è affidata la manutenzione degli spazi verdi comunali.  Una prima verifica sul posto è stata effettuata circa due settimane fa, dopo la denuncia di  'stato di degrado generale e abbandono totale' dei giardinetti. 'Nel primo sopralluogo -  spiega  Baldi - abbiamo preso atto degli atti vandalici ai danni della costruzione dei servizi igienici in disuso da molto tempo, dove sono state scardinate le porte di ingresso. L'Asm  - precisa  - ha già acquistato due nuove porte in ferro che saranno installate a giorni per impedire  in futuro l'accesso ai locali'.  Nel corso della prima visita è stato  preso atto anche della necessità di riconvertire la vecchia pista di pattinaggio oramai in disuso per altri usi sempre sportivi. 'Nel sopralluogo in programma per il 2 novembre sempre alla presenza dei responsabili di Asm  - afferma Baldi - sarà verificata la necessità di un'ulteriore taglio d'erba. Ma soprattutto sarà l'occasione per esaminare la situazione del verde in tutta la circoscrizione Nord, punto di partenza fondamentale per consentire alla commissisione di elaborare una proposta di programmazione degli interventi'. "
446,http://comunicati.comune.prato.it/generali/?action=dettaglio&comunicato=14200400000446,25/10/2004,18:38,Agenda,"Tempio buddista - L'assessore alla Multicultura prcisa: «La disponibilità non significa che la cosa è fatta»",-,,"«Affermare come ho fatto ad un emittente radiofonica fiorentina che c'è piena disponibilità a prendere in considerazione la proposta avanzata di un tempio buddista, non significa che automaticamente è cosa fatta. Significa più semplicemente che un'ipotesi del genere, se formalizzata, sarà valutata dall'Amministrazione comunale». 
E' quanto precisa l'assessore alla Multiculturalità del Comune di Prato Andrea Frattani rispetto alla richiesta avanzata da Hu Keji, l'associazione buddisti cinesi, al convegno 'Alter mundi', svoltosi a Prato sul finire della scorsa settimana.
«Intanto - prosegue Frattani - le previsioni di luoghi di culto sono inserite nel Prg, quindi una eventuale proposta deve essere valutata anche in termini di compatibilità col Piano regolatore, che prevede apposite aree destinate al culto. In secondo luogo va verificato se il culto in questione sia fra quelli riconosciuti dallo Stato italiano».
Chiude l'assessore alla Multiculturalità: «La disponibilità si riferisce al rispetto delle fedi, dopodichè però ci sono molti aspetti da condiderare, non ultimo che un tempio religioso non può avere una connotazione puramente etnica»."
447,http://comunicati.comune.prato.it/generali/?action=dettaglio&comunicato=14200400000447,,,,,,,"notizia non presente"
448,http://comunicati.comune.prato.it/generali/?action=dettaglio&comunicato=14200400000448,26/10/2004,17:37,Agenda,"I possessori di carta di credito possono pagare la Tarsu on line sul sito internet di Sori",-,,"Senza file e tutti i giorni per tutto il giorno è possibile pagare con un click la Tassa dei rifiuti solidi urbani (Tarsu) dei Comuni di Prato e Montemurlo:  con una carta di credito Visa o Master card collegandosi la sito internet di Sori, che gestisce i servizi di riscossione per Prato e Montemurlo, la Tarsu si può pagare infatti on line.  La ricerca degli avvisi di pagamento può essere effettuata in due modi: autenticandosi con la carta di identità elettronica, rilasciata dall'Anagrafe centrale e dagli sportelli delle Circoscrizioni a chi ne fa richiesta, tramite un lettore smart card, oppure digitando il codice fiscale o la partita Iva e il numero dell'avviso negli appositi spazi.
Nel primo caso è appunto necessario possedere il lettore di smart card,  dispositivo esterno e aggiuntivo, come un lettore di cd o dvd che va collegato al computer tramite porta seriale o Usb o Pcmcia e che, attraverso appositi programmi, consente di utilizzare la smart card o la Carta di Identità Elettronica. È disponibile presso i principali negozi di informatica ad un costo relativamente contenuto.
I possessori della carta di identità elettronica e di lettore di smart card possono visualizzare tutti i propri avvisi Tarsu con un'unica ricerca.
Il sistema ricava dal documento elettronico i dati del contribuente ed effettuando le opportune operazioni presenta  la lista di tutti gli avvisi Tarsu che gli competono. È possibile pagare un solo avviso alla volta, ma di ogni avviso si possono pagare più rate contemporaneamente.
Per quanto riguarda il codice fiscale o la partita Iva, sono collegati ad un determinato numero di avviso riportato sia nella lettera che sul bollettino che la Sori ha inviato al domicilio di tutti i contribuenti: va digitata solo la prima parte del numero escludendo tutto ciò che viene riportato dalla barra in poi.
Digitando il codice fiscale o la partita Iva ed il relativo numero di avviso negli appositi spazi vengono presentati i dati di quell'avviso di cui è possibile pagare più rate contemporaneamente. 
L'operazione di pagamento on line è guidata, basta seguire le indicazioni semplici e dettagliate presenti nel sito.
Il Comune di Prato gestisce la procedura di pagamento fino all'inserimento dei dati della carta di credito che viene effettuato sul server sicuro di Banca Sella, che gestisce la transazione. Il pagamento può essere effettuato ogni giorno, anche festivo, ed è facile, veloce, comodo e sicuro. La comunicazione tra il browser e il server di Banca Sella viene garantita da un trasporto criptato SSL3 a 128 bit, attualmente lo standard di sicurezza più elevato con la certificazione lato server, che garantiscono la riservatezza delle informazioni e permettono la verifica dell'autenticità delle parti coinvolte nella transazione di pagamento.
L'esito della transazione viene inviato sia da Banca Sella che dal Comune di Prato: infatti dopo aver effettuato le opportune verifiche sulla carta di credito appare a video lo scontrino virtuale di Banca Sella e la ricevuta del Comune cui si è pagato il servizio  Se l'esito è positivo: appaiono a video due pagine in cui sono riportati tutti gli estremi del pagamento: lo scontrino, rilasciato da Banca Sella e la ricevuta rilasciata da Sori. La ricevuta e lo scontrino hanno, a tutti gli effetti, valore di ricevuta cartacea, quindi è consigliabile stamparli e conservarli. Se l'esito è negativo appare una pagina in cui è scritto che la transazione ha avuto esito negativo, ovviamente in questo caso, non verrà effettuato nessun addebito. 
In nessun caso il Comune verrà in possesso dei dati relativi alla carta di credito.
Per segnalare errori durante la procedura di pagamento si può chiamare comunque lo  0574 615221.
"
449,http://comunicati.comune.prato.it/generali/?action=dettaglio&comunicato=14200400000449,26/10/2004,12:19,Agenda,"Piano strategico - Prato si misura con Firenze e Pesaro",-,,"Un incontro per confrontarsi con città che hanno già percorso la via del Piano strategico, che non a caso è titolato: «Verso il Piano strategico/Esperienze di pianificazione strategica a confronto». 
Nel Palazzo comunale, nella sala Giunta, domani mercoledì 27 ottobre, dalle ore 10,00, aperto anche agli organi di informazione, per l'intera mattinata gli amministratori pratesi, sindaco Marco Romagnoli in testa, si misureranno con Firenze e Pesaro, due città dove il Piano strategico è cosa fatta.
I lavori saranno aperti dall'assessore al Piano strategico del Comune di Prato Fabio Giovagnoli, per una riunione cui prenderanno parte gli assessori ai Piani strategici dei Comuni di Firenze e Pesaro Riccardo Nencini e Glorianna Gambini, la dott.ssa Fiorenza Martufi direttrice dell'Urban center del Comune di Pesaro, il prof. Carlo Trigilia e il prof. Paolo Rizzi rispettivamente dell'Università di Firenze e dell'Università cattolica 'Sacro Cuore' di Piacenza. Le conclusioni saranno tenute dal sindaco di Prato Marco Romagnoli.    "
450,http://comunicati.comune.prato.it/generali/?action=dettaglio&comunicato=14200400000450,29/10/2004,10:19,Agenda,"Bando di gara per l'ampliamento del campo da rugby di Iolo. Le offerte entro il 23 novembre.",-,,"Il Comune ha indetto un bando di gara per appaltare i lavori di ampliamento del campo da rugby di via Didaco Bessi a Iolo. I lavori sono, in particolare, finalizzati a adeguare la struttura sportiva alle esigenze del campionato di rubgy di serie A. La spesa complessiva prevista è di 740 mila euro (iva esclusa),  di cui 702 mila euro a base d'appalto e soggetta a ribasso d'asta, 14.800 euro per oneri relativi alla sicurezza. Il tempo fissato per l'ultimazione dei lavori è di 240 giorni consecutivi a decorrere dalla data di consegna. Per ogni giorno di ritardo non giustificato imputabile all'appaltatore sarà applicata una penale pari all'1 per mille dell'ammontare netto contrattuale.
Per l'ammissione alla gara è obbligatorio effettuare entro il 19 novembre  un sopralluogo nell'area dove si eseguiranno i lavori, concordandone la data con il servizio Edilizia pubblica del Comune (tel. 616440/616656). 
Il bando può essere ritirato presso il servizio Notariato, piazza del Comune 2, oppure scaricato dal sito web del Comune (www.comune.prato.it/servcom/gare).
Le imprese interessate alla gara dovranno far pervenire l'offerta economica e la documentazione richiesta al protocollo generale del Comune di Prato, piazza del Pesce 9 entro le ore 12 del 23 novembre.
L'asta pubblica si terrà alle ore 9 del 25 novembre in una sala aperta al pubblico del palazzo comunale. La commissione di gara, in primo luogo, verificherà l'ammissibilità delle imprese sotto il profilo amministrativo e successivamente procederà all'apertura delle buste contenenti l'offerta economica. Saranno escluse automaticamente le offerte che presenteranno una percentuale di ribasso pari o superiore alla cosiddetta soglia di anomalia.Quindi la commissione procederà all'aggiudicazione dell'appalto."
451,http://comunicati.comune.prato.it/generali/?action=dettaglio&comunicato=14200400000451,26/10/2004,14:02,Agenda,"Circoscrizione Sud, programma di incontri con i cittadini delle frazioni",-,,"La circoscrizione Prato Sud ha promosso una serie di incontri con i cittadini per avviare il confronto sui sui problemi delle frazioni.
Il primo si è tenuto martedì 26 ottobre a Tavola alla presenza dell'assessore ai lavori pubblici e al patrimonio Enrico Giardi.
I prossimi incontri si terranno domani, mercoledì 27 ottobre, alla Casa del popolo di Fontanelle in via Roma 525. Venerdì 29 ottobre l'appuntamento è al circolo Csi di Castelnuovo in via Giramonti 1.
Gli incontri si svolgono in due tempi: dalle ore 16 alle 18 la presidente della circoscrizione Luisa Peris ed i consiglieri si incontrano con gli abitanti delle frazioni, dalle 18 alle 20 sono invitate le associazioni per mettere a fuoco le problematiche più generali, verificare le risorse ed individuare percorsi e possibili risposte alle esigenze emerse."
452,http://comunicati.comune.prato.it/generali/?action=dettaglio&comunicato=14200400000452,26/10/2004,13:54,Agenda,"Iscrizioni asili nido 2004 -2005, controllate  le autocertificazioni",-,,"I Servizi educativi per l’infanzia hanno effettuato i controlli a campione sulle  1054 domande di asilo nido presentate dai cittadini per l’anno scolastico 2004 -2005 per accertare la veridicità delle autocertificazioni rilasciate dagli  utenti che hanno richiesto il servizio.
Chi fa la domanda di asilo nido, infatti,  deve compilare un’autocertificazione, relativa alla situazione lavorativa dei componenti maggiorenni del nucleo familiare, che risulta determinante ai fini dell’attribuzione del punteggio e di conseguenza della posizione in graduatoria.
Dalle verifiche  è emerso che sei (6) utenti hanno rilasciato dichiarazioni false. Per questi, l’Ufficio ha provveduto immediatamente  al ridimensionamento del punteggio,  alla  retrocessione in graduatoria, alla revoca del posto al nido (a coloro che lo avevano ottenuto) e infine a darne comunicazione all’Autorità competente. I Servizi educativi per l'infanzia raccomandano ai cittadini di 'porre attenzione a quanto dichiarano e di rivolgersi  agli uffici  competenti qualora avessero necessità di chiarimenti, onde evitare di incorrere nelle sanzioni previste dalla legge'. 

"
453,http://comunicati.comune.prato.it/generali/?action=dettaglio&comunicato=14200400000453,26/10/2004,17:10,Agenda,"Presentato stamani all'assessorato alla cultura 'ContempoPratofestival', al via giovedì 28 ottobre.",-,,"Quattro concerti in tre luoghi chiave della cultura pratese uniti dal filo conduttore della musica contemporanea: inizia giovedì 28 ottobre la seconda edizione di ContempoPratofestival, kermesse musicale dedicata ai compostori italiani con uno sguardo all'Europa oraganizzata dagli assessorati alla Cultura di Comune e Provincia di Prato, dalla Fondazione teatro Metastasio, dal Centro per l'arte contemporanea Luigi Pecci, dall'associazione Contempoartensemble e dalla Regione Toscana con il patrocinio del Parlamento europeo, ufficio per l'Italia. L'evento è stato presentato stamani 26 ottobre nella sede dell'assessorato alla Cultura del Comune in via S. Caterina dal padrone di casa Andrea Mazzoni, dalla presidente della Fondazione Metastasio Gerardina Cardillo e dal direttore artistico del festival Mauro Ceccanti: «Contribuiamo con questa seconda edizione di ContempoPratofestival alla vocazione che Prato ha sepre avuto per la cultura e la musica contemporanea - ha detto l'assessore Mazzoni - Infatti oltre che dal Centro Pecci e dal festival biennale Contemporanea del Metastasio, che si terrà l'anno prossimo, a Prato la cultura contemporanea è rappresentata anche da questa manifestazione». «E' un appuntamento importante dell'agenda della città che i cittadini aspettano e a cui guardano con attenzione - ha aggiunto la presidente Cardillo - Quest'anno è più curato in diversi aspetti e parla ancora di più il linguaggio della contemporaneità».
Per quanto riguarda il cartellone, ContempoPratofestival, che durerà da giovedì 28 ottobre a gioverdì 18 novembre con un concerto alla settimana, inizia al Metastasio alle 21.15 con una composizione finora inedita di Goffredo  Petrassi, musicista che ha attraversato da protagonista tutti  i periodi della musica e della cultura europea del novecento. Alcuni dei compositori in programma  sono suoi allievi a  testimoniare che la “lezione” di Petrassi continua. Il concerto sarà preceduto alle 16,00  dall'incontro  con gli autori al ridotto del teatro “Riflessioni sulla Musica Contemporanea”, con Sandro Cappelletto e Joachim Noller e dalla presentazione del cd “Don Perlimplin” di Bruno Maderna prodotto dal Teatro Metastasio, Accademia Chigiana, Biennale della Musica di Venezia e Teatro Grande di Brescia  con la cover realizzata da  Dani Karavan. Alle 21.15 “Sinfonia, siciliana e Fuga” di Goffredo Petrassi (1929) per quartetto d’archi,  prima esecuzione assoluta  integrale, “Danni Collaterali” di Michele dall'Ongaro (2003) dedicato a Marcello Panni, per violoncello e  ensemble, “O Roma, o Morte! “ di Marcello Panni (2001) per ensemble, “A time for the evening” (1997) di Nicola Sani per ensemble, “Erlebnis” (1990) di Giorgio Battistelli per ensemble. Esegue il Contempoarteensemble e dirige il maestro Mauro Ceccanti.
Giovedì 4  novembre ad Officina Giovani alle 21,15 “ Non solo Rock”, musica di Fabrizio Festa per 'Americana', reminiscenze newyorkesi da Gershwin a Lennon, 'Tre divertimenti' di Roma Variations, omaggio a Trovajoli attraverso Rugantino, 'Tafelmusic', omaggio a Trovajoli attraverso Aggiungi un posto a Tavola, 'Kramerata', omaggio a Kramer della commissione del Teatro Comunale di Bologna, 'Americana II' (2004, prima esecuzione assoluta realizzata dalla commissione del Contempoartensemble con la direzione del maestro Mauro Ceccanti.
Giovedì 11 novembre ancora ad Officina Giovani alla stessa ora 'Gyorgi Kurtag – “Kafka fragmente” Opera 24, presentazione di Sergio Sablich con Lorna Windsor, soprano, e Duccio Ceccanti al violino.
Giovedì 18 novembre  nell'Auditorium del Museo Pecci Salvatore Sciarrino presenterà “Aspern  Suite”, dal carteggio di Henry James, con il Contempoartensemble, Susanna Rigacci, soprano, e la direzione del maestro Ceccanti: «Prato è veramente una fabbrica di cultura - ha affermato il direttore artistico Mauro Ceccanti, - vanta infatti luoghi come il Centro per l'arte contemporanea Pecci, un luogo unico in Italia di cui mi innamorai tanti anni fa quando vi feci il primo concerto e dove non a caso abbiamo inciso tutte le produzioni del Contempoarteensemble, e come il teatro Metastasio, uno dei migliori teatri sperimentali d'Italia, una vero tempio della cultura dove si spazia dal jazz, alla prosa e alla musica contemporanea'.
L'ingresso ai concerti è di appena 5 euro.


"
454,http://comunicati.comune.prato.it/generali/?action=dettaglio&comunicato=14200400000454,26/10/2004,16:24,Agenda,"Arrestato dai vigili urbani straniero ubriaco davanti alla scuola Fermi",-,,"Il reparto motociclisti della Polizia municipale ha proceduto stamani all'arresto di un extracomunitario che versava in stato di ubriachezza. L'intervento è avvenuto davanti alla scuola Fermi, nel viale Galilei. Il Comando della Polizia municipale è stato avvisato dai dirigenti dell'istituto scolastico della presenza di una persona ubriaca, che importunava i bambini all'entrata della scuola. I vigili motociclisti, subito intervenuti, hanno provveduto all'arresto, dopo una collutazione, che ha comportato per uno di loro alcune ferite, giudicate guaribili in sette giorni.
L'extracomuntario, dalla ricostruzione effettata dai vigili urbani, già da alcuni giorni creava problemi all'ingresso della scuola Fermi. "
455,http://comunicati.comune.prato.it/generali/?action=dettaglio&comunicato=14200400000455,27/10/2004,11:58,Agenda,"Cercasi sponsor per l'Agenda dello sport, che promuoverà l'immagine sportiva di Prato",-,,"Un'agenda dello sport per promuovere l'immagine sportiva della città e gli appuntamenti in calendario: l'idea è dell'assessore allo Sport Aldo Milone, che intende realizzare lo strumento d'informazione da distribuire a tutte le società sportive presenti nel territorio. 
Chi è interessato a collaborare alla realizzazione dell'agenda, attraverso un'azione di sponsorizzazione, che avrà un importo minimo di 2000 euro, può rivolgersi al numero 0574-616476 o inviare una e-mail a ufficiosport@comune.prato.it entro e non oltre il 10 novembre.
"
456,http://comunicati.comune.prato.it/generali/?action=dettaglio&comunicato=14200400000456,27/10/2004,12:11,Agenda,"Domani sera 28 ottobre al circolo Arci Curiel il primo incontro  sul bilancio partecipativo della Circoscrizione centro",-,,"Si terrà domani sera 28 ottobre alle 21.15 al circolo Arci Curiel di via Filzi 39 il primo dei sette incontri dedicati alla definizione del bilancio partecipativo organizzati dalla Circoscrizione centro: parteciperanno la presidente Rosita Mattei, i membri del Comitato esecutivo e alcuni consiglieri della Circoscrizione. Durante le assemblee saranno formati l'albo di Quartiere, un comitato di cittadini che sarà referente della Circoscrizione, e l'albo delle associazioni, in cui saranno iscritti gli enti e gli organismi che operano nel territorio. Sarà inoltre distribuito un testo di accompagnamento alla formazione del bilancio partecipativo che riepiloga e illustra tutte le attività e le competenze della Circoscrizione in varie materie, come lo sport, la cultura, le politiche sciali, il verde, i lavori pubblici e l'urbanistica.
Le altre assemblee territoriali si terranno al circolo Anspi della parrocchia del Soccorso in via Roma, nella sala della chiesa di S. spirito in via Silvestri, al centro polivalente Ventrone di via delle Gardenie il 12 novembre, all'associazione Il Panda in via franchi il 15 novembre, al circolo ricreativo Zarini di via del Castagno il 16 novembre e all'associazione Anmig Casa del combattente in piazza S. Marco il 24. 
Per rafforzare il percorso di condivisione subito dopo questo ciclo di assemblee ce ne sarà un altro con incontri tematici dedicati alle microaree individuate nel territorio della Circoscrizione per capirne le specificità e affrontare i problemi più particolari e le criticità di strade e luoghi. Saranno invitati i cittadini e gli operatori sociali delle aree, come insegnanti e presidi delle scuole, per conoscere a fondo le tematiche su cui intervenire e realizzare progetti ad hoc."
457,http://comunicati.comune.prato.it/generali/?action=dettaglio&comunicato=14200400000457,27/10/2004,14:03,Agenda,"I vigili urbani sequestrano merce per un valore di 13 mila euro in un negozio gestito da cinesi",-,,"Oltre 700 articoli, fra abbigliamento, giocattoli, apparecchi elettromedicali e orologi, sono stati sequestrati stamani dal nucelo di Polizia commerciale del Comando dei vigili urbani, coordinato dal responsabile delle unità specialistiche Giovanni Morosi, in un negozio di piazza Lippi, gestito da un cinese.
Durante l'ispezione dei vigili urbani, avvenuta stamani, sono emerse violazioni a diverse norme a tutela del consumatore. La merce sequestrata, il cui valore è superiore ai 13 mila euro, è risultata priva del marchio CE sulla sicurezza dei prodotti e non in regola con la normativa sulle etichette.
Il Comando della Polizia municipale fa inoltre sapere che i controlli sulla vendita dei giocattoli saranno intensificati in previsione delle prossime festività natalizie.
"
458,http://comunicati.comune.prato.it/generali/?action=dettaglio&comunicato=14200400000458,27/10/2004,14:59,Agenda,"La cultura come modello di welfare nell'area metropolitana: l'incontro al Pecci tra gli assessori alla cultura dei Comuni di  Prato, Firenze e Pistoia",-,,"«La cultura non deve essere un lusso e dobbiamo investire su di essa su scala metropolitana per migliorare la vivibilità della società e la qualità della vita stessa». E' stato questo il concetto espresso dall'assessore alla Cultura Andrea Mazzoni nell'incontro con i colleghi del Comune di Firenze Simone Siliani e Rosanna Moroni del Comune di Pistoia al Centro per l'arte contemporanea Pecci. Si è trattato di un incontro preliminare con lo scopo di confrontarsi e avviare una collaborazione concreta sul tema delle politiche culturali nell'area metroplitana in un momento di sempre più frequenti giri di vite della finanza pubblica statale, che colpiscono soprattutto le attività culturali. In vista della redazione del bilancio di previsione 2005, l'assessore Mazzoni ha proposto infatti a Siliani e Moroni di costruire un nuovo e più comprensivo sistema di welfare, fatto sia di protezione sociale per i più deboli, sia di opportunità di crescita socio-culturale per tutti, proposta prontamente accolta dai due assessori alla cultura dei Comuni limitrofi: «L'idea è quella di lanciare un modello di welfare in cui la cultura non è una parte integrante, veicolo di coesione sociale ma anche di progressi in campo economico - afferma l'assessore Mazzoni - I tagli alla cultura si ripercuotono infatti sulla società e sulla qualità della vita di una comunità. Utilizziamo come riferimento la scala dell’area metropolitana perchè è sempre più la dimensione ottimale per migliorare la qualità dei servizi culturali e le loro ricadute in termini di sviluppo socio-economico e permette di razionalizzare l'impiego di risorse e  ridurre le spese». A questo primo incontro ne seguiranno periodicamente altri dedicati a temi diversi nell'ambito della cultura e l'assessore Mazzoni ha promosso anche l'organizzazione di una conferenza di area più ampia sullo stesso argomento."
459,http://comunicati.comune.prato.it/generali/?action=dettaglio&comunicato=14200400000459,27/10/2004,14:31,Agenda,"Il sindaco al convegno di Caritas e Cna sull'immigrazione: «E' importante la collaborazione fra le istituzioni»",-,,"«In una società complessa, multietnica e multiculturale c'è bisogno di un'apertura che non sia solo tolleranza, ma sforzo di comprensione di culture diverse e volontà di confronto. Conoscere il fenomeno dell'immigrazione, come il dossier ci consente di fare, è fondamentale per adeguare la nostra azione di governo a fronteggiare i problemi che ne conseguono». Ha esordito così il sindaco di Prato Marco Romagnoli nel suo messaggio di saluto al convegno di presentazione del dossier statistico sull'immigrazione di Caritas e Cna, svoltasi nell'Aula consiliare del Palazzo comunale di Prato.
Il sindaco, che ha ringraziato Cna e Caritas, ha affermato che «la collaborazione nata fra le istituzioni e le variegate associazioni della società civile attesta la volontà concreta e positiva di partecipare a una comune valutazione degli effetti del fenomeno migratorio». Da questo punto punto di vista ha aggiunto il sindaco «va in questa direzione la proposta del questore di istituire un coordinamento con i migranti», una sorta di filo diretto con la Questura per affrontare le questioni legate alle pratiche per l'immigrazione.     
  "
460,http://comunicati.comune.prato.it/generali/?action=dettaglio&comunicato=14200400000460,27/10/2004,15:46,Agenda,"Presentato in Comune il dossier statistico sull'immigrazione",-,,"Caritas e Cna hanno presentato oggi a Prato, nell'aula consiliare del palazzo comunale, il dossier statistico sull'immigrazione. E' la seconda volta che le due organizzazioni si fanno promotrici di questa iniziativa - la presentazione del dossier - che avviene in contemporanea in otto città italiane e che consente, per la ricchezza qualitativa e quantitativa dei dati raccolti,  una analisi più che approfondita sull'impatto dell'immigrazione in tutto il paese e nelle singole realtà locali. Dopo il saluto di apertura  del sindaco di Prato, Marco Romagnoli, è intervenuto il vice-presidente della Regione Toscana, Angelo Passaleva, che ha sottolineato l'importanza del fenomeno immigratorio citando la presenza regolare di oltre 175mila stranieri nel territorio regionale, che si riscontra per il 33 per cento nell'area fiorentina e che a Prato raggiunge quasi un quarto dell'intera popolazione.  L'assessore provinciale, Irene Gorelli, nel saluto ai convegnisti, ha introdotto, fra gli altri,  la questione della rappresentanza degli stranieri osservando che la loro presenza nelle liste durante le consultazioni elettorali - cosa già avvenuta a Prato - è di per sè un traguardo.
Il convegno è entrato, quindi, nel vivo con la presentazione del dossier a cura del presidente della Cna Toscana, Marco Baldi e del delegato Caritas della Toscana, don Emanuele Morelli. I dati nazionali sono stati illustrati dal vice segretario generale vicario di Unioncamere, Ugo Girardi. 'Si calcolano - ha spiegato - 20 milioni di stranieri nei 25 paesi dell'Unione Europea: la percentuale più alta si concentra in Germania (oltre 7 milioni pari al 35%); seguono la Francia (3,8 milioni pari al 15,9%), il Regno Unito (2,4 milioni pari all'11,9%), l'Italia (1,3 milioni pari al 6,6%)'. A rendere noti nei dettagli i dati aggiornati sull'immigrazione nella nostra regione è stato Francesco Paletti della Caritas Toscana. 'Il dato complessivo aggiornato al 2003, secondo il ministero, è di 175 mila immigrati -ha detto Paletti. Le nostre stime calcolano circa 200 mila immigrati, visto che nelle rilevazioni ministeriali non vengono inclusi i minori.  L'incidenza sulla popolazione, stando alle fonti ufficiali, è comunque del 4,9%, ossia di 5 immigrati ogni 100 abitanti, una percentuale vicina a quella degli altri paesi europei.'
Il convegno si è chiuso con una tavola rotonda, cui ha preso pare, fra gli altri, il dottor Giuseppe Pecoraro, ex prefetto di Prato, attualmente capo segreetria del dipartimento della sicurezza del Ministero dell'Interno."
461,http://comunicati.comune.prato.it/generali/?action=dettaglio&comunicato=14200400000461,27/10/2004,15:29,Agenda,"Piano Strategico - Prato inizia il 5 novembre - Obiettivo: presentarlo in primavera",-,,"Il prossimo 5 novembre si insedieranno i quattro gruppi di lavoro (la città compiuta, sostenibilità e innovazione, cultura e cambiamento, città coesa e sicura), cui è affidato il compito di definire il Piano strategico, che dovrà essere pronto nella primavera prossima. Nel frattempo, come ha sottolineato il sindaco di Prato Marco Romagnoli, «bisogna essere operativi e, in rapporto alla programmazione regionale, presentare da subito progetti per impiegare i fondi del programma regionale non ancora utilizzati, anche perchè il governo quotidiano non è altra cosa da una visione strategica».
Prato, ultima arrivata fra le circa trenta città che hanno intrapreso la pianificazione strategica, si è confrontata, in un seminario in Palazzo comunale, con Firenze, Pesaro e Piacenza, tre realtà che invece da tempo si cimentano con il Piano strategico.
L'assessore al Piano strategico Fabio Giovagnoli ha spiegato ciò che vuol fare Prato e su cosa intende concentrarsi: «La nostra idea è definire un Piano strategico che si incentri sui grandi progetti di sviluppo della città, che hanno la loro base politica nel programma di governo del sindaco, dando a questi interventi un impianto coerente».
Per Prato è l'inizio di un percorso che ha bisogno di trarre utili informazioni dalle esperienze in corso, da «Firenze 2010», che ha spiegato Riccardo Nencini, collega di Giovagnoli al Comune capoluogo di regione, «è giunto alla sua terza fase», quella dell'ulteriore sviluppo progettuale, da «Pesaro 2015», che nelle parole della direttrice dell'Urban center del Comune marchigiano Fiorenza Martufi, si definisce come «città-regione» ed ha messo in pista sei aree strategiche, 27 azioni e 70 gruppi progettuali, da Piacenza, che nelle affermazioni del professor Paolo Rizzzi, che ha redatto il Piano strategico della città emiliana, costituisce «una nuova sfida per la partecipazione».
Certo i problemi della pianificazione strategica non sono semplici. Perchè un conto è svilupparla in città come Torino, o Barcellona, in funzione «di grandi avvenimenti sportivi, con grandi finanziamenti» e un conto «è trasformare la pianificazione strategica in una attività ordinaria».
Prato comunque ci prova e si appresta ad entrare nell'associazione nazionale che comprende le città che approntano il Piano strategico. E lo fa dando vita al proprio 'Laboratorio strategico' e chiarendo ancora una volta, con Giovagnoli, «che la scelta è di fare il piano strategico della città di Prato, senza sovrapporsi ad altre istituzioni, anzi bisogna procedere ad intese programmatiche per la realizzione di grani opere, come ad esempio l'ospedale, su cui c'è più di una competenza». 
Il punto poi è quello sottolineato nel finale dal sindaco Romagnoli allargando lo sguardo all'area metropolitana: «Bisogna stabilire un raccordo fra le istituzioni e gli enti locali, poichè non essendo previsto un governo metropolitano, gli enti locali che agiscono in questa area devono darselo». Un ragionamento che riguarda i Comuni, le Province e la Regione per avere anche un buon utilizzo «di risorse sempre più scarse».
Il Piano strategico della città di Prato, che ha mosso già i suoi primi passi, da stamani ha ricevuto la consacrazione anche di altre città. Dal 5 novembre si inizia la sua concreta definizione.  "
462,http://comunicati.comune.prato.it/generali/?action=dettaglio&comunicato=14200400000462,27/10/2004,15:11,Agenda,"Lavori alle reti di acqua e gas",-,,"A causa di perdite dalle reti idriche e del gas fino all'8 novembre saranno eseguiti lavori di scavo urgenti in via Monte San Michele, via Legnano, via Argonne e via Guido a Narnali. Per permetterne lo svolgimento sarà istituito il divieto di sosta con rimozione forzata su i ambo lati ed all’occorrenza il senso unico alternato con l’ausilio di movieri a vista. Per lo stesso motivo i lavori di scavo si prolungheranno fino al 10 novembre in via di Cantagallo con divieto di sosta.
 
"
463,http://comunicati.comune.prato.it/generali/?action=dettaglio&comunicato=14200400000463,27/10/2004,15:18,Agenda,"Chiusa al traffico via Mugellese",-,,"Per consentire l’esecuzione di operazioni di risanamento del solaio di un garage in via Mugellese c 15 dal 2 novembre fino al termine dei lavori e comunque non oltre il 12 dalle  08.00  alle 17.00 la strada nel tratto compreso tra via Mazzei e via Ragnaia,  sarà chiusa al traffico con divieto di sosta e rimozione forzata."
464,http://comunicati.comune.prato.it/generali/?action=dettaglio&comunicato=14200400000464,27/10/2004,15:25,Agenda,"Divieti di sosta e transito in via Ferrara e via Guasti per traslochi",-,,"Da venerdì 29 ottobre dalle 08.30 fino al termine dei lavori e comunque non oltre le 14.30 in via Ferrara davanti al numero civico 30/5 sarà istituito il divieto di sosta con rimozione forzata  per  consentire  l’esecuzione di operazioni di trasloco con l’ausilio di scala aerea. Per lo stesso motivo dal 2 novembre dalle 09.00 fino al termine dei lavori e comunque non oltre le 17.00 via Guasti nel tratto compreso tra via Ser Lapo Mazzei e via Carraia sarà chiusa al traffico veicolare con divieto di sosta e rimozione forzata."
465,http://comunicati.comune.prato.it/generali/?action=dettaglio&comunicato=14200400000465,27/10/2004,15:45,Agenda,"CONFERENZA STAMPA.-  Presentazione del concorso per le scuole 'Nel calcio facciamo vincere le belle azioni'",-,,"Domani 28 ottobre alle 12.00 in Sala giunta gli assessori allo Sport di Comune e Provincia Aldo Milone ed Irene Gorelli insieme ai rappresentanti dell'associazione Trofeo città di Prato presenteranno il concorso indetto per le scuole pratesi 'Nel calcio facciamo vincere le belle azioni', aneddoti ed episodi di generosità, lealtà, amicizia, rispetto e leggende del passato raccontati dai bambini. "
466,http://comunicati.comune.prato.it/generali/?action=dettaglio&comunicato=14200400000466,28/10/2004,11:42,Agenda,"CONFERENZA STAMPA. Domani, 29 ottobre, alle ore 12.30, Mazzoni illustra le novità  2004-2005 della scuola di musica 'G. Verdi'",-,,"La scuola di musica 'G. Verdi', a partire da quest'anno scolastico, si rinnova nel ruolo (diventa agenzia formativa regionale), nelle materie (saranno introdotte nuove discipline musicali) e nell'ordinamento didattico. Queste ed altre novità sul futuro della struttura saranno illustrate dall'assessore alla Cultura, Andrea Mazzoni, in una conferenza stampa convocata per domani, 29 ottobre, alle 12.30, nei locali della scuola, in via Santa Trinita 2. "
467,http://comunicati.comune.prato.it/generali/?action=dettaglio&comunicato=14200400000467,28/10/2004,14:33,Agenda,"La Circoscrizione nord presenta le attività svolte nel 2003-2004 dalla «Ludoteca Capo Nord».",-,,"Sabato 30 ottobre, alle ore 10,00, nel salone della Circoscrizione nord, via 7 Marzo 15 (Galcetello-centro commerciale), sarà presentata la pubblicazione sulle attività 2003-2004 svolte dalla «Ludoteca Capo Nord», gestita dalla cooperativa sociale Pane&Rose in collaborazione con la stessa Circoscrizione.
La normale attività della ludoteca riprenderà ogni venerdì a partire dal prossimo 5 novembre con una festa di riapertura per tutti i ragazzi e le ragazze, che si svolgerà dalle ore 20,30 alle 23,30 alla biblioteca comunale di via Corridoni 11."
468,http://comunicati.comune.prato.it/generali/?action=dettaglio&comunicato=14200400000468,28/10/2004,14:29,Agenda,"Alla Circoscrizione est sono aperte le iscrizioni al progetto «Ciuffciuff».",-,,"La Circoscrizione Prato est ha attivato anche quest’anno il progetto «CiuffCiuff», rivolto a bambini e bambine in età compresa fra 18 mesi e 3 anni, accompagnati dai genitori o da un loro caro, per offrire opportunità di gioco, di animazione motoria e creativa e promuovere momenti per stare insieme.
La sede dell’iniziativa è la scuola materna Campino e le attività, da prossimo 8 novembre a giugno 2005, saranno curate da un educatore. L’orario è pomeridiano, dalle 17,00 alle 18,30 e prevede due turni: il lunedì e mercoledì e il martedì e giovedì. 
Le iscrizioni, aperte dal 25 ottobre scorso, proseguiranno fino al raggiungimento di un numero massimo di iscritti di 20 bambini per turno e possono essere effettuate presso la sede della Circoscrizione est, via De Gasperi 67, in orario di ufficio. La quota annuale è di € 51.65. Per ulteriori informazioni rivolgersi alla sig.ra Assunta D’Angelo alla Circoscrizione est, tel.0574/52701 - 527023.

"
469,http://comunicati.comune.prato.it/generali/?action=dettaglio&comunicato=14200400000469,28/10/2004,14:22,Agenda,"Il prossimo 5 novembre s'inaugura il nuovo Punto giovani Europa a Officina Giovani",-,,"Officina Giovani diventa più grande: venerdì 5 novembre saranno inaugurati i nuovi spazi, agli ex Macelli pubblici, già sede dei Cantieri culturali, del Punto giovani Europa, dell'Osservatorio delle Politiche giovanili, dell'Atelier multimediale.
Nel pomeriggio, alle 18,30, l'inaugurazione ufficiale, la sera, invece, con inizio dalle 20,00, la festa all’insegna dello spettacolo e della musica, con la speciale partecipazione di uno dei cantautori più apprezzati della scena italiana: Gino De Crescenzo, in arte Pacifico che si esibirà in versione acustica. Al pianoforte Diego Baiardi, alla chitarra e alla voce Pacifico. Insieme ripercorreranno i brani dell’album d’esordio “Pacifico” del 2001 e del nuovo lavoro “Musica Leggera” uscito a marzo del 2004. 
La serata prenderà il via con un aperitivo animato da artisti pratesi: la Bube’s Band, gruppo rock, proporrà un repertorio di canzoni inedite dalle sonorità melodiche e ricercate; contemporaneamente un gruppo di giocolieri presenterà affascinanti performances accompagnando le creazioni estemporanee di pittura e arti visive di alcuni giovani espositori pratesi. Alle ore 21,00 avrà inizio il concerto di Pacifico. La festa di inaugurazione proseguirà, dalle 23,00, con la music selection di Radio Insieme 94.900 Mhz che insieme all’associazione ArteFatti ha promosso l’organizzazione dell’evento. L'ingresso è gratuito. Per informazioni: Officina Giovani, P.zza Macelli, 4 – Prato - tel. 0574/616753 www.officinagiovani.it; e-mail: staff@officinagiovani.it)
"
470,http://comunicati.comune.prato.it/generali/?action=dettaglio&comunicato=14200400000470,28/10/2004,14:25,Agenda,"«Un'opportunità per la comunità», domani la Circoscrizione sud incontra i cittadini di Castelnuovo",-,,"Nell'ambito dell'iniziativa «Un'opportunità per la comunità» domani, venerdì 29 ottobre, nei locali del circolo Csi di Castelnuovo, via Giramonti 1, la presidente della Circoscrizione sud Luisa Peris e i consiglieri incontreranno, dalle ore 16,00 alle 18,00, gli abitanti di Castelnuovo e dalle ore 18,00 alle 20,00 le associazioni della zona. "
471,http://comunicati.comune.prato.it/generali/?action=dettaglio&comunicato=14200400000471,28/10/2004,15:15,Agenda,"'Nel calcio facciamo vincere le belle azioni', presentato stamani in Comune il concorso riservato alle scuole elementari",-,,"Attraverso gli scritti dei piccoli rivivono i racconti dei grandi sul calcio giocato nei campini con le porte spesso segnate con i sassi o con due bastoni: aneddoti ed episodi di amicizia e sport saranno protagonisti nel concorso 'Nel calcio facciamo vivere le belle azioni', riservato ai bambini delle classi quarte e quinte delle elementari' ed organizzato dal Comune, dalla provincia di Prato, dall'associazione Trofeo Città di Prato, dal Museo del calcio di Coverciano e dalla Federazione italiana gioco calcio. La fase conclusiva e la premiazione del concorso, già partito da qualche settimana in tutti gli istituti della provincia, sono state presentate stamattina 28 ottobre dagli assessori allo Sport di Comune e provincia Aldo Milone ed Irene Gorelli, dal direttore tecnico del Trofeo città di Prato Giovanni Biagiotti e dal direttore del Museo di Coverciano Fino Fini, che è stato anche medico della nazionale di calcio negli anni della vittoria del campionato del mondo.
I racconti devono basarsi sui ricordi degli adulti e narrare episodi di generosità, lealtà, amicizia e rispetto legati al calcio di una volta.
Ogni clase può inviare un solo elaborato scritto entro il 30 ottobre al Trofeo città di Prato in via Migliorati 1/a ed entro il 6 novembre la commissione esaminatrice comunicherà alle scuole i migliori 8 testi che daranno alla classe l'opportunità di visitare gratuitamente il Museo del calcio. La premiazione ufficiale avverrà il 25 novembre nell'Aula magna del Centro di Coverciano con la presenza di importanti personaggi del mondo del calcio e di Fino Fini. I racconti, che per ora sono 25, saranno successivamente pubblicati in una raccolta realizzata dal Trofeo città di Prato: «Il titolo scelto per il concorso è significativo - ha spiegato l'assessore Milone - perchè bisogna recuperare il valore etico ed educativo dello sport e soprattutto del calcio, lo sport più popolare ed amato. Il cacio ha grandi potenzialità di aggregazione, ma bisogna riproporre ai nostri ragazzi la dimensione che aveva in passato e che ora ha perso, quando i campi di calcio erano gli unici impianti sportivi dei paesi, quando si giocava per il gusto di farlo e di devertirsi. Speriamo che la visita a Coverciano riesca a far capire ai ragazzi questi valori». «E' un modo per far crescere i nostri ragazzi mettendoli a conoscenza non solo della pratica sportiva in sè, ma anche della sua storia - ha aggiunto Irene Gorelli - Il calcio attulmente ha grossi problemi d'immagine ed è necessario che recuperi la dignità che aveva in un passato non lontano, quello che appunto i grandi possono raccontare ai loro figli. Il concorso serve soprattutto a far loro capire che il calcio può essere molto migliore di quello che appare in tv con le storie di doping e di corruzione». «Il calcio è forse l'unico sport che si impara giocando - ha affermato il dottor Fini - permette di socializzare, stare insieme e giungere insieme al traguardo. Insegna poi non solo la cultura della vittoria, ma anche quella del saper perdere, ed è importante nella vita di tutti i giorni anche fuori dal campo»."
472,http://comunicati.comune.prato.it/generali/?action=dettaglio&comunicato=14200400000472,28/10/2004,14:54,Agenda,"Condono edilizio - Le domande fino al 10 dicembre",-,,"Dalla data odierna (giovedì 28 ottobre) fino al 10 dicembre è possibile presentare le richieste di condono edilizio, pur con le limitazioni al solo “abusivismo di necessità” introdotte dalla legge varata dalla Regione Toscana il 20 ottobre scorso, per le opere realizzate abusivamente fino al 31 marzo 2003.
Lo Sportello per l’attività edilizia (via Giotto 4, tel. 0574 616855), esclusivamente per le operazioni del condono edilizio, apre i battenti straordinariamente anche il martedì, mercoledì e venerdì dalle 15,00 alle 17,30, fino alla scadenza stabilita per la presentazione delle domande di sanatoria.
Lo Sportello per l’attività edilizia fornisce informazioni sulle modalità e la disciplina del condono, nonché assistenza tecnica per l’esame della documentazione da presentare. 
Inoltre allo Sportello è possibile recapitare le pratiche per il condono, che possono anche essere inoltrate via posta (in tal caso la data di riferimento sarà quella del timbro postale) e indirizzate all’Ufficio protocollo generale del Comune (p.zza del Pesce 9).
Il Comune di Prato già il 21 ottobre ha approvato la normativa regolamentare per la sanatoria straordinaria (ambito applicativo, modello di domanda e guida alla compilazione), consultabile anche sul sito Internet del Servizio istanze edilizie (www.comune.prato.it/servcom/concessioni/).
"
473,http://comunicati.comune.prato.it/generali/?action=dettaglio&comunicato=14200400000473,29/10/2004,14:45,Agenda,"Riaprono le iscrizioni all'asilo nido comunale. Le domande dal 2 al 10 novembre.",-,,"Riaprono le iscrizioni per l'asilo nido comunale per l'anno scolastico 2004-2005. Le domande possono essere presentate dal 2 al 10 novembre e devono riguardare esclusivamente i bambini nati dal 1 gennaio 2002 al 10 novembre 2004, per i quali non sia stata presentata domanda nei periodi precedenti di febbraio e giugno.
Con le richieste avanzate, che saranno presentate a novembre, sarà formata una graduatoria suppletiva che verrà utilizzata solo ad esaurimento della graduatoria ordinaria, ossia nel caso siano ancora disponibili posti.
Le domande dovranno essere presentate direttamente all'Ufficio ammissioni dei' Servizi educativi per l'Infanzia', via Migliorati 1/A (3° piano) il Lunedi e giovedi (ore 9,00/13,00 - 15,00/17,00) e il martedi, mercoledi, venerdì (ore 9,00-13,00).
Per la prima volta sono rese possibili iscrizioni 'straordinarie'. Con questa iniziativa il Comune va incontro sia a quei genitori che per vari motivi non avevano presentato la domanda nel mese di febbraio 2004, sia ai genitori dei bambini piccolissimi nati dal 31 maggio al 10 novembre. Senza questa opportuinità avrebbero potuto fare domanda al nido solo l'anno prossimo.

"
474,http://comunicati.comune.prato.it/generali/?action=dettaglio&comunicato=14200400000474,29/10/2004,16:24,Agenda,"Scuola comunale di musica Verdi, tutte le novità dell'anno scolastico 2004/2005 e un convegno sulle prospettive musicali al Centro Pecci presentati stamani dall'assessore Mazzoni",-,,"Nuova fuori e  dentro la scuola comunale di musica Giuseppe Verdi: stamani l'assessore alla Cultura Andrea Mazzoni, il dirigente della scuola Alessandro Ricci e il coordinatore delle attività didattiche ed artistiche Paolo Ponzecchi hanno presentato il nuovo anno scolastico 2004-2005 con le nuove materie introdotte e tante novità per i progetti di decentrmento e la didattica. Con l'occasione è stato presentato anche il convegno 'Musica scuola e territorio, esperienze e prospettive delle realtà toscane', che si terrà venerdì 5 novembre nell'auditorium del Centro Pecci con l'organizzazione della Regione, del Comune di Prato, dell'Associazione italiana delle scuole di musica (Aidsm) e dell'Istituto regionale per la ricerca educativa della Toscana (Irretoscana). Si parlerà anche del festival delle scuole di musica della Toscana, che si terrà tra novembre e dicembre in vari teatri della regione con la partecipazione della scuola pratese Verdi.
Innanzitutto la scuola è rinnovata nell'aspetto dopo i lavori di restauro della facciata su via Santa Trinità e del primo lotto della ristrutturazione all'interno nel retro dell'edificio: i lavori, cominciati nel giugno dell'anno scorso, finiranno a giugno 2005. Attualmente è in fase di redazione il progetto di recupero del secondo lotto, che interesserà i locali di palazzo Martini Valperti che si affacciano sulla via Santa Trinità, con restauro dei preziosi affreschi nascosti dall'intonaco. Ma la scuola cambia soprattutto dentro. Il bando per la graduatoria 2004 -2007 prevede, fra le materie di insegnamento, ben sedici nuove discipline musicali: armonia jazz, basso elettrico, chitarra elettrica, ear training, ensemble barocco, guida all'ascolto della musica, informatica musicale, muisica d'assiem jazz, musica d'assiem popo, musica vocale da camera, organo, piano jazz, piano popo, musica e gioco, storia della musica afro-americana, storia della musica rock: « La scuola Verdi è la più grande scuola comunale di musica della Toscana - ha detto l'assessore Mazzoni - e quest'anno partiamo con un dato molto positivo: l'aumento del numero degli iscritti ai corsi, che sono 634 contro i 563 dell'anno scorso. Significa che la struttura della scuola è apprezzata dai cittadini e che offre un insegnamento di qualità, ma anche che aumenta la sensibilità musicale della città: per questo siamo disponibili ad aumentare il nostro impegno per incrementare l'offerta musicale. Anche la sede di palazzo Martini Valaperti è rinnovata quest'anno grazie ai lavori che hanno fatto emergere sui muri degli splendidi affreschi del Catani». Uno dei progetti principali della scuola Verdi quest'anno è di aumentare l'insegnamento decentrato coinvolgendo anche le Circoscrizioni nell'organizzazione di corsi sperimentali di musica per ragazzi, mantenendo l'impegno di insegnamento nelle scuole del territorio già assunto dalla Verdi con ottimi risultati e una vasta partecipazione. Questo permetterebbe alle famiglie di far frequentare ai figli dei corsi di musica senza portarli in centro alla scuola Verdi ed evitando quindi problemi di viabilità, parcheggio e tempi. 
Nuovo sarà inoltre l'ordinamento didattico, reso omogeno nei contenuti e nei tempi al sistema scolastico nazionale.  Nuovo, infine, il ruolo della scuola, che diventa agenzia formativa regionale.
I cambiamenti non si fermano qui: l'assessore Mazzoni, il dirigente Ricci e il coordinatore Ponzecchi  vogliono una scuola sempre più aperta e ramificata sul territorio con la realizzazione di eventi integrati in collaborazione con il Museo del Tessuto, il Museo Civico, il Servizio Sport. Ci sono anche progetti per l'utilizzo di stagisti dell'università di Firenze e di volontari del servizio civile nazionale.
Tra le novità presentate stamattina per  facilitare la comunicazione e la visibilità è la realizzazione del nuovo sito web, gestito da 4 allievi volontari: l'indirizzo è www.scuolaverdi.it, a cui si accede anche dal sito del Comune di Prato, e presenta tutte le informazioni sui corsi d'insegnamento e la sede della scuola con dei portali che vengono aggiornati quotidianamente. 
Non rappresenta invece una novità ma una conferma  la dimensione europea della scuola visti i tradizionali partenariati con Roubaix, Wangen, Ebensee, Leicester, come anche i corsi per i bambini disabili, che quest'anno diventano stabili grazie ad un protocollo d'intesa firmato con la Asl.
Nuovo è, invece, il progetto Entramus sulla musica popolare finanziato nell'ambito del programma europeo per l'educazione degli ascolti. 

 "
475,http://comunicati.comune.prato.it/generali/?action=dettaglio&comunicato=14200400000475,29/10/2004,14:33,Agenda,"Consiglio comunale,  sì alla fidejussione per il mutuo all' Universo. Nuova  piscina nel complesso sportivo  di via S. Andrea a Tontoli.",-,,"Il Comune garantirà con una fidejussione solidale il mutuo di 1 milione e 400 mila euro che l'istituto di credito Banca Intesa concederà all'associazione calcio tennis Universo per la realizzazione di una piscina nel complesso sportivo di via S. Andrea a Tontoli. Il consiglio comunale, nell'ultima seduta ha approvato a maggioranza, con sei astensioni dei gruppi di Forza Italia e di Alleanza nazionale, il provvedimento di autorizzazione. L'associazione Universo otterrà la concessione del mutuo in quanto concessionaria dell'impianto sportivo di via S. Andrea a Tontoli  di proprietà comunale. Il mutuo avrà una durata di quindici anni e dovrà essere rimborsato con il pagamento di trenta semestralità posticipate comprensive sia delle quote di capitale che dell'interesse scalare. L'ammortamento avrà inizio a partire dal 1° gennaio 2005 e le semestralità scadranno il 30 giugno e il 31 dicembre di ogni anno. Il Comune, con la fidejussione solidale, sarà obbligato a pagare ad ogni scadenza la semestralità del mutuo, qualora non vi provvedesse l'associazione: «Questa modalità d'intervento è già stata sperimentata altre volte dall'amministrrazione comunale, ma è la prima volta che avviene a favore di una società con fini di lucro - è intervenuto il consigliere di An Gianluca Banchelli - La giunta dovrebbe incrementare questo tipo di rapporto con i privati utilizzando e regolando l'istituto della fidejussione anche in altri ambiti più colpiti da tagli delle spese».
   "
476,http://comunicati.comune.prato.it/generali/?action=dettaglio&comunicato=14200400000476,29/10/2004,16:04,Agenda,"Società della salute - Via libera del Consiglio allo statuto con le modifiche richieste dalla Regione",-,,"Protagonista della seduta del Consiglio comunale di ieri 28 ottobre la Società della salute, con l'adeguamento dello statuto e della convenzione alle prescrizioni indicate negli atti di indirizzo generale dati dalla Regione Toscana per l'avvio della sperimentazione della Società della salute, che programmerà, governerà e gestirà le politiche socio-sanitarie, socio-assistenziali e socio-territoriali dei distretti. 
La Conferenza dei sindaci ha esaminato lo schema dello  statuto e della convenzione per adeguarli alle indicazioni della Regione: il 22 settembre scorso ha incontrato i rappresentanti dei medici di base e dei pediatri per illustrare le modifiche e il 13 ottobre ha siglato l'accordo di concertazione con le organizzazioni sindacali: «Con questo atto recepiamo gli indirizzi della Regione sulle modifiche statutarie da apportare - ha detto l'assessore ai Servizi sociali Maria Luigia Stancari - Da gennaio potrà così partire la prima fase della sperimentazione, che si dividerà in una prima parte di programmazione del sistema sociale e sanitario e in una seconda di gestione. Finalmente il sociale si unirà al sanitario, dando un servizio migliore ai cittadini e rispondendo meglio alla domanda». 
La delibera ha suscitato un vivace dibattito che si è protratto a lungo. Sono stati presentati anche due ordini del giorno in materia, uno di Rifondazione comunista e l'altro di Fi, An, Rifondazione, Psi Taiti per Prato e lista Prato Viva: il primo impegna il sindaco all'interno della giunta della Società della salute a presentare ogni 4 mesi una relazione al Consiglio comunale sulla sua attività, mentre il seconsdo chiede la nomina di oservatori, di maggioranmza e minoranaza, con diritto di parola e non di voto nella giunta della medesima Società della salute.
«La Società della salute è una sperimentazione che ricorda molto i vecchi distretti Usl che hanno provocato la maggior parte del deficit delle finaze pubbliche che tutt'oggi paghiamo - ha detto Roberto Caverni di Fi - Bisogna stare attenti alle responsabilità che il sindaco avrà verso un consorzio con un bilancio di spesa pari a quello della Asl. Lo Stato e la Regione non potranno più intervenire per ripianare i debiti del settore». 
«Solo formalmente ricorda i consorzi sanitari Usl degli anni '70 - ha risposto Aurelio Donzella dell'Italia dei valori - Dal punto di vista finanziario non ci sono spese ulteriori e le risorse sono quelle già affidate ai distretti che finora hanno fatto capo alla Asl». «La Società della salute permette alle comunità locali di riappropriarsi della sanità del territorio, con i sindaci che diventano interlocutori diretti dei citadini - ha replicato anche Maria Grazia Ciambellotti -. Razionalizza e pianifica gli interventi anche per i più svantaggiati e riunisce finalmente il sociale e il sanitario».
Prima di approdare al dibattito in aula la delibera con le modifiche statutarie è stata esaminata anche dalle Commissioni Affari istituzionali e Politiche sociali: «Oggi diamo corpo ad una scelta già fatta nella scorsa legislatura - ha affermato Luciano Bartolotti, presidente di quest'ultima Commissione - Stiamo dando avvio alla programmazione a cui in seguito dovremmo affiancare la gestione dei servizi e non è un fatto politico di poco conto che in Consiglio comunale dopo 20 anni si torni a parlare di sanità e di indirizzi socio-sanitari: i valori indicati dalla Regione, recepiti nello statuto e nella convenzione, sono l'integrazione dei servizi socio -sanitari, la partecipazione, la riappropriazione e la responsabilizzazione. Questi sono i principi che ci guideranno nella sperimentazione, che ci impegneremo a far funzionare, ed è giusto che nè lo Stato neè la Regione intervengano con le proprie risorse per azzerare i debiti».
Di opinione opposta il consigliere Gianluca Banchelli di An, per il quale con la Società della salute il Consiglio comunale vedrà sviliti i propri poteri nell'ambito sociale attraverso un'operazione di esternalizzazione che diminuirà la partecipazione e il coinvolgimento dell'assemblea rappresentativa della cittadinaza.
Il capogruppo di Rifondazione comunista Leonardo Becheri invece ha annunciato il suo voto favorevole nonostante alcune perplessità: «L'anno scorso ci siamo espressi negativamente sulla Societyà della salute, ma ora riteniamo che su diversi punti la questione sia migliorata. La filosofia di fondo ci è sempre sembrata buona, perchè finalmente i cittadini avranno un referente unico a cui rivolgersi. Vanno però discussi gli ampissimi poteri, da bilanciare, della giunta dela Società, tutta la partita dell'ospedale e il fatto che il 50% della Società sarà diviso tra i sette Comuni dell'area pratese mentre il restante è dell'Asl».
«Le mie perplessità permangono proprio per i motivi spiegati da Becheri - ha replicato Roberto Baldi di Fi - Evidentemente anche al di là della scarsa convinzione prevale anche all'interno della sinistra il concetto che bisogna salire su questo treno. Vista l'entità di ciò che si approva mi sembra che i tempi di discussione siano davvero ridotti al minimo. Non sono giustificazioni sufficienti che si tratti di una sperimentazione e che sia una cosa avviata in precedenza. Quale sarà il ruolo del Consiglio comunale e le rsponsabilità del direttore generale?»
Il dibattito si è concluso con l'intervento dell'assessore Stancari: «L'impegno sulla Società deklla salute è già stato preso 5 anni fa: il Consiglio comunale non viene affatto snaturato delle sue funzioni di dibattito, indirizzo e controllo, anche perchè all'interno della Società della salute ci sono i sindaci che rappresentano l'intera comunità. Le direttive della sperimentazione saranno poi portate all'attenzione del Consiglio. Inoltre le responsabilità della giunta nella gestione saranno divise da quelle del direttore generale. Non si tratta di una esternalizzazione, ma di una riappropriazione di funzioni in cui credo molto perchè migliorerà l'attuale sistema socio-sanitario in favore di tutti. Ci impegneremo per farla funzionare, non per farne una scatola vuota, perchè il nostro obiettivo primario non è di curare le persone, ma di guarirle. Sulla questione della divisione al 50% tra Asl e Comuni ricordo che comunque il potere di indirizzo rimane delle Ammistrazioni pubbliche».
L'ordine del giorno di Rifondazione è stato approvato con 32 voti favorevoli e un astenuto, Giovanni Luchetti di Fi, mentre il secondo è stato respinto con 24 voti contrari dell'Ulivo. La delibera è stata approvata con 26 voti favorevoli, tra cui Rc e 7 contrari del centrodestra."
477,http://comunicati.comune.prato.it/generali/?action=dettaglio&comunicato=14200400000477,29/10/2004,13:33,Agenda,"Alla Circoscrizione Nord  viene presentata la pubblicazione delle attività 2003-2004 della Ludoteca Capo Nord .",-,,"Domani, sabato 30 ottobre, alle ore 10,00, nel salone della Circoscrizione nord, via 7 Marzo 15 (Galcetello-centro commerciale), sarà presentata la pubblicazione sulle attività 2003-2004 svolte dalla «Ludoteca Capo Nord», gestita dalla cooperativa sociale Pane&Rose in collaborazione con la stessa Circoscrizione.
La normale attività della ludoteca riprenderà ogni venerdì a partire dal prossimo 5 novembre con una festa di riapertura per tutti i ragazzi e le ragazze, che si svolgerà dalle ore 20,30 alle 23,30 alla biblioteca comunale di via Corridoni 11."
478,http://comunicati.comune.prato.it/generali/?action=dettaglio&comunicato=14200400000478,29/10/2004,13:30,Agenda,"Mutui convertiti in Boc - Il Consiglio comunale approva la delibera",-,,"Con 23 voti favorevoli, compreso il gruppo di Rifondazione, e cinque contrari (i consiglieri di An e Forza Italia), il Consiglio comunale ha approvato la delibera, presentata dal vice sindaco e assessore alle Finanze Roberto Bencini, con la quale il Comune di Prato converte i mutui per opere pubbliche, contratti prevalentemente con la Cassa Depositi e Prestiti e con CariPrato, in un prestito obbligazionario tramite l'emissione di buoni comunali o Boc.
Un'operazione di rinegoziazione dei mutui, o di ristrutturazione del debito del Comune, che, come ha spiegato Bencini, «nasce dalle necessità relative al Bilancio 2004». Il Comune infatti estingue i 67 milioni di euro di mutui, con un risparmio previsto nell'ordine di 3/4 milioni di euro, derivante anche dall'annullamento della seconda rata semestrale del 2004.
I vantaggi, come ha spiegato Bencini, derivano dal fatto che l'indebitamento del Comune non cresce, anche per il minore interesse che paga sui mutui a seguito della loro rinegoziazione.
Bencini ha anche teso a rilevare che «c'è stata un'azione di mutuo concerto con CariPrato, con la quale ci siamo coordinati dalle prime battute».
Nel dibattito che è seguito sono intervenuti il consigliere Ds Massimo Bartoloni per la maggioranza, Leonardo Becheri di Rifondazione, che comunque ha espresso il suo parere favorevole, Maurizio Bettazzi per An e Giovanni Luchetti di Forza Italia, che hanno annuciato il no alla delibera del centrodestra. Soprattutto Luchetti ha sostenuto che «il Comune compie un'operazione finanziaria molto rischiosa, i cui risultati sperati non sono garantiti».   "
479,http://comunicati.comune.prato.it/generali/?action=dettaglio&comunicato=14200400000479,29/10/2004,15:41,Agenda,"Prato basket day consegna all'Unicef la somma per il progetto di pace in Colombia",-,,"Consegnato al presidente del comitato provinciale Unicef di Prato, Mimma Abruzzini, l'assegno di 5865 euro, raccolto in occasione della manifestazione 'Prato basket day - pro Unicef', promossa dalla Pallacanestro 2000 Prato-Graf e dagli assessorati allo sport di Provincia e Comune di Prato. La terza edizione di 'Prato basket day', svoltasi nel settembre scorso, ebbe il suo clou nella partita fra i campioni d'Italia del Monte dei Paschi di Siena contro la rappresentativa turca dell'Ulker Istambul. Alla gara presenziò l'ambasciatore dell'Unicef Italia Pierluigi Marzorati, grande giocatore della pallacanestro italiana negli anni Settanta.    
Stamani nella sede della Graf Computers, sponsor ufficiale della Pallacanestro 2000 Prato, la cerimonia di consegna dell'assegno, con la cifra raccolta durante il 'Prato basket day'. A consegnare al presidente pratese dell'Unicef la somma il presidente della Pallacanestro 2000 Prato Alessandro Capaccioli, alla presenza degli assessori allo Sport Irene Gorelli (Provincia) e Aldo Milone (Comune), nonchè del presidente della Pallacanestro femminile Prato Fabio Giusti.
La presidente Mimma Abruzzini ha consegnato a tutti i presenti la medaglia ricordo Unicef.
L'intero ammontare del ricavato andrà devoluto al progetto Unicef: 'Colombia - Bambine e bambini costruttori di pace': esso prevede iniziative di educazione alla pace attraverso la partecipazione di minori. In un paese sconvolto dalla violenza e da decenni di conflitti, il progetto Unicef contempla, attraverso il lavoro di educatori, la promozione di principi per l'attenuazione di comportamenti violenti: l'uguaglianza di genere, di etnia, di classe sociale, il rispetto per se stessi e gli altri.
All'origine del progetto l'impresa di una bambina di 12 anni che nel 1966 creò il 'Movimento dei bambini per la pace' in Colombia.   "
480,http://comunicati.comune.prato.it/generali/?action=dettaglio&comunicato=14200400000480,30/10/2004,13:18,Agenda,"Ex cava di Macia - L'assessore Curcio: «Bisogna valutare attentamente le intenzioni di Autostrade»",-,,"L’ex cava di Macia è stata al centro di un question time presentato giovedì scorso 28 ottobre al Consiglio comunale dal capogruppo  dei Verdi per la pace Tommaso Rindi: la società Autostrade intende utilizzare la ex cava per il deposito degli inerti provenienti dai lavori per la realizzazione della terza corsia autostradale tra Barberino e Firenze nord e per questo Rindi ha chiesto che il Comune di Prato, in accordo con quello di Calenzano, dia in gestione il deposito degli inerti ai rispettivi enti controllati, Asm e Quadrifoglio, in modo da mantenere il controllo pubblico sull’intero processo. Inoltre Rindi ha chiesto se il Comune non ritenga di istituire anche una tassa speciale per la società Autostrade per ogni chilo di materiale inerte portato alla cava, allo scopo di costituire un fondo per gli interventi ambientali di valorizzazione dell’area protetta della Calvana.
«Condividiamo le obiezioni di Legambiente che ritiene prioritario il recupero ambientale e paesaggistico della Calvana a Pizzidimonte – ha spiegato Rindi – e chiediamo per questo di verificare i tipi di inerti che la società intende smaltire, perché il rischio di inquinamento è molto alto. Troviamo sconcertante che una simile decisione possa essere presa senza alcuna iniziativa di informazione a carattere pubblico ed è importante mantenere un controllo pubblico dell’area sia per il pericolo di inquinamento che per la delicatezza dei luoghi»
Al question time ha risposto l’assessore all’Ambiente Camilla Curcio: «L’atto presentato dal consigliere Rindi permette di chiarire i termini della questione e in particolare l’utilizzo dell’ex cava di Macia: sottolineo infatti che l’approvazione del progetto di ampliamento della terza corsia non costituisce di per sé anche un’immediata approvazione degli interventi connessi, perché è necessaria una valutazione attenta in particolare per l’ambiente e il contorno della cava di Macia. In questo momento siamo nella fase istruttoria con il confronto dei Comuni interessati e la società Autostrade, ma intendiamo coinvolgere anche la Circoscrizione e predisporremo un incontro con i cittadini per illustrare l’intervento. Le caratteristiche geologiche dell’area di Macia sicuramente richiedono una selezione degli inerti depositati e la viabilità di accesso alla cava e la valutazione dell’impatto finale sul paesaggio richiedono la ricerca di soluzioni adeguate. Quindi sulle richieste avanzate dal consigliere Rindi prendo l’impegno di approfondirne e verificarne la fattibilità anche vagliando altre soluzioni che rispondano alle esigenze evidenziate».
"
481,http://comunicati.comune.prato.it/generali/?action=dettaglio&comunicato=14200400000481,30/10/2004,13:18,Agenda,"Mazzoni, risponde a Taiti, annunciando che il museo di Figline dedicherà una riflessione sui totalitarismi del '900",-,,"Nell’ultima seduta del Consiglio comunale di giovedì scorso si è parlato anche del Museo e Centro di documentazione sulla Deportazione e la Resistenza di Figline. Con un’interrogazione Massimo Taiti,  capogruppo del Nuovo Psi Taiti per Prato, ha chiesto che il Centro di Figline dedichi parte della sua attività anche all’approfondimento e all’analisi dei crimini dei regimi totalitari comunisti oltre che a quelli del nazismo «di cui la storia del ‘900 offre vari esempi fino ai giorni nostri, in cui diversi paesi vivono sotto dittature di sinistra». 
All’interrogazione ha risposto l’assessore alla Cultura Andrea Mazzoni: «Il Centro di documentazione è nato in memoria dei fatti tragici avvenuti a Prato nel 1944 e non a caso sorge a Figline, dove il giorno della Liberazione vennero impiccati 29 partigiani dalle truppe nazi-fasciste in fuga. Si può dire che la documentazione sui fatti avvenuti a livello locale sia la ragione sociale del Centro: la sua funzione primaria è infatti quella di testimoniare la barbarie vissuta a Prato, ma sicuramente si è posto anche interrogativi sulle stragi e la violenza del nostro tempo analizzando il  tema della pace, oggi più che mai attuale. Quest’anno l’attività del Centro si è concentrata sulle celebrazioni in onore del 60° anniversario della Liberazione di Prato dall’occupazione nazista, ma al termine del programma di studi sarà affrontata una iniziativa di riflessione storico-critica sulla vicenda dei gulag»."
482,http://comunicati.comune.prato.it/generali/?action=dettaglio&comunicato=14200400000482,02/11/2004,15:08,Agenda,"Calendario di incontri fra Circoscrizione sud e cittadini.",-,,"Domani, mercoledì 3 novembre, nell'ambito dell'iniziativa «Un'opportunità per la comunità», nuovo appuntamento fra la Circoscrizione sud e i cittadini al circolo Arci di Cafaggio, via del Ferro 26.
Gli incontri si articolano sempre in due appuntamenti: dalle 16 alle 18 il presidente Luisa Peris ed i consiglieri incontrano i cittadini, mentre dalle 18 alle 20 l'incontro è con le associazioni del territorio.
I prossimi appuntamenti saranno giovedì 4 novembre al circolo Arci «B.Cherubini» di Grignano e venerdì 5 novembre nel salone consiliare della Circoscrizione sud con i cittadini delle Badie."
483,http://comunicati.comune.prato.it/generali/?action=dettaglio&comunicato=14200400000483,02/11/2004,15:46,Agenda,"Affitti calmierati - Le associazioni del volontariato sociale concordano con l'assessore Ciuoffo",-,,"L'appoggio c'è ed è stato manifestato all'assessore all'Urbanistica Stefano Ciuoffo stamani in una riunione, svoltasi nella sede dell'assessorato: la proposta di destinare una quota ad affitti calmierati di eventuali nuove abitazioni convince, o quanto meno è accolta positivamente, dalla Caritas Diocesana, dalla comunità Emmaus, dalla cooperativa La Bussola, dalla società S. Vincenzo de' Paoli e dall'associazione La Pira. 
Del resto Caritas diocesana (rappresentata nell'incontro con Ciuoffo dal direttore don Santino Brunetti), società S. Vincenzo de' Paoli (rappresentata dalla vicepresidente Anna Maria Fioravanti Papi) e associazione Giorgio La Pira (alla riunione erano presenti la presidente M. Luisa Mattei e il geometra Augusto Pieraccini), si erano già espressi favorevolmente sull'ipotesi avanzata da Ciuoffo in un intervento apparso sull'ultimo numero del settimanale 'Toscana Oggi'. E lo hanno ribadito a voce alll'assessore insieme all'ing. Lorenzo Frasconi, presidente della comunità Emmaus-sos casa, e ad Augusto Bassolino presidente della cooperativa La Bussola. 
I rappresentanti della Caritas e delle associazioni presenti all'incontro non solo hanno salutato positivamente le intenzioni del Comune, ma hanno sottolineato che «esiste un disagio sociale tutt'altro che creato ad arte. Sono sempre di più le persone che esprinono un fabbisogno abitativo». Inoltre le stesse sigle si sono offerte, qualora l'ipotesi andasse avanti, come 'mediatori' nella gestione dell'operazione, anche a garanzia delle proprietà. Da loro punto di vista è infatti importante che si attui «una gestione snella» e che si determinino «opportunità che costituiscano una risposta ai problemi abitativi». 
L'assessore Ciuoffo, a sua volta, ha chiarito che l'ipotesi non riguarda solamente i progetti avanzati dagli imprenditori, e le richieste di trasformazione delle destinazioni da industriale a residenziale, peraltro sotto esame da parte del Comune e della competente commissione consiliare, ma sarà tradotta in una «proposta articolata e organica a carico di tutti gli insediamenti abitativi di una certa consistenza previsti dal Piano regolatore». Una proposta che troverà la sua sede di elaborazione col Piano strategico e che sarà, in questo modo, posta a confronto con la città e con l'insieme delle sue espressioni organizzate. Insomma dice Ciuoffo si tratta anche di valutare esperienze in corso in altri Comuni, vedere cosa fanno e come agiscono, tener presente quello che si muove, considerando che anche la Regione Toscana sta indirizzando i propri contributi sulla casa a sostegno di affitti a prezzo calmierato. Senza peraltro alimentare attese immediate, dal momento che eventuali risposte non potranno che venire in tempi medi e nel contesto di una strategia che tende ad offrire abitazioni in affitto a costi calmierati per quelle famiglie che non possono comprarsi una casa e non possono neppure pagare canoni di locazione troppo alti. 
Prato sconta una carenza di edilizia pubblica: basti pensare che una città simile per abitanti, Livorno, può contare su un patrimonio di case pubbliche di 11 mila appartamenti contro i circa 1500 pratesi. All'origine di tale disparità il fatto che i finanziamenti sono stati concentrati sull'area fiorentina. Salvo constatare che mentre a Firenze minore era la pressione demografica, negli ultimi 50 anni a Prato gli abitanti sono progressivamente cresciuti.
"
484,http://comunicati.comune.prato.it/generali/?action=dettaglio&comunicato=14200400000484,03/11/2004,13:09,Agenda,"Gli uffici comunali di Urbanizzazione Primaria  si trasferiscono in piazza Mercatale. Chiusi al pubblico dall'8 al 19 settembre per trasloco.",-,,"Trasferimento in vista per gli uffici comunali  del servizio di Urbanizzazione Primaria che gestisce, tra gli altri, le concessioni per le opere urbanistiche e gli oneri di urbanizzazione, la manutenzione delle rete stradale e la concessione delle necessarie autorizzazioni agli enti esterni per il disfacimento delle strade, gli impianti di illuminazione pubblica. Dalla sede attuale, nel viale Vittorio Veneto 7, il servizio si trasferirà in piazza Mercatale 31 al primo piano. Per effettuare il trasloco gli uffici  rimarranno chiusi al pubblico da lunedì 8 novembre a venerdì 19 novembre. La riapertura avverrà lunedì 22 novembre nella nuova sede di piazza Mercatale.                               
"
485,http://comunicati.comune.prato.it/generali/?action=dettaglio&comunicato=14200400000485,03/11/2004,13:08,Agenda,"Martedì 9 novembre  chiuso al pubblico il servizio informazioni sul condono 2004",-,,"Martedì 9 novembre non sarà attivo il servizio informazioni tecniche sul condono 2004 istituito presso lo Sportello per l'attività edilizia in via Giotto 4. I tecnici dell'ufficio  saranno, infatti,  impegnati nei lavori del convegno sugli aspetti normativi e applicativi del condono in programma proprio per il 9 novembre all'auditorium della Banca Toscana nel viale Montegrappa.
Si ricorda chr lo Sportello per l’attività edilizia rimane aperto in via straordinaria, esclusivamente per le operazioni del condono edilizio, anche il martedì, mercoledì e venerdì dalle 15,00 alle 17,30, fino alla scadenza stabilita per la presentazione delle domande di sanatoria.
Lo Sportello fornisce informazioni sulle modalità e la disciplina del condono, nonché l'assistenza tecnica per l’esame della documentazione da presentare. 
Inoltre allo Sportello è possibile recapitare le pratiche per il condono, che possono anche essere inoltrate via posta (in tal caso la data di riferimento sarà quella del timbro postale) e indirizzate all’Ufficio protocollo generale del Comune (p.zza del Pesce 9).
"
486,http://comunicati.comune.prato.it/generali/?action=dettaglio&comunicato=14200400000486,03/11/2004,12:01,Agenda,"Bilancio partecipativo della Circoscrizione centro, venerdì 5 novembre il secondo incontro pubblico",-,,"Continuano le assemblee con i cittadini per la discussione del bilancio partecipativo organizzate dalla Circoscrizione Centro: dopo la prima riunione del 28 ottobre al circolo Arci Curiel di via Filzi il secondo dei sette incontri programmati si terrà il 5 novembre  presso il Circolo Anspi della parrocchia di Santa Maria del Soccorso in via Roma 188 dalle ore 21,15. Parteciperanno la presidente della Circoscrizione centro Rosita Mattei, i membri del Comitato esecutivo e alcuni consiglieri circoscrizionali.
"
487,http://comunicati.comune.prato.it/generali/?action=dettaglio&comunicato=14200400000487,03/11/2004,12:24,Agenda,"Torna il progetto ludico-educativo 'La soffitta di Merlino' della Circoscrizione centro",-,,"Per i bambini da due a sei anni sono riprese le attività del progetto “La soffitta di Merlino” nello spazio gioco del Centro sociale polivalente  Ventrone di via delle Gardenie 15 (zona San Giusto), che termineranno a maggio 2005.
Sono aperte quindi le iscrizioni alla ludoteca, in cui è possibile per i bambini ed i loro accompagnatori ( genitori, nonni, zii e babysitter ) divertirsi ed imparare a stare insieme, sperimentando il gioco in tutte le sue forme ed espressioni.
La Circoscrizione centro ha affidato la gestione del progetto alla Cooperativa sociale “Pane & Rose”: lo scopo principale è quello di creare un ambiente armonico che permetta al bambino di esprimere le proprie potenzialità creative e di socializzazione, un ambiente dove possa sperimentare nuovi giochi sociali e nuove forme espressive per favorire lo sviluppo psicomotorio, offrire alle famiglie un supporto specializzato e l’opportunità di trascorrere momenti tranquilli in uno spazio appositamente strutturato con educatori qualificati, dare alla collettività un servizio utile e visibile e favorire l’incontro e lo scambio tra i bambini e le loro famiglie con gli anziani del Centro sociale. 	
Oltre alla quotidiana attività di intrattenimento ludico, gestita da un educatore esperto, saranno organizzati una serie di laboratori di cucina, manipolazione, musica e psicomotricità, organizzati da personale specializzato e con maturata esperienza nel settore della prima infanzia. 
Tali laboratori ludico-espressivi verranno strutturati a cadenza regolare. Inoltre saranno realizzate tre feste in occasione di Natale, Carnevale e della fine dell’anno insieme agli anziani del Centro  polivalente Ventrone.
Le attività progettuali si svolgeranno tutti i lunedì, martedì e giovedì dalle 16.00 alle ore 19.00. Il costo annuale di iscrizione ammonta a 25,90 euro da pagare con bollettino postale da ritirare presso la sede della Circoscrizione centro in via dell’Accademia 42.          
La frequenza della ludoteca è consentita ai bambini solo se accompagnati da un adulto.
Nel caso in cui le iscrizioni superassero il numero di posti disponibili verrà redatta un’apposita lista di attesa.
Tutti gli interessati possono contattare direttamente gli uffici della Circoscrizione centro telefonando allo  0574/615707."
488,http://comunicati.comune.prato.it/generali/?action=dettaglio&comunicato=14200400000488,03/11/2004,13:05,Agenda,"Celebrazioni del 4 novembre, la partecipazione del Comune",-,,"La deposizione delle corone di alloro nei cimiteri di Chiesanuova e della Misericordia e presso le lapidi e i cippi cittadini,  ad opera, come di consueto, dell'Amministrazione comunale, darà inizio alle otto di domani alle celebrazioni per il 4 novembre, festa dell'Unità nazionale e delle Forze armate. Il Gonfalone del Comune sarà presente al tradizionale alzabandiera a cura  delle associazioni combattentistiche e di arma, fissato per le 9 in piazza S. Maria delle Carceri. Al ritrovo delle autorità, in programma alle 9 e 15 in  piazza del Duomo, il Comune sarà rappresentato dal vice-sindaco Roberto Bencini che, alle 9 e 30 in Cattedrale, parteciperà  alla messa in suffragio dei Caduti. Il vicesindaco prenderà, quindi,  parte al corteo per le vie del centro storico che si concluderà con la deposizione della corona di alloro al monumento ai Caduti in piazza delle Carceri. Bencini sarà presente, con le altre autorità cittadine, anche all'inaugurazione della mostra fotografica documentale sulle attività delle associazioni combattentistiche e d'arma intitalata 'Dalla guerra alla Protezione civile' che, alle 16 in piazza San Marco, nell'ex Casa del combattente, chiuderà le celebrazioni del 4 Novembre. "
489,http://comunicati.comune.prato.it/generali/?action=dettaglio&comunicato=14200400000489,03/11/2004,14:11,Agenda,"Il Centro civico della circoscrizione Ovest si trasferisce a Galciana.",-,,"Il Centro civico della circoscrizione Prato Ovest cambia sede. Il trasferimento da via Leoncavallo 35 a San Paolo nei nuovi locali di via Isidoro Del Lungo 12 a Galciana sarà definitivo a partire dal 10 novembre.
Il nuovo Centro civico troverà posto nella ex scuola elementare di Galciana nel centro della frazione.
L’amministrazione comunale, per adeguare gli ambienti alla nuova destinazione, ha eseguito interventi di ristrutturazione e di restauro nell’ambito del Piano di riqualificazione urbana di Galciana.   
Il nuovo Centro civico accoglierà gli uffici istituzionali della circoscrizione: presidenza, segreteria, commissioni di lavoro. Nel Centro civico avranno sede anche il comando del distretto di Polizia municipale Prato Ovest, l’ufficio informative per cambi di residenza dei vigili urbani e la biblioteca  di Galciana (già trasferita dai locali in affitto di via P. Thouar).
E' già partità la gara d'appalto per l'arredo dei locali destinati alla biblioteca, che sarà dotata anche  di moderne attrezzature informatiche e multimediali in grado di realizzare un servizio decentrato di pubblica lettura.  
Nella sede di via Leoncavallo rimarrà in funzione lo sportello anagrafico decentrato e il centro periferico per l’impiego. Risulta, infatti, opportuno mantenere ufficio operativo nella zona più centrale e densamente popolata della circoscrizione.  L’assessore alla mobilità Massimo Carlesi e il presidente della circoscrizione Ovest,  Giovanni Mosca, si sono impegnati a far entrare presto in funzione nuovi collegamenti fra le varie frazioni della circoscrizione e la nuova sede del centro amministrativo e civico di Galciana."
490,http://comunicati.comune.prato.it/generali/?action=dettaglio&comunicato=14200400000490,03/11/2004,14:16,Agenda,"Festa per la riapertura della Ludoteca Capo Nord",-,,"Venerdì 5 novembre dalle 20,30 alle 23,30, grande festa per tutti i ragazzi e le ragazze per la riapertura della ludoteca «Capo Nord». 
La ludoteca, gestita dalla cooperativa sociale «Pane&Rose» in collaborazione con la Circoscrizione Nord, ha sede presso la biblioteca di via Corridoni 11, e rimarrà aperta ogni venerdì."
491,http://comunicati.comune.prato.it/generali/?action=dettaglio&comunicato=14200400000491,03/11/2004,14:16,Agenda,"«Un'opportunità per la comunità». Domani la circoscrizione sud incontra i cittadini di Grignano.",-,,"Domani, giovedì 4 novembre, dalle ore 16 alle ore 18 nei locali del circolo Arci «B.Cherubini» via O.Bambini 8, Grignano, la circoscrizione sud incontrerà gli abitanti della frazione, mentre dalle ore 18 alle ore 20 si incontrerà con le associazioni."
492,http://comunicati.comune.prato.it/generali/?action=dettaglio&comunicato=14200400000492,03/11/2004,14:17,Agenda,"Circoscrizione Nord,  posti ancora disponibili  nei corsi di ginnastica antalgica.",-,,"Posti ancora disponibili nei quattro corsi di ginnastica antalgica, rivolti ai cittadini in età compresa tra 50 e 60 anni, organizzati dalla circoscrzione Prato Nord.
I corsi, della durata complessiva di 50 ore ciascuno, si svolgeranno presso alcune strutture individuate dalla Circoscrizione ed inizieranno, indicativamente, dal 15 novembre.
Gli interessati potranno presentare domanda di partecipazione alla circoscrizione Nord, via VII marzo 15, presso il centro commerciale Galcetello, dalle ore 9 alle ore 13 dal lunedì al venerdì. La quota di partecipazione è di 20 euro.
Per informazioni rivolgersi ai seguenti numeri telefonici 0574 - 697742/697749.
 "
493,http://comunicati.comune.prato.it/generali/?action=dettaglio&comunicato=14200400000493,03/11/2004,15:47,Agenda,"'Il sole entra nelle scuole', presentati alla fiera Ecomondo di Rimini gli impianti fotovoltaici realizzati dal Comune in tre scuole",-,,"'Il sole entra nelle scuole', il progetto di impianti fotovoltaici per la produzione di energia elettrica realizzati dal Comune in tre edifici scolastici della città, sarà tra i protagonisti di Ecomondo 2004, fiera internazionale del recupero di materia ed energia e dello sviluppo sostenibile che si tiene a Rimini da oggi 3 novembre fino al 6: nella sezione dedicata ai progetti innovativi per l'ambiente realizzati dai comuni italiani c'è infatti lo stand del Comune di Prato con la riproduzione degli impianti installati d'estate prima del ritorno sui banchi alla scuola materna ed elementare Meoni, all'elementare Meucci e alla media Buricchi, scelte in base alle caratteristiche architettoniche, strutturali e di consumo energetico. Venerdì 5 novembre l'assessore alle politiche ambientali Camilla Curcio sarà a Rimini per presentare il progetto, uno dei pochi esempi in italia.
In ciascuna scuola l'impianto fotovoltaico realizzato è composto da 124 pannelli a moduli di celle in silicio ad alto rendimento con una superficie irradiata di 164 metri quadrati per una potenza complessiva di 20 kilowatt. Il costo è di 436.000 euro, di cui il 75% finanziato da Stato e Regione nell'ambito del programma del ministero dell'Ambiente 'Tetti fotovoltaici'. Gli obiettivi principali sono il risparmio energetico e la riduzione di emissioni di anidride carbonica nell'atmoscfera, ma il progetto 'Il sole entra nelle scuole' ha anche una valenza didattica: oltre agli impianti sono stati realizzati anche dei tabelloni con display nell'atrio delle scuole per permettere ai ragazzi di visualizzare in tempo reale i dati di produzione di energia.
L'eventuale energia prodotta in più del fabbisogno delle scuole sarà immessa in rete e contabilizzata come credito nelle bollette."
494,http://comunicati.comune.prato.it/generali/?action=dettaglio&comunicato=14200400000494,,,,,,,"notizia non presente"
495,http://comunicati.comune.prato.it/generali/?action=dettaglio&comunicato=14200400000495,03/11/2004,16:23,Agenda,"Mezzana-Perfetti-Ricasoli, firmato stamani l'Accordo di programma per il tratto fino a via IX Agosto a Firenze",-,,"E' stato firmato stamani 3 novembre a Firenze dall'assessore ai Lavori pubblici Enrico Giardi l'Accordo di programma per la realizzazione del quinto lotto dell'asse stradale Mezzana-Perfetti Ricasoli, che va dal ponte Lama fino a via IX Agosto a Firenze in corrispondenza della via Perfetti Ricasoli. L'accordo, firmato presso la sede della Provincia di Firenze in via Cavour, vede coinvolti i Comuni di Prato, Calenzano, Campi Bisenzio e Sesto Fiorentino e la Provincia di Firenze. Il costo dell'opera è di 14 milioni e 719.000 euro, di cui 7 milioni e 750.000 euro a carico della Regione e del Comitato interministeriale per la programmazione economica (Cipe), 657.000 euro del Comune di Prato, 2 milioni e 41.000 euro del Comune di Firenze, 95.000 del Comune di Calenzano, 826.300 del Comune di Campi Bisenzio, 2 milioni e 456.000 del Comune di Sesto e 993.200 della Provincia di Firenze. Il progetto complessivo dell'arteria, redatto nel 1996 quando venne sottoscritto il protocollo d'intesa, ammonta a 108 miliardi complessivi delle vecchie lire: il primo lotto corrisponde al ponte Lama, il secondo, in via di conclusione, va dal ponte all'Interporto di Gonfienti. In costruzione è il terzo lotto che dall'Interporto va al casello autostradale di Calenzano, mentre il quarto, che sarà realizzato dalla società Autostrade nell'ambito degli accordi per la terza corsia dell'Autosole, collegherà la Mezzana-Perfetti-Ricasoli con la Tangenziale di Calenzano, il cui innesto è previsto in località Il Rosi.
Sono ancora da perfezionare gli accordi per altri tre tratti della Mezzana-Perfetti-Ricasoli, mentre l'ultimo itinerario dell'arteria sarà a carico della Tav nell'ambito dell'intesa per l'Alta velocità del nodo fiorentino: «Esprimo la mia soddisfazione - dice l'assessore ai Lavori pubblici Enrico Giardi - per la firma dell'accordo di oggi, che consente di proseguire la costruzione della Mezzana-Perfetti-Ricasoli. E' un ulteriore passo in avanti nella realizzazione di un'arteria importante per la mobilità dell'area metropolitana»."
496,http://comunicati.comune.prato.it/generali/?action=dettaglio&comunicato=14200400000496,04/11/2004,15:09,Agenda,"Punto Giovani Europa, domani  5 novembre alle 18.30, Mazzoni augura la nuova sede in piazza dei Macelli. Seguirà una festa con Pacifico.",-,,"Il Punto Giovani Europa si è trasferito presso Officina Giovani, che si appresta così a diventare - una volta concluse tutte le fasi della ristrutturazione -  un vero e proprio centro per i giovani artisti e non. Negli spazi degli ex Macelli pubblici hanno trasferito la propria sede anche l'Osservatorio per le politiche giovanili e l'Atelier multimediale. 
A inaugurare ufficialmente i nuovi locali in piazza dei Macelli, domani, 5 novembre, alle 18.30, sarà l'assessore alla Cultura e alle Politiche giovanili, Andrea Mazzoni.    
Alla cerimonia di inaugurazione seguirà una festa all'insegna dello spettacolo e della musica, con la partecipazione di uno dei cantautori più apprezzati della scena italiana: Gino De Crescenzo, in arte Pacifico che si esibirà in versione acustica. Al pianoforte Diego Baiardi, alla chitarra e alla voce Pacifico. Insieme ripercorreranno i brani dell'album d'esordio 'Pacifico' del 2001 e del nuovo lavoro 'Musica Leggera' uscito a marzo del 2004.
IL PROGRAMMA DELLA FESTA
La serata prenderà il via con un aperitivo animato da artisti pratesi: la Bube's Band, gruppo rock, proporrà un repertorio di canzoni inedite dalle sonorità melodiche e ricercate; contemporaneamente un gruppo di giocolieri presenterà alcune performances accompagnando le creazioni estemporanee di pittura e arti visive di alcuni giovani espositori pratesi. 
Alle ore 21.00 avrà inizio il concerto di Pacifico. La festa di inaugurazione proseguirà, dalle 23.00, con la music selection di Radio Insieme 94.900 Mhz che con l'associazione ArteFatti ha promosso l'organizzazione dell'evento.
L'ingresso alla festa è gratuito.
PUNTO GIOVANI EUROPA
Il Punto Giovani Europa informa sui corsi di formazione professionale, di specializzazione, su stage e borse di studio in Italia e all'estero (è possibile usufruire dell'accesso free alla banca dati NOOPOLIS per conoscere le borse di studio in tutto il mondo). 
Il Punto Giovani Europa funziona anche come punto Eurodesk.Presso Eurodesk Point si possono trovare informazioni complete e aggiornate su tutti i programmi europei rivolti ai giovani nei settori della cultura, della formazione, del lavoro, della mobilità giovanile e del volontariato ed è possibile consultare il database completo di tutti i programmi promossi dall'Unione europea nei settori della gioventù. Inoltre, ogni giorno,  gli operatori del Punto Giovani Europa - Eurodesk Point sono a disposizione per aiutare a reperire informazioni per studiare, lavorare, viaggiare in Europa.
OSSERVATORIO POLITICHE GIOVANILI
L'osservatorio è stato istituito con l'obiettivo di rilevare i bisogni del pianeta giovani, di interpretarli e farli conoscere. Fra i compiti dell'Osservatorio quello di facilitare l'attuazione di progetti fatti da giovani e per giovani, di promuovere le produzioni culturali dei gruppi giovanili offrendo loro  strumenti e spazi per lavorare e favorire la vita associativa. 
I NUOVI SPAZI DI OFFICINA GIOVANI 
Alla destra dell'attuale entrata adesso c'è la sede del Punto Giovani Europa, a sinistra ci sono i nuovi uffici di Officina Giovani, dell'Osservatorio Politiche Giovanili, più una sala riunioni e un bar. Una volta conclusa la ristrutturazione,  al piano superiore sarà ricavato lo spazio destinato al nascente Forum dei Giovani.
Le stanze, prima occupate dagli uffici veterinari , sono diventate  un Internet Point con dodici postazioni full-internet gratuite e un emeroteca. Più avanti, nello stesso edificio, verrà realizzato il laboratorio teatrale con camerini, e un piccolo teatro con sala danza. Al piano di sopra, altre stanze per incontri e prove.
Il corpo centrale che fino ad oggi ospitava l'atelier di pittura diventerà uno spazio con aule per i corsi, un laboratorio di computer. Resta l'atelier di pittura con in più una sala espositiva. Al piano di sopra, spazio per incontro, performance e sala prove.
La ex stalla, finora inutilizzata, diventerà ristorante e bar, con la cucina al piano inferiore.
Le ex celle frigo, dove finora c'era la sala danza, si trasformeranno in un auditorium cineforum più un grande centro di produzione video.
Lo spazio che ospitava fino ad oggi laboratori vari, acquisirà un'identità più precisa e diventerà sala prove per la musica. 
Il piazzale verrà asfaltato e appiattito, per ricavarci un'arena estiva.

"
497,http://comunicati.comune.prato.it/generali/?action=dettaglio&comunicato=14200400000497,04/11/2004,12:48,Agenda,"Alla piscina comunale di viale  Galilei il 6° Meeting interregionale di nuoto Città di Prato il 7 novembre",-,,"Domenica prossima 7 Novembre la piscina comunale di viale Galilei ospiterà il 6° Meeting Interregionale di nuoto Città di Prato, organizzato dall'associazione sportiva Special team Prato per persone disabili: la Onlus ha raggiunto il numero di 30 atleti ed un ricco palmares che l’ha collocata fra le prime sei società sportive italiane per portatori di handicap.
Alla manifestazione parteciperanno varie città d'Italia con le loro rappresentative: Livorno sarà presente con “A.S. Zenith Livorno”, Terni con “Insieme con gli altri”, Recco con “A.S.H. Olimpia Recco”, Reggio Emilia con il “G:S. dei Castelli”, Foligno con la “Polisportiva Disabili Foligno”, Genova con il “G.S. Anffas Liguria”. 
Concluderà la manifestazione una esibizione del gruppo esordienti di nuoto sincronizzato della Futura nuoto Prato e i premi saranno consegnati dall’assessore allo Sport della Provincia Irene Gorelli e dall'assessore allo Sport del Comune Aldo Milone. 

"
498,http://comunicati.comune.prato.it/generali/?action=dettaglio&comunicato=14200400000498,04/11/2004,15:45,Agenda,"I cittadini delle Badie si incontrano con la Circoscrizione sud.",-,,"Domani, venerdì 5 novembre, nel salone consiliare della Circoscrizione sud via delle Badie 130, dalle ore 16 alle ore 18 la presidente della circoscrizione Luisa Peris e i consiglieri incontreranno gli abitanti delle Badie, mentre dalle ore 18 alle ore 20 incontreranno le associazioni."
499,http://comunicati.comune.prato.it/generali/?action=dettaglio&comunicato=14200400000499,04/11/2004,14:17,Agenda,"Nuovi marciapiedi, lampioni e più parcheggi per il  riassetto di via Bologna",-,,"Marciapiedi più ampi e sicuri, più parcheggi ed un'illuminazione maggiore: sono queste le caratteristiche del progetto di riassetto di via Bologna proposto dalla Circoscrizione nord e presentato la scorsa settimana in un'assemblea pubblica dall'assessore alla Mobilità Massimo Carlesi, dal presidente della Circoscrizione Alberto Manzan e dal presidente della commissione Urbanistica ed Ambiente Marco Baldi. Hanno partecipato anche Giovanni Moschiti, presidente della commissione Lavori pubblici, Mario Barbacci, presidente della comissione Cultura, e Rossana Melani, presidente della commissione per i Servizi sociali. Nell'incontro,che ha riscosso un'ampia partecipazione da parte dei residenti della zona, il presidente Manzan ha illustrato il progetto esecutivo insieme all'assessore Carlesi e ha raccolto le osservazioni e i suggerimenti dei cittadini emersi nel dibattito per realizzare al meglio l'intervento che ha l'obiettivo di rendere la strada più sicura e vivibile. Il tratto di via Bologna interessato dall'opera è quello che va da via Gherardi a via delle Sacca, che presenta notevoli problemi di viabilità e di sicurezza per i pedoni a causa della scarsità di marciapiedi e della loro strettezza. Anche i parcheggi saranno risistemati e aumentati per permettere una sosta più ordinata e sicura senza macchine sui marciapiedi e l'illuminazione pubblica aumentata per garantire maggiore visibilità. I lavori saranno effettuati nel primo semestre del 2005: «Si tratta di un intervento che senza dubbio riqualificherà la zona - dice il presidente della commissione Urbanistica Marco Baldi. - Migliorerà infatti la qualità della vita dei cittadini oltre che l'aspetto urbanistico»."
500,http://comunicati.comune.prato.it/generali/?action=dettaglio&comunicato=14200400000500,04/11/2004,15:16,Agenda,"Divieti di sosta in varie vie della città",-,,"Per consentire l’esecuzione di lavori di abbattimento di un albero con ausilio di piattaforma aerea in via  Gherardi al numero civico 57 per motivi di sicurezza nella strada il 9 novembre dalle 14.00 fino al termine dei lavori e comunque non oltre le 17.00 sarà istituito il divieto di sosta con rimozione forzata  Il 10 novembre dalle 8.00 fino al termine dei lavori e comunque non oltre le 18.00  in via del Palco davanti ai numeri 65-69 per una lunghezza di circa 30 metri  divieto di sosta con rimozione forzata con parziale restringimento della carreggiata per lavori di manutenzione edilizia.
Stesso giorno evstesso provvedimento dalle 08.00 fino al termine dei lavori e comunque non oltre le ore 14.00 in via Fermi al civico 27 per consentire l’esecuzione di lavori di potatura delle piante con ausilio di piattaforma aerea.
 



"
501,http://comunicati.comune.prato.it/generali/?action=dettaglio&comunicato=14200400000501,04/11/2004,15:24,Agenda,"Divieto di sosta in via Traversari",-,,"Per permettere l'esecuzione di lavori di manutenzione ordinaria ad un immobile di via Traversari con getto di calcestruzzo dall'8 novembre fino al termine dei lavori e comunque non oltre il 9 nella strada davanti ai numeri civici 34-42,  sarà istituito il divieto di sosta con rimozione forzata per una lunghezza di circa 30 metri."
502,http://comunicati.comune.prato.it/generali/?action=dettaglio&comunicato=14200400000502,04/11/2004,15:29,Agenda,"La Circoscrizione ovest si trasferisce a Galciana, ma in via Leoncavallo resta lo sportello anagrafico",-,,"Il distretto di Polizia municipale della Circoscrizione Prato ovest, insieme al Centro civico della stessa, si trasferirà dagli attuali locali di via Leoncavallo 35 ai nuovi di Galciana, nella ex scuola elementare, in via Isidoro del Lungo, 12.
In virtù di tale trasferimento i servizi effettuati dal Distretto ovest della Polizia municipale risulteranno essere ridotti nei giorni di venerdì, sabato e lunedì prossimi, mentre i vigili urbani ritorneranno ad essere a pieno ritmo operativi da martedì.
Il trasferimento del Centro civico della Circoscrizione ovest nei nuovi locali di Galciana sarà definitivo a partire dal 10 novembre.
In via Leoncavallo 35 resterà comunque in funzione lo sportello anagrafico decentrato e il centro periferico per l’impiego. "
503,http://comunicati.comune.prato.it/generali/?action=dettaglio&comunicato=14200400000503,04/11/2004,15:29,Agenda,"Lavori alla rete idrica in varie strade",-,,"Fino al 15 novembre a causa di perdite dalla rete idrica durante i lavori di scavo per interventi urgenti di Publiacqua è istituito il divieto di sosta con rimozione forzata  ed all’occorrenza il senso unico alternato con l’ausilio di movieri a vista in via Traversa delle Caserane, via Strozzi, via Filzi, via Cavour e via di Cantagallo alla casa di cura Villa Fiorita.

 
"
504,http://comunicati.comune.prato.it/generali/?action=dettaglio&comunicato=14200400000504,04/11/2004,15:42,Agenda,"S'insediano i gruppi di lavoro del Piano strategico",-,,"Con l'insediamento del gruppo di lavoro 'La città compiuta', coordinato dall'assessore all'Urbanistica Stefano Ciuoffo e convocato dall'assessore al Piano strategico Fabio Giovagnoli, domani (venerdì 5 novembre, ore 15,00) al Museo del Tessuto (ex Campolmi) è al via l'operazione del Piano strtegico. Dopo il gruppo di lavoro 'La città compiuta' lunedì 8 novembre (ore 15,30), sempre al Museo del Tessuto, si riunirà quello dedicato a 'Sostenibilità e innovazione', coordinato dall'assessore allo Sviluppo economico Fabio Giovagnoli, mentre martedì 9 novembre, nella sede dell'assessorato ai Diritti e alla programmazione sociale (ore 9,30), sarà la voltà del gruppo di lavoro 'Città coesa e sicura', diretto dall'assessore M. Luisa Stancari. Chiuderà il primo giro mercoledì 10 novembre, nella sala Giunta del Palazzo comunale (ore 9,30), il gruppo di lavoro 'Cultura e cambiamento', coordinato dall'assessore alla Cultura Andrea Mazzoni.    "
505,http://comunicati.comune.prato.it/generali/?action=dettaglio&comunicato=14200400000505,04/11/2004,16:02,Agenda,"Al via alla moschea di via Gherardacci e al circolo Curiel le vaccinazioni antinfluenzali  itineranti nei luoghi di aggregazione degli stranieri",-,,"Partirà domani 6 novembre dal Centro culturale islamico di vicolo Gherardacci e dal circolo Curiel di via Filzi il programma di vaccinazioni antinfluenzali gratuite realizzato da Asl 4, Comune e Provincia di Prato per portare i vaccini direttamente nei luoghi di aggregazione e lavoro delle comunità straniere presenti in città, oltre che nei distretti socio-sanitari: un'unità del dipartimento Prevenzione della Asl dalle 14 alle 16 di sabato 6 novembre effettuerà le vaccinazioni, a cui assisterà anche l'assessore alla Multiculturalità del Comune Andrea frattani. Alle 15.00 le vaccinazioni saranno effettuate invece al circolo Curiel, dove la comunità cinese è stata invitata per assistere anche ad un incontro organizzato dalla Circoscrizione centro e dal Comune con l'assessore Frattani, la presidente del Quartiere  centro Rosita Mattei e il console generale della Repubblica popolare cinese di Firenze Li Runfu.
La copertura della popolazione straniera l'anno scorso per la prevenzione antinfluenzale è stata del 29,7%, molto vicina a quella degli autoctoni e quindi segno di fiducia degli stranieri nei confronti delle istituzioni e dei servizi resi. Nella campagna di vaccinazioni di quest'anno grazie alla collaborazione tra Asl, Comune e Provincia saranno distribuite 80.000 dosi di vaccino gratuite e l'informazione è stata diffusa in modo capillare grazie alla traduzione dei depliant in 7 lingue. 
"
506,http://comunicati.comune.prato.it/generali/?action=dettaglio&comunicato=14200400000506,04/11/2004,19:06,Agenda,"La Provincia e il Comune aderiscono ad Avviso Pubblico",-,,"La Provincia e il Comune di Prato da oggi aderiscono ad Avviso pubblico, la rete di enti locali e Regioni per la formazione civile contro le mafie e la lotta contro la criminalità per la diffusione della cultura della legalità. Oggi ha fatto tappa infatti a Prato  la Carovana nazionale antimafie, un viaggio per la legalità democratica e la giustizia sociale organizzata da Avviso pubblico, l'associazione contro le mafie Libera e Arci. Nel pomeriggio in Palazzo comunale il sindaco Marco Romagnoli e il presidente della Provincia Massimo Logli hanno accolto l'onorevole Giuseppe Lumia, presidente nella scorsa legislatura della Commissione parlamentare antimafia e attualmente membro della stessa Commissione, il presidente di Avviso pubblico e  sindaco di Certaldo Andrea Campinoti, Maurizio Pascucci di Libera Toscana, associazione di cui è presidente nazionale Don Luigi Ciotti e vice-presidente Rita Borsellino, il presidente della fondazione dedicata al giudice Antonino Caponnetto Salvatore Calleri, che partecipa alla Carovana e la moglie del magistrato Elisabetta Caponnetto. All'incontro che è seguito in Sala matrimoni hanno partecipato anche il colonnello della compagnia provinciale dei Carabinieri di Prato Giuseppe Bongiorno, il prefetto Giuseppe Badalamenti, il presidente di Arci Prato Paolo Bianchi e i membri delle commissioni consiliari del Comune Affari istituzionali e Politiche sociali.
A fare gli onori di casa la consigliera comunale  Elisabetta Carullo, presidente della Commissione consiliare Affari istituzionali, che da anni segue da vicino la lotta alla criminalità e il problema delle infiltrazioni mafiose nell'economia: a partire dal 1994 durante i due mandati a capo del comune di Stefanaconi in provincia di Vibo Valenzia si distinse come sindaco antimafia. Prato è una delle 11 tappe toscane della Carovana antimafia, che quest'anno si dedica particolarmente al problema del doping nello sport, che coinvolge già 40 Procure in tutta Italia per le indagini: l'incontro pomeridiano in Comune è stato preceduto infatti da un'assemblea dedicata a questo tema riservata alle scuole superiori della città con una partecipazione di oltre 400 ragazzi alla Casa del popolo di Coiano, iniziative di approfondimento a cura delle scuole medie Mazzoni-Cironi e il Gioco dell'oca e dei diritti ion piazza San Francesco che ha visto protagonisti i ragazzi della scuola elementare Don Milani e l'associazione Libera terra, che distribuisce i generi alimentari prodotti nei terreni confiscati alla mafia. In Palazzo comunale è infatti stata ospitata anche una bancherella con i prodotti locali siciliani di Libera terra, come pasta, farina e vino: «Potrebbe sembrare improprio abbinare Prato a fenomeni di criminalità organizzata - ha detto il sindaco Romagnoli - ma alla base della nostra adesione ad Avviso pubblico c'è una motivazione molto importante: la diffusione della cultura della legalità, che deve sempre andare di pari passo con la crescita della coscienza civile. In una città industriale come Prato, con una ricchezza diffusa, il problema del rispetto delle regole si pone ed è sentito dai cittadini, perchè la legalità ecologica ed economica fa sì che non venga danneggiata la realtà di Prato, che già soffre della concorrenza sleale del commercio ilegale delle merci». «La lotta alla mafia e alla criminalità è sparita dall'agenda dei principali obiettivi dello Stato - ha aggiunto il presidente Logli - E' importante quindi rafforzare una rete di enti locali che non si sostituisce a nessun organo nelle competenze, ma che tiene alta l'attenzione sul rispetto della legalità. Vogliamo partecipare alla lotta per contrastare la mafia per non arrivare un giorno all'emergenza, evitata finora grazie alla collaborazione tra enti locali, statali e forze dell'ordine. L'adesione di oggi ci dà l'occasione anche per chiedere per Prato maggiore supporto da parte dello Stato in termini di risorse umane e non solo, perchè il mantenimento della legalità deve essere un punto fondamentale della convivenza civile». Nel suo intervento l'onorevole Lumia ha sottolineato che uno dei problemi più gravi attualmente, che riguarda da vicino Prato, è il traffico di esseri umnani che vengono fatti entrare illegalmente in italia e lo svilupparsi di fenomeni di criminalità 'interni' alle diverse etnie : «L'attività legata agli ingressi clandestini va colpita: l'immigrazione è una risorsa, le mafie sono un problema. dobbiamo quindi essere un paese che sa accogliere e che interviene severamente contro le mafie. Fenomeni come quello della criminalità cinese si può combattere con la parte sana della comunità straniera, che ne rimane vittima. L'illegalità squilibra i rapporti economici e la legalità non deve essere vista come un vincolo allo sviluppo. Per salvaguardarla ci vogliono però osservatori attenti e vigili».
"
507,http://comunicati.comune.prato.it/generali/?action=dettaglio&comunicato=14200400000507,05/11/2004,13:42,Agenda,"Il Comune aderisce al protocollo regionale per la trasformazione dei mezzi commerciali",-,,"Anche il Comune di Prato aderisce al protoccollo sottoscritto dalla Regione coi Comuni, Fiat Auto, Unrae, Federchimica-Assogasliquidi, consorzio Ecoga, Federmetano, Piaggio e associazioni di categoria per la progressiva sostituzione dei veicoli commerciali con mezzi 'puliti' a metano o Gpl.
L'adesione, su proposta dell'assessore alle Politiche ambientali Camilla Curcio, è stata deliberata dalla Giunta, che si è riunita nel pomeriggio di ieri (giovedì 4 novembre). 
L'obiettivo del protocollo d'intesa è di raggiungere livelli di qualità dell'aria che riducano i rischi per la salute entro il tempo fissato dall'Unione europea del 1° gennaio 2010. Il Comune di Prato è in buona compagnia fra le amministrazioni comunali, fra cui praticamente tutti i capoluoghi di provincia. Fra l'altro a Prato il problema della vecchiaia del parco mezzi commerciali è particolarmente rilevante, tanto che il Comune ha già predisposto un 'pacchetto di incentivi', con un finanziamento regionale per il 2004 di 350 mila euro, per l'acquisto di un mezzo alimentato elettricamente o a metano e gpl con o senza rottamazione del veicolo vecchio.
I mezzi per cui si può richiedere il contributo sono i ciclomotori Euro 2, motocicli Euro 2 inferiori o uguali a 125 cc, i veicoli merci leggeri uguali o inferiori a 3,5t e taxi gas, metano o bifuel, veicoli merci leggeri diesel uguali o inferiori a 3,5 t Euro 3 e 4, i veicoli merci superiori a 3,5 t e fino a 6,5 t a gas, metano o bifuel, le autovetture a gas, metano o bifuel, autovetture e veicoli merci inferiori o uguali a 3,5 t a metano, gas o bifuel di associazioni Onlus, enti pubblici e privati e aziende. Vengono finanziati anche la trasformazione a gas dopo l'acquisto di auto a benzina immatricolate entro un anno e di auto non catalitiche immatricolate fino al 1992, biciclette e ciclomotori elettrici. Le novità che saranno introdotte quest'anno riguardano i finanziamenti per i motocicli Euro 2 inferiori o uguali a 125 cc e l'introduzione delle trasformazioni a gas delle auto a benzina a un anno dall'immatricolazione.
Nel protoccolo, cui ha aderito il Comune di Prato, ci sono impegni specifici che riguardano tutti gli enti, le aziende e le associazioni firmatarie. Ai Comuni, fra l'altro, si chiede di favorire la rete di distribuzione a metano o gpl e di avviare iniziative per il rinnovo dei mezzi commerciali: «E' importante l'adesione di tutti i soggetti coinvolti nel protocollo d'intesa e la sua adozione per favorire il rinnovo del parco macchine - dice l'assessore all'Ambiente Curcio, - una misura d'intervento inserita nel percorso che abbiamo avviato per rientrare nei severi limiti stabiliti dall'Unione europea a partire già dal 2005 per le concentrazioni di agenti inquinanti».
"
508,http://comunicati.comune.prato.it/generali/?action=dettaglio&comunicato=14200400000508,05/11/2004,14:24,Agenda,"Scuole di musica, Prato ospita un convegno regionale. Mazzoni: ' Scambio di esperienze fondamentale per riflettere sul futuro gestionale  di queste realtà'.",-,,"Prato è, da sempre una città impegnata sul versante della musica e la presenza di tanti soggetti attivi in questo campo ne è la concreta testimonianza. Nessun luogo poteva essere più adatto di Prato ad ospitare un convegno che si propone di individuare gli strumenti per rinsaldare il rapporto tra formazione musicale e territorio. L'assessore alla Cultura del Comune di Prato, Andrea Mazzoni, ha aperto con queste parole  il convegno 'Musica, scuola e territorio', promosso dalla Regione Roscana e dall'Aidsm, associazione italiana delle scuole di musica, in collaborazione con l'amministrazione comunale pratese.
Scopo dell'incontro è quello di fare il punto sulla situazione dell'educazione musicale in Toscana per ipotizzare possibili scenari futuri anche in relazione all'attuale evoluzione normativa del sistema scolastico. Nella nostra regione esiste in questo campo una realtà vasta e articolata che comprende le scuole di musica comunali e private, gli istituti pareggiati, i licei musicali, il conservatorio, le istituzioni e fondazioni di perfezionamento. 
La scuola di musica pratese  'Giuseppe Verdi' è la più grande delle scuole di musica comunali della Toscana. Attualmente conta 630 iscritti, dai quattro anni in su, e comprende una sezione di propedeutica musicale per bambini con difficoltà psicomotorie. L'attività didattica è garantita da un corpo docente di oltre 70 insegnanti. L'assessore Mazzoni ha sottolineato che lo scambio di esperienze fra tutti i soggetti  che operano in questo campo può essere utile anche a riflettere sulle prospettive gestionali di ogni singola realtà. 
Numerosi gli interventi al convegno. Fra gli altri, quello della dirigente del settore spettacolo della Regione Toscana, Sandra Logli, che ha parlato del sostegno alle attività di educazione e formazione alla musica e al canto corale alla luce di una specifica legge regionale che ha oramai compiuto dieci anni (la legge 88 del '94). Sono intervenuti anche direttori di conservatorio, dirigenti di scuole di musica, insegnanti di scuole medie e licei. A concludere i lavori nel tardo pomeriggio sarà l'assessore alla Cultura della Regione Toscana, Mariella Zoppi.  
"
509,http://comunicati.comune.prato.it/generali/?action=dettaglio&comunicato=14200400000509,05/11/2004,13:13,Agenda,"«Un'opportunità per la comunità», ultima serie di incontri fra circoscrizione sud e cittadini.",-,,"Ultima serie di incontri promossi dalla circoscrizione Prato Sud con i cittadini per avviare il confronto sui problemi delle frazioni.
Lunedì 8 novembre presso i locali del circolo Arci «Tronci», via del Leone 25 S.Giorgio a Colonica; martedì 9 novembre presso i locali del circolo Arci «R. Boschi», via Campostino 27 S.Maria a Colonica; venerdì 12 novembre presso i locali del circolo Arci «F. Bini», via Traversa Pistoiese 1 Tobbiana.
Gli incontri si articolano sempre in due momenti: dalle ore 16 alle ore 18 la presidente Luisa Peris e i consiglieri della circoscrizione incontrano i cittadini, mentre dalle ore 18 alle ore 20 le associazioni."
510,http://comunicati.comune.prato.it/generali/?action=dettaglio&comunicato=14200400000510,10/11/2004,13:24,Agenda,"Presentato stamani il  protocollo d'intesa tra l'Amministrazione comunale e l'Anaci, associazione degli amministratori condominiali immobiliari, per facilitare i rapporti tra abitanti di etnie diverse",-,,"La mediazione culturale tra etnie diverse passa anche dalla civile convivenza nei condomini e dal rispetto di regole che vanno dall'evitare rumori ed odori molesti all'uso corretto delle proprietà comuni dell'edificio: con quest'obiettivo e per facilitare le relazioni tra stranieri ed autoctoni diminuendo la conflittualità in un tessuto sociale in cui convivono diverse comunità con diverse abitudini di vita l'assessorato alla Multiculturalità ha firmato un Protocollo d'intesa con l'Anaci di Prato, Associazione nazionale degli amministratori condominiali immobiliari, che impegna entrambe le parti ad unire i propri strumenti e le proprie esperienze per risolvere le controversie condominiali e diminuire il ricorso alle vie giudiziali. L'atto, approvato dalla giunta comunale la scorsa settimana, è stato presentato stamani in Palazzo comunale dall'assessore alla Multiculturalità Andrea Frattani, dal presidente provinciale di Anaci Francesco Di Castri e da Luciana Bigagli, dirigente dei servizi comunali della Città multietnica. 
Frutto del protocollo è la traduzione e la diffusione  nelle lingue delle principali etnie presenti a Prato, tra cui il cinese, l'albanese e  l'urdu-pachistano, ma anche inglese e francese per gli immigrati provenienti dall'Africa settentrionale e centrale, di norme del Codice civile sul condominio: «Uno dei problemi principali è infatti la comprensione delle nostre regole - ha spiegato l'assessore Frattani - Si tratta di uno strumento di mediazione culturale che ha l'obiettivo di instaurare tra Comune, amministratori condominiali e stranieri un rapporto non più antagonista, ma partecipe che avrà l'effetto positivo di risolvere in via stragiudiziale le controversie civili nate nelle assemblee di condominio senza intasare le vie giudiziali. Questo è infatti uno dei problemi che un'immigrazione massiccia come quella di Prato comporta. Obiettivi principali del protocollo sono favorire i rapporti tra autoctoni e stranieri e fornire agli amministratori un bagaglio dfi strumenti ed esperienze da utilizzare nella risoluzione dei casi». L'Anaci amministra infatti il 90% delle proprietà immobiliari della città e ogni anno riceve 5000 comunicazioni e segnalazioni di proteste. Con la diffusione del regolamento, i cui articoli vanno dalla divisione delle spese, alla disciplina deller parti comuni agli obblighi dei condomini, l'Anaci e l'assessorato puntano a  risolverne almeno il 50%. Il protocollo d'intesa prevede in particolar modo che l'Anaci si avvalga nella risoluzione dei contenziosi di mediatori linguistici e culturali del Comune e di organismi di vigilanza ed enti dell'Amministrazione comunale. Questo servizio si integrerà con quello già esistente presso l'assessorato alla Multiculturalità, 'Apriti sesamo' che risponde al numero verde 800242525. Il servizio, avvito da oltre un anno in via sperimentale, si occupa di risolvere le controversie interculturali e le segnalazioni che vengono inviate diretamente agli uffici dell'assessorato oppure all'Urp o come esposto al sindaco. Vi si possono rivolgere anche coloro che non risiedono in condominio ma che si trovano ugualmente alle prerse con problemi analoghi."
511,http://comunicati.comune.prato.it/generali/?action=dettaglio&comunicato=14200400000511,05/11/2004,16:01,Agenda,"Il terzo incontro sul bilancio partecipativo della Circoscrizione centro alla chiesa dello Spirito santo l'8 novembre",-,,"Proseguono gli incontri pubblici sul territorio organizzati dalla Circoscrizione centro per la formazione del bilancio partecipativo: l'8 novembre si terrà la terza delle sette assemblee pubbliche presso la chiesa dello Spirito Santo in via Silvestri 21 alle ore 21,15.
Il 12 novembre 2004 ci sarà invece la quarta riunione, programmata presso il Centro Polivalente Ventrone in via delle Gardenie 15. Saranno presenti la presidente della Circoscrizione Centro Rosita Mattei, i membri del Comitato esecutivo e alcuni consiglieri circoscrizionali.
"
512,http://comunicati.comune.prato.it/generali/?action=dettaglio&comunicato=14200400000512,05/11/2004,15:55,Agenda,"Un attestato al Comune per il progetto di energia fotovoltaica 'Il sole entra nelle scuole' consegnato oggi a Rimini all'assessore Curcio nell'ambito della fiera Ecomondo 2004",-,,"Con un attestato di riconoscimento consegnato all'assessore all'Ambiente Camilla Curcio  è stato premiato il progetto di impianti fotovoltaici 'Il sole entra nelle scuole', realizzato in tre istituti pratesi, alla fiera internazionale del recupero di materia ed energia e dello sviluppo sostenibile Ecomondo 2004 di Rimini, che terminerà domani 6 novembre. Gli impianti sono stati presentati oggi 5 novembre nella sezione dedicata ai progetti innovativi per l'ambiente nell'ambito delle energie rinnovabili, a cui hanno partecipato solo 22 comuni di tutta Italia: tra questi c'era appunto con il proprio stand il Comune di Prato, unico della Toscana insieme a Follonica a partecipare e l'unico in assoluto a presentare un progetto di energia fotovoltaica. Gli impianti hanno infatti suscitato la curiosità di amministratori pubblici e tecnici presenti ad Ecomondo che hanno chiesto varie informazioni sulla realizzazione: ad illustrare il progetto e ritirare l'attestato di riconoscimento c'erano oggi pomeriggio a Rimini l'assessore Curcio e i tecnici del Comune che hanno progettato l'intervento, il dirigente del Servizio Sviluppo ambientale Sergio Spagnesi, l'ingegner Giovanni Nerini dell'Unità Ambiente e Giancarlo Gelli dell'Unità Illuminazione pubblica. 
Si tratta infatti di un progetto interamente comunale dalla progettazione alla realizzazione: gli impianti sono stati installati d'estate prima del ritorno sui banchi alla scuola materna ed elementare Meoni, all'elementare Meucci e alla media Buricchi, scelte in base alle caratteristiche architettoniche, strutturali e di consumo energetico. In ciascuna scuola l'impianto fotovoltaico è composto da 124 pannelli a moduli di celle in silicio ad alto rendimento con una superficie irradiata di 164 metri quadrati per una potenza complessiva di 20 kilowatt. Le strutture sono state installate cercando la massima integrazione architettonica possibileinsieme alla migliore esposizione per un rendimento ottimale. Il costo è di 436.000 euro, di cui il 75% finanziato da Stato e Regione nell'ambito del programma del ministero dell'Ambiente 'Tetti fotovoltaici'. Gli obiettivi principali sono il risparmio energetico e la riduzione di emissioni di anidride carbonica nell'atmoscfera utilizzando fonti energetiche alternative: in particolare si vuole produrre l'energia elettrica che annualmente viene consumata nell'edificio senza l'uso di alcun combustibile e usando invece l'energia solare come fonte primaria. «I pannelli fotovoltaici comportano diversi vantaggi - afferma l'assessore Curcio - oltre infatti a dotare i tre istituti di un sistema di produzione autonoma di energia elettrica, si utilizza una fonte rinnovabile e non inquinante come l'energia solare, si aumenta il valore aggiunto degli edifici e si diffonde una maggiore 'coscienza energetica'»."
513,http://comunicati.comune.prato.it/generali/?action=dettaglio&comunicato=14200400000513,05/11/2004,19:10,Agenda,"L'assessore Mazzoni inaugura la nuova sede del Punto giovani Europa a Officina Giovani",-,,"«L'apertura dei nuovi locali del Punto giovani Europa e dell'Osservatorio delle politiche giovanili ad Officina giovani consentirà di offrire una lettura più unitaria del complesso degli interventi e delle attività rivolti alle nuove generazioni». E' quanto dichiarato dall'assessore alle Politiche giovanili Andrea Mazzoni nell'inaugurare la nuova sede del Punto giovani Europa, nei locali di piazza Macelli.
«Nello stesso contesto - ha proseguito l'assessore - si potrà venire incontro alla progettualità, alla creatività e alla soggettività giovanile e si potrà rilevare e soddisfare un bisogno crescente di informazione, consulenza e orientamento espressi dai giovani, favorendo non solo una migliore fruizione delle opportunità offerte, ma anche un maggior grado di consapevolezza individuale dei propri percorsi».
Soddisfatta anche l'assessore regionale alla Cultura Mariella Zoppi, che ha preso parte all'inaugurazione insieme al vice prefetto Sergio Grandesso e alla direttrice del Punto giovani Europa Liliana Lapi, della coop Astir che gestisce la struttura. «Questo è un esempio - ha sostenuto l'assessore regionale - di come luoghi di lavoro possono diventare spazi di socializzazione e incontro. La città è cresciuta molto, come dimostra anche il recupero della Campolmi e del Teatro Magnolfi».  
Una vera e propria 'città dei giovani' è nata negli spazi degli ex Macelli pubblici: insieme infatti al Punto giovani Europa ad Officina hanno trasferito la propria sede l'Osservatorio per le politiche giovanili e l'Atelier multimedial. Officina Giovani si appresta a diventare così - una volta concluse tutte le fasi della ristrutturazione -  un vero e proprio centro per i giovani artisti e non. 
Il Punto giovani Europa fra l'altro informa sui corsi di formazione professionale, di specializzazione, su stage e borse di studio in Italia e all'estero e funziona anche come punto Eurodesk, che offre notizie  complete e aggiornate su tutti i programmi europei rivolti ai giovani nei settori della cultura, della formazione, del lavoro, della mobilità giovanile e del volontariato. L'Osservatorio Politiche giovanili invece si propone di rilevare i bisogni del pianeta giovani, di interpretarli e farli conoscere. 
Il tutto nei nuovi spazi di Officina Giovani, che vedono alla destra dell'attuale entrata la sede del Punto giovani Europa, mentre a sinistra ci sono i nuovi uffici di Officina Giovani, dell'Osservatorio politiche giovanili, più una sala riunioni e un bar. Una volta conclusa la ristrutturazione, al piano superiore sarà ricavato lo spazio destinato al nascente Forum dei Giovani.
Le stanze, prima occupate dagli uffici veterinari, sono diventate un Internet Point con dodici postazioni full-internet gratuite e un emeroteca. Più avanti, nello stesso edificio, verrà realizzato il laboratorio teatrale con camerini, e un piccolo teatro con sala danza. Al piano di sopra altre stanze per incontri e prove.
Il corpo centrale che fino ad oggi ospitava l'atelier di pittura diventerà uno spazio con aule per i corsi e un laboratorio di computer. Resta l'atelier di pittura con in più una sala espositiva. Al piano di sopra, uno spazio per incontri, performance e sala prove.
L'ex stalla, finora inutilizzata, diventerà ristorante e bar, con la cucina al piano inferiore.
Le ex celle frigo, dove finora c'era la sala danza, si trasformeranno in un auditorium/cineforum più un grande centro di produzione video.
Lo spazio che ospitava fino ad oggi laboratori vari, acquisirà un'identità più precisa e diventerà sala prove per la musica. Il piazzale verrà asfaltato e appiattito, per ricavarci un'arena estiva.

"
514,http://comunicati.comune.prato.it/generali/?action=dettaglio&comunicato=14200400000514,06/11/2004,12:44,Agenda,"Il sindaco Romagnoli eletto nel Consiglio nazionale dell'Anci",-,,"Il sindaco Marco Romagnoli è stato eletto nel Consiglio nazionale dell'Anci, l'associazione dei Comuni italiani. L'elezione è avvenuta alla tredicesima assemblea congressuale dell'Anci, in corso a Genova, e Romagnoli fa parte del nuovo Consiglio nazionale composto da 220 membri in rappresentanza di circa 8000 Comuni italiani. 
Il Comune di Prato, nella persona del suo massimo vertice politico, torna ad essere rappresentato nell'organismo nazionale dell'Anci. L'ultimo sindaco della città eletto negli organismi nazionali dell'Associazione dei Comuni italiani fu Lohengrin Landini, primo cittadino dal 1975 al 1985.
   "
515,http://comunicati.comune.prato.it/generali/?action=dettaglio&comunicato=14200400000515,,,,,,,"notizia non presente"
516,http://comunicati.comune.prato.it/generali/?action=dettaglio&comunicato=14200400000516,08/11/2004,14:22,Agenda,"Domani, 9 novembre, ore 15.30, all'auditorium della Banca Toscana, convegno sul condono edilizio. Non attivo, dalle 15 alle 17, il servzio informazioni allo Sportello di via Giotto.",-,,"E' fissato per domani, 9 novembre, alle 15.30, all'auditorium della Banca Toscana (viale Montegrappa angolo viale della Repubblica), il convegno sul condono edilizio organizzato dall'Ordine degli archittetti e degli ingegneri, dai Collegi dei geometri e dei periti industriali della Provincia di Prato.
L'iniziativa, che si avvale della collaborazione dell'asssessorato all'urbanistica del Comune di Prato e in particolare del servizio Istanze edilizie, è rivolta in primo luogo ai professionisti dell'area pratese. Lo scopo è di approfondire gli aspetti normativi nazionali e regionali del condono edilizio, anche alla luce della legge regionale del 13 ottobre scorso 'Norme in materia di sanatoria edilizia straordinaria'. In particolare il convegno si propone un'ampia valutazione sulle possibilità di accesso al condono edilizio, sulle prodecure per la presentazione delle domande e per il rilascio del titolo in sanatoria. I lavori si apriranno alle 15 con il saluto ai convegnisti del direttore della Banca Toscana, Rino Rossi. L'introduzione sarà a cura del presidente dell'ordine degli architetti, Luigi Scrima. L'assessore all'urbanistica, Stefano Ciuoffo, illustrerà gli aspetti normativi della materia e successivamente il responsabile del Servizio delle istanze edilizie,  Riccardo Pecorario, parlerà dell'ambito applicativo e degli aspetti procedurali.  Seguirà il dibattito con i tecnici del Servizio delle istanze edilizie, Luciano Nardi e Daniela Chiaramonti. Infine interverranno i presidenti degli Ordini e dei Collegi, Gianfranco Guazzini, Mario Gestri, Alfonso Signorini.  
Al convegno sono stati invitati gli assessori e i responsabili degli uffici tecnici dei comuni della provincia: l'auspicio, secondo gli organizzatori,  è che si possa realizzare un protollo procedurale uniforme per l'applicazione della sanatoria. 
Si ricorda che domani, dalle 15 alle 17, essendo i tecnici dell'ufficio inmpegnati nei lavori del convegno, non sarà attivo il servizio informazioni tecniche sul condono 2004 istituito presso lo Sportello per l'attività edilizia in via Giotto 4. "
517,http://comunicati.comune.prato.it/generali/?action=dettaglio&comunicato=14200400000517,08/11/2004,15:17,Agenda,"La cerimonia d'inaugurazione del piazzale di Maliseti dedicato ai morti di Nassirya",-,,"Un piazzale per ricordare i morti della strage di Nassiriya ad un anno da quel tragico 12 novembre 2003 in cui persero la vita diciannove persone tra militari e civili: venerdì 12 novembre alle 11.30 sarà inaugurato a Maliseti nella zona limitrofa al Palazzetto dello sport il piazzale intitolato ai caduti di Nassiriya. Alla cerimonia parteciperanno con il Gonfalone del Comune il sindaco Marco Romagnoli, l'assessore alla Toponomastica Massimo Carlesi, il tenente colonnello della Compagnia provinciale dei Carabinieri di Prato Giuseppe Bongiorno e il picchetto d'onore dell'Arma con un trombettiere. La cerimonia di scopritura della targa sarà preceduta dalla Messa alle 10.30 nella chiesa San Giovanni Battista di Maliseti organizzata dall'Associazione nazionale dei Carabinieri in congedo e dal Comando di Prato."
518,http://comunicati.comune.prato.it/generali/?action=dettaglio&comunicato=14200400000518,08/11/2004,14:56,Agenda,"Circoscrizione Nord, mercoledì 10 novembre, ore 21.15, seduta pubblica della commissione Urbanistica.  In esame il piano di recupero del 'Cavalciotto di S. Lucia' e la 'Maratonina invernale'",-,,"Si riunirà mercoledì prossimo, alle 21 e 15, la Commissione Urbanistica, verde pubblico e sport della circoscrizione Prato Nord. Numerosi i punti all'ordine del giorno di questa seconda seduta. In primo luogo il presidente della commissione, Marco Baldi, riferirà sull'esito del sopralluogo nei giardini di via Murri effettuato il 2 novembre scorso insieme ai responsabili di Asm. La commissione è chiamata, quindi, esaminare il piano urbanistico partecipato di Chiesanuova e a esprimere il proprio parere sul piano di recupero di iniziativa privata  relativo al Cavalciotto di S. Lucia. Il progetto, che interessa un'area  interna all'isolato formato da via Bologna, via del Guado e il Bisenzio, prevede una parziale demolizione e la ristrutturazione di un fabbricato produttivo da trasformare in complesso residenziale. In discussione anche l'organizzazione della Maratonina invernale del 12 dicembre  che, nell'edizione 2003, vide la partecipazione di oltre 700 persone. 
Si ricorda che la seduta della commissione è aperta al pubblico."
519,http://comunicati.comune.prato.it/generali/?action=dettaglio&comunicato=14200400000519,08/11/2004,16:23,Agenda,"'Esercizi di stile', un progetto contro l'obesità infantile per insegnare ai ragazzi ad alimentarsi e a fare attività motoria",-,,"Sui banchi di scuola i ragazzi impareranno l'abc della sana alimentazione unita all'attività motoria contro i problemi di salute causati dall'obesità: l'assessorato allo Sport in collaborazione con l’Associazione Trofeo Città di Prato e l’Università degli Studi di Firenze realizzerà nel corso di quest'anno scolastico un progetto rivolto alle scuole elementari e medie della Provincia di Prato per avviare un programma di incontri di informazione e consulenza agli insegnanti e ai genitori degli alunni sui rischi derivanti dall’obesità in età infantile e pre-adolescenziale e sulla prevenzione di questa patologia attraverso l’attività motoria. Il progetto, 'Esercizi di stile', è rivolto quindi sia ai ragazzi che agli insegnanti e alle famiglie.
Il Comune, in collaborazione con l’Asl 4 di Prato, è già impegnato nel progetto “Colazione a scuola” per promuovere nei bambini e nei ragazzi l’abitudine a fare una corretta prima colazione per prevenire fenomeni di sovrappeso e obesità in età infantile, acquisendo fin da piccoli corrette abitudini alimentari. E’ infatti scientificamente riconosciuto che non è sufficiente a combattere il fenomeno dell’obesità la sola prevenzione da un punto di vista alimentare, ma è indispensabile associarla ad una corretta attività motoria. Il Comune pertanto oltre a “Colazione a scuola”, avvierà un progetto complementare relativo alla promozione dell’attività motoria e sportiva per un’armonica e corretta crescita psico-fisica dei ragazzi, spesso troppo inclini ad abusare di merendine e cibi ipercalorici e grassi.
'Esercizi di stile' ha ottenuto anche il finanziamento della Regione Toscana attraverso la Provincia di Prato di 2.100 euro.
"
520,http://comunicati.comune.prato.it/generali/?action=dettaglio&comunicato=14200400000520,08/11/2004,16:06,Agenda,"'In tournèe', un progetto del Trofeo città di Prato e dell'assessorato allo Sport contro il disagio giovanile",-,,"Un progetto contro il disagio giovanile e l'emarginazione che trasforma i ragazzi in attori e giocolieri: 'In tournèe', organizzato dal Trofeo Città di Prato e dall'assessorato allo Sport del Comune, è quest'anno alla sua seconda edizione e coinvolge oltre 50 ragazzi di zone della città dove il disagio giovanile e la mancanza di luoghi di aggregazione sono un problema sociale. Il progetto,che si avvia adesso la parte conclusiva, prevede un percorso di gioco, sport e varie attività ludico-didattiche per bambini ed adolescenti: le attività si svolgono al circolo Arci di Galciana, alla palestra del liceo Livi e a  Villa Fiorelli e sono gestite ed organizzate in collaborazione con l'Atletic Nadir e il Centro di solidarietà Ceis. La formazione sportiva in discipline come la pallavolo, la pallacanestro e l'atletica leggera si alterna alla formazione espressiva nella giocoleria, la danza, il teatro e laboratorio multietnico. L'iniziativa ha infatti un taglio interculturale con la promozione di giochi di squadra tra giovani di diverse etnie.
Le attività di laboratorio di gioco multietnico prevedono invece l’allestimento di un’officina dove i ragazzi sono coinvolti nella costruzione dei giochi con materiali di recupero come legno, carta e cartoni.
L’attività di giocoleria viene svolta con il ludobus nei giardini pubblici, tra cui quelli di via Ferraris o palestre della zona
Il percorso gioco-sport e gioco multietnico viene gestito da educatori e psicologi esperti per monitorare il livello di partecipazione, interesse e coinvolgimento di tutti i giovani che parteciperanno al progetto.	
Gli obiettivi di 'In tournee', nato dall' esigenza di allargare gli spazi e le occasioni in cui i giovani possono esprimere le proprie abilità motorie e creative, sono la creazione di una cultura motorio-sportiva che ponga al centro le reali esigenze dei bambini, degli adolescenti, dei ragazzi e di chi pratica lo sport amatoriale, la formazione di una nuova cultura nel “movimento sportivo” affinché si neutralizzino i fenomeni di abbandono, di specializzazione precoce, di disagio, di malessere e di pratiche illecite e dannose e favorire momenti di incontro e di confronto. Il nome del progetto non è stato scelto a caso, perchè infatti al termine, previsto per dicembre, i ragazzi si esibiranno nelle specialità che hanno appreso nei giardini pubblici e in varie manifestazioni, come è successo l'anno scorso ad esempio per Gymgiocando dove hanno tenuto sspettacoli di giocoleria e teatro.
Il progetto ha ricevuto anche un  finanziamento di 3000 euro da parte della Fondazione Cassa di Risparmio di Prato."
521,http://comunicati.comune.prato.it/generali/?action=dettaglio&comunicato=14200400000521,11/11/2004,12:01,Agenda,"Circoscrizione Prato Centro, domani 12 novembre  al Centro Ventrone quarto incontro per il bilancio partecipativo",-,,"Continuano le assemblee pubbliche con i cittadini e le associazioni per definire le linee di bilancio della circoscrizione Prato centro.  Dopo i primi tre incontri (avvenuti al circolo Curiel, alla parrocchia di Santa Maria del Soccorso e a quella dello Spirito Santo in via Silvestri), il prossimo appuntamento in programma per costruire un bilancio partecipativo è fissato per il 12 novembre alle 21 e 15 al Centro polivalente Michele Ventrone in via delle Gardenie 15. 
La presidente della circoscrizione, Rosita Mattei, che sarà presente all'incontro insieme ai membri del Comitato esecutivo e altri consiglieri  circoscrizionali, intende delineare nella massima condivisione il piano di attività 2004 nelle materie di propria competenza come lo sport,  la cultura, le politiche sciali, il verde, i lavori pubblici e l'urbanistica.
Le assemblee territoriali si concluderanno il 24 novembre.
"
522,http://comunicati.comune.prato.it/generali/?action=dettaglio&comunicato=14200400000522,09/11/2004,11:53,Agenda,"Missione a Brasov (Romania) di una delegazione del Comune. Passi avanti nel progetto per la nascita di imprese a supporto dei servizi educativi per l'infanzia .",-,,"Missione di cinque giorni a Brasov in Romania per una delegazione del Comune di Prato incaricata di seguire il progetto della Regione Toscana e del Ministero per gli Affari Esteri per la “promozione dell’imprenditoria femminile nello sviluppo di servizi educativi per l’infanzia”.
L’assessorato alle Politiche Educative del Comune, rappresentato nella delegazione da alcune funzionarie dei Servizi Educativi per l’Infanzia, ha contribuito alla riuscita della missione grazie all’esperienza pluriennale nella gestione degli asili nido e delle scuole dell’infanzia comunali e alla competenza acquisita nella gestione del sistema integrato pubblico-privato dei servizi.
Per quanto riguarda l’aspetto legato all’imprenditoria, il Comune si è avvalso della presidente di Confartigianato Donne Impresa di Prato, che nella delegazione rappresentava il soggetto con specifica esperienza nel campo dell’avvio e del supporto alle imprese femminili nascenti.
Il progetto è finalizzato a promuovere  una cultura di impresa applicata al contesto dei servizi educativi e orientata a sostenere le pari opportunità, perseguendo elevati standard di qualità e integrando risorse del territorio di Brasov e know how dei partner toscani.
Il sostegno all’idea di imprenditoria femminile e alla nascita di servizi privati a carattere educativo è costituito dall’avvio, nel territorio di Brasov, di uno sportello di orientamento, in grado di fornire supporto alle imprese nascenti. 
La missione conoscitiva appena conclusa ha consentito di portare a casa risultati di valore. Il protocollo,  che sarà stipulato per la realizzazione del progetto,  prevede una partnership allargata di alto livello istituzionale ed economico: la  Contea e il Comune di Brasov, l’Ispettorato Scolastico,  l’Università della Transilvania, la Camera di Commercio e l’Associazione Donne Imprenditrici e dirigenti d’impresa di Brasov, insieme ai partner toscani rappresentati dall’Ufficio Europa e dai Servizi Educativi del Comune di Prato e dall’Associazione O.N.L.U.S. Medina.
Una delegazione di rappresentanti dei partner rumeni è attesa a Prato nella prossima primavera."
523,http://comunicati.comune.prato.it/generali/?action=dettaglio&comunicato=14200400000523,09/11/2004,13:54,Agenda,"'Sportivamondo', un progetto di scambio culturale e sportivo tra i ragazzi pratesi e bielorussi",-,,"Lo sport e l’attività all’aria aperta come strumento di integrazione giovanile, di educazione e scambio fra giovani di diversi stati: dal 3 al 10 dicembre l'assessorato allo Sport, il Trofeo città di Prato e l'associazione pratese Suellen organizzano 'Sportivamondo', un viaggio-scambio nelle città di Minsk e Gomel in Bielorussia a cui parteciperanno studenti, associazioni giovanili e sportive della città. Al progetto collaborano anche le Amministrazioni comunali delle due città bielorusse, perchè nella seconda fase, che si svolgerà nella prossima primavera, i ragazzi russi saranno ospitati a Prato.
Ogni città organizzerà il soggiorno proponendo come  attività sportiva e come tema dell’incontro un’esperienza significativa del proprio territorio che testimoni la possibilità di poter utilizzare lo sport come strumento educativo alla cittadinanza e alla legalità, all’integrazione sociale e multietnica, alla tutela dell’ambiente .
Al termine degli scambi, i giovani dovranno lavorare alla realizzazione di un video sulle esperienze sportive nella propria città sui temi di Sportivamondo, nonché alla presentazione di un progetto che abbia come tema l’utilizzo dello sport come strumento di aggregazione e crescita.
Da anni il Trofeo Città di Prato è impegnato a diffondere tra i giovani una diversa cultura sportiva, mentre l’Associazione Suellen ha, fra le sue principali attività, la realizzazione di progetti per i giovani, allo scopo di favorire la socializzazione e l’integrazione fra realtà giovanili diverse: lo sport viene inteso e proposto come momento di crescita individuale e sociale, come prospettiva di benessere psico-fisico, come grande opportunità di tolleranza e di pace.
Il progetto vuole anche essere un momento di esperienza formativa per i giovani coinvolti, facendoli diventare protagonisti attivi del proprio percorso formativo, perchè avranno infatti la possibilità di organizzare e autogestire alcune attività previste nei programmi degli scambi. 
Tra gli obiettivi di Sportivamondo c'è anche la verifica della funzionalità e delle prospettive di sviluppo del sistema di promozione sportiva territoriale e creare condizioni per favorire la crescita culturale e l’esperienza personale dei giovani.
Il progetto ha ottenuto il finanziamento della Regione Toscana per 1.140 euro. 
"
524,http://comunicati.comune.prato.it/generali/?action=dettaglio&comunicato=14200400000524,10/11/2004,14:39,Agenda,"Prato città sicura - Le opere nella Circoscrizione est",-,,"Verso la conclusione gli interventi del progetto «Prato città curata», seguito dall'assessorato ai Lavori pubblici, insieme a tutte le Circoscrizioni pratesi. La somma complessivamente impiegata per il progetto è stata di 7 milioni e 500 mila euro, ripartiti in parti uguali tra i quartieri cittadini. Le opere, avviate a metà del 2003, hanno riguardato, in modo particolare, l'abbattimento delle barriere architettoniche e la sicurezza stradale: Prato ha infatti 600 km di strade, 300 ettari di parchi e 18.000 punti di illuminazione pubblica che necessitano di interventi di manutenzione e cura. I lavori nelle Circoscrizioni sono stati progettati e diretti dal Servizio urbanizzazione primaria del Comune. A questo punto si può fare un bilancio delle opere realizzate, di quelle in corso, e di quelle da effettuare, Circoscrizione per Circoscrizione, a partire dalla Circoscrizione est.
INTERVENTI ESEGUITI - Via Massaccio: rifacimento completo marciapiedi e sede stradale compresa l'illuminazione pubblica (canalizzazione, linea elettrica, nuovi pali) e segnaletica; 
via Pini (tratto via Masaccio/via Boni): rifacimento completo marciapiedi compresa canalizzazione illuminazione pubblica e segnaletica. Nel tratto di via Boni/senza sfondo si è invece proceduto al rifacimento completo dei marciapiedi compresa  canalizzazione illuminazione pubblica e segnaletica;
via da Pelago: asfaltati i marciapiedi esistenti;
via Bresci: realizzate aiuole per attraversamenti pedonali protetti e la segnaletica stradale;
via Donatello: rifacimento completo dei marciapiedi compresa canalizzazione illuminazione pubblica e segnaletica;                  
via di Ragnaia: reallizzata segnaletica stradale orizzontale per delimitazione dei parcheggi e creazione di un percorso pedonale protetto;
via Cerigiole/via Mandorlo: segnaletica orizzontale per delimitazione dei posti auto;
via T. di Piero: rifacimento completo marciapiedi compresa canalizzazione illuminazione pubblica e segnaletica;
sicurezza rotatorie via Catani/via Marconi: posa di lampeggianti alla rotatoria intermedia di viale Marconi e alla rotatoria di via Catani e via del Cittadino e passaggio pedonale protetto in via Catani;
marciapiede in via Ferrucci: realizzazione di nuovi tratti di marciapiede in via Ferrucci (lato nord, nel tratto compreso fra via Gaddi e via Fra Diamante);
via Gaddi: rifacimento completo dei marciapiedi, compresa canalizzazione illuminazione pubblica e segnaletica per un tratto di circa 70 metri; 
Anffas v.le Borgovalsugana: realizzazione passo carrabile ed nuovo asfalto accesso al parcheggio interno
via Balbo: rifacimento completo marciapiedi nel tratto fra via Bruno e via Lambruschini;
via G. Bruno: rifacimento completo dei marciapiedi per un tratto di circa 110 metri da via Balbo.
via Abba: rifacimento completo dei marciapiedi e della sede stradale con illuminazione pubblica (canalizzazione, linea elettrica e nuovi pali) e segnaletica;
via Sarpi: rifacimento completo marciapiedi e sede stradale, compresa illuminazione pubblica (canalizzazione, linea elettrica e nuovi pali); 
scuole elementari Capponi: asfaltato parcheggio e realizzata segnaletica orizzontale;
via G. Bruno: rifacimento completo marciapiedi lato sud fino a via Verri; via Cellerese: nuovo asfalto per un tratto di circa 60 metri lungo linea ferroviaria;
via Colletta: rifacimento completo marciapiedi, compresa illuminazione pubblica (canalizzazione, linea elettrica, nuovi pali) e segnaletica;
v.le della Repubblica: rifacimento segnaletica nel tratto via Firenze/v.le Montegrappa;
via Brunelleschi: rifacimento segnaletica tratto via Firenze/v.le Montegrappa;
via Cadorna: rifacimento completo marciapiedi e sede stradale, compresa canalizzazione illuminazione pubblica e segnaletica;
via del Palco: ripristino e consolidamento tratto di muro a retta causa frana;
via del Rio: rifacimento completo marciapiedi e sede stradale compresa illuminazione pubblica  (canalizzazione, linea elettrica, nuovi pali) e segnaletica;
via Guardini: rifacimento completo marciapiedi e sede stradale compresa illuminazione pubblica  (canalizzazione, linea elettrica, nuovi pali) e segnaletica;
via Buozzi: rifacimento completo marciapiede lato sud tratto via del Rio/via Machiavelli;
marciapiedi via Firenze: asfaltatura marciapiedi zona Stadio;
marciapiedi via Firenze	(Il Rosi): realizzazione nuovo tratto di marciapiede in via Firenze incrocio via di Ragnaia per circa 55 metri;
via B. Gigli: asfaltatura marciapiedi e sede stradale e realizzazione segnaletica;
giardino lungo Bisenzio: sistemazione giardino in riva sinistra dal ponte Datini, compresa posa in opera di pali illuminazione pubblica;
via Verri: rifacimento completo marciapiedi compresa canalizzazione illuminazione pubblica e segnaletica;
via G. Bruno: asfaltatura marciapiede lato nord (tratto via Verri/Via Pagano) e rifacimento segnaletica (tratto via Miniati/via Balbo);
via Pagano: rifacimento completo marciapiedi compresa canalizzazione illuminazione pubblica  e segnaletica;
INTERVENTI IN FASE DI ESECUZIONE - Via Guicciardini:  rifacimento completo marciapiedi e sede stradale compresa canalizzazione illuminazione pubblica  e segnaletica;
via Botticelli: rifacimento completo marciapiedi e sede stradale compresa illuminazione pubblica  (canalizzazione, linea elettrica, nuovi pali) e segnaletica.
INTERVENTI IN PROGRAMMA - Basamenti illuminazione pubblica: realizzzazione basamenti illuminazione pubblica in p.zza Stazione (due) e prima del sottopasso di via Cavallotti (uno) per posa in opera lampioni artistici rimossi da piazza Duomo.



"
525,http://comunicati.comune.prato.it/generali/?action=dettaglio&comunicato=14200400000525,09/11/2004,14:43,Agenda,"Divieto di sosta e di transito in via Tommaso di Piero",-,,"Allo scopo di consentire l’esecuzione di operazioni di carico e scarico in via Tommaso di Piero davanti ai numeri civici 36-38-42 nell’ambito di lavori di ristrutturazione edilizia da domani 10 novembre fino al termine dei lavori e comunque non oltre il 12 dicembre sarà istituito il divieto di sosta con rimozione forzata su entrambi i lati.
Nella stessa strada il 13 novembre dalle 8.30 alle 10.30 chiusura al traffico veicolare e divieto di sosta con rimozione forzata ambo lati per consentire operazioni di  scarico e posizionamento di fosse biologiche. Durante la chiusura il traffico sarà deviato nelle vie limitrofe.


"
526,http://comunicati.comune.prato.it/generali/?action=dettaglio&comunicato=14200400000526,09/11/2004,14:51,Agenda,"Divieto di sosta per traslochi in via Monte San Michele e viale Repubblica",-,,"Divieto di sosta il 13 novembre dalle 12.00 fino al termine dei lavori e comunque non oltre le 19.00 in via Monte San Michele per una lunghezza di 20 metri,  per  consentire  l’esecuzione di operazioni di trasloco con l’ausilio di scala aerea.
Stesso provvedimento il 15 novembre dalle 7.30 fino al termine dei lavori e comunque non oltre le 13.30 in viale della Repubblica davanti al numero civico 51, ancora per l’esecuzione di operazioni di trasloco con l’ausilio di scala aerea. 


"
527,http://comunicati.comune.prato.it/generali/?action=dettaglio&comunicato=14200400000527,10/11/2004,11:05,Agenda,"L'Ufficio della Regione 'rappresenterà' il Comune a Bruxelles",-,,"Il Comune di Prato sbarca a Bruxxelles. Sarà l'Ufficio già presente della Regione Toscana a svolgere funzioni di 'rappresentanza' dell'amministrazione comunale, sulla base di un protocollo d'intesa reciprocamente sottoscritto e approvato ieri nella seduta della Giunta comunale, su proposta dell'assessore Fabio Giovagnoli.
Fra i servizi che l'Ufficio della Regione fornirà al Comune una costante attività di informazione sui bandi europei e sulle politiche comunitarie, compreso il bollettino informativo periodico (circa 20-22 numeri annui), il collegamento con gli uffici dell'Unione europea al fine di acquisire informazioni e pareri sui progetti presentati dal Comune e sui finanziamenti europei, l'assistenza ad eventuali delegazioni organizzate dal Comune a Bruxelles o in visita alle istituzioni comunitarie, l'assistenza per la ricerca di partner europei per collaborazioni a progetti dell'Unione europea, l'organizzazione e supporto a corsi di formazione circa l'attività e le iniziative comunitarie da organizzarsi a Bruxelles.
La collaborazione, che non comporta alcun esborso finanziario per il Comune, avrà una validità di cinque anni. Fra l'altro è prevista la possibilità per il Comune di inviare a Bruxelles, nell'Ufficio della Regione Toscana, uno stagista che segua le attività e le iniziative dell'amministrazione comunale in Europa."
528,http://comunicati.comune.prato.it/generali/?action=dettaglio&comunicato=14200400000528,,,,,,,"notizia non presente"
529,http://comunicati.comune.prato.it/generali/?action=dettaglio&comunicato=14200400000529,10/11/2004,13:19,Agenda,"I consiglieri della commissione consiliare 'Economia e infrastrutture' effettuano un sopralluogo alla linea Lam rossa",-,,"Sopralluogo al percorso della linea Lam rossa dei consiglieri comunali della commissione 'Economia e infrastrutture' presieduta dal consigliere comunale Luca Roti. Insieme all'assessore alla Mobilità Massimo Carlesi e ai tecnici della Cap, i consiglieri della commissione consiliare effettueranno su un bus messo a disposizione dell'azienda di trasporto pubblico un sopralluoggo sul percorso della futura linea Lam Rossa. L'appuntamento è per domani, giovedì 11 novembre, alle 15,00 in piazza delle Carceri."
530,http://comunicati.comune.prato.it/generali/?action=dettaglio&comunicato=14200400000530,10/11/2004,16:01,Agenda,"Vaccinazioni antinfluenzali gratuite: sono già quasi 1200 gli stranieri che ne hanno fatto richiesta nei luoghi di ritrovo e lavoro",-,,"A pochi giorni dall'inizio della campagna di vaccinazione antinfluenzale di Asl, Comune e Provincia di Prato sono già 1180 gli stranieri che hanno usufruito del vaccino gratuito somministrato nei principali luoghi di aggregazione e lavoro degli immigrati in città. Secondo i dati in possesso dell'assessorato alla Multiculturalità e del coordinatore della vaccinazione e direttore dell'Articolazione territoriale ovest dell'Asl Pietro Calò, i nigeriani sono stati per ora 60, i cinesi 800, i rumeni 50, gli arabi 150, i bengalesi e i pachistani 85 e oggi 10 novembre alla mensa della Caritas La Pira sono state vaccinate 35 persone di varia nazionalità. Le unità del Dipartimento prevenzione della Asl dal 31 ottobre si recano nelle sedi non istituzionali per diffondere al massimo il vaccino nel territorio tra le principali etnie presenti a Prato: per i cinesi i luoghi principali sono via Filzi, via Pistoiese e la chiesa evangelica di via Verona, per i nigeriani il chiostro di San Francesco, per gli arabi il Centro islamico di via Gherarducci e per i pachistani e i bengalesi il distretto socio sanitario di Prato centro e la mensa La Pira. I dati riguardano solo le vaccinazioni decentrate, ma ci sono tanti immigrati che si rivolgono ai distretti sanitari del territorio: per questo si prevede di superare il numero di vaccinazioni compiute l'anno scorso, che per tutta la popolazione pratese arrivarono a 75.000. I vaccini gratuiti per ora disponibili sono 80.000, ma se la richiesta sarà superiore saranno incrementati dalla Asl. 
Il programma di interventi nelle sedi di ritrovo degli stranieri proseguirà fino al 20 dicembre, mentre nelle sedi istituzionali andrà avanti per tutto il mese di gennaio. Quest'anno nella vaccinazione gratuita sono stati inseriti per la prima volta anche i bambini da 6 mesi a 5 anni: il vaccino è disponibile quindi oltre che dai medici di famiglia di medicina generale anche dai pediatri."
531,http://comunicati.comune.prato.it/generali/?action=dettaglio&comunicato=14200400000531,11/11/2004,14:04,Agenda,"«Un'opportunità per la comunità». La circoscrizione sud conclude la prima serie di appuntamenti incontrando i cittadini di Tobbiana.",-,,"Domani, venerdì 12 novembre presso i locali del circolo Arci «F. Bini», via Traversa Pistoiese 1 Tobbiana, ultimo appuntamento della prima serie di incontri, promossi dalla circoscrizione Prato Sud con i cittadini, per avviare il confronto sui problemi delle frazioni.
Come sempre l'incontro si articola in due momenti: dalle ore 16 alle ore 18 la presidente Luisa Peris e i consiglieri della circoscrizione incontrano i cittadini, mentre dalle ore 18 alle ore 20 le associazioni."
532,http://comunicati.comune.prato.it/generali/?action=dettaglio&comunicato=14200400000532,11/11/2004,13:27,Agenda,"Circoscrizione Nord,  il parere sul piano di recupero del Cavalciotto di S. Lucia.  Definiti i percorsi della Maratonina.",-,,"Il piano di recupero relativo al 'Cavalciotto di S. Lucia' è stato oggetto di una prima valutazione da parte della Commissione Urbanistica della circoscrizione Prato Nord. Il progetto, che interessa un'area interna all'isolato formato da via Bologna, via del Guado e il fiume Bisenzio, prevede la demolizione e la ristrutturazione di un vecchio fabbricato produttivo e la variazione di destinazione da produttiva a residenziale. Secondo la Commissione,  la riduzione del volume dell'edificio esistente e il suo arretramento sono condizioni essenziali per il futuro assetto della zona, che sarà appunto caratterizzata dal recupero del Cavalciotto e del Gorone e dal completamento delle piste ciclabili. 'La soluzione progettuale presentata  - ha commentato il presidente della Commissione, Marco Baldi - si discosta dalla produzione commerciale più diffusa e anonima, che si riscontra, purtroppo,  in molti edifici della nostra città. In questo caso si ha a che fare con un bel progetto.'
Baldi, nella medesima seduta, ha riferito che, a seguito del sopralluogo del 2 novembre scorso nei giardini di Villa Fiorita (tra via Murri e via Forlanini), l'Asm è intervenuta, così come concordato, per effettuare il taglio dell'erba, la potatura delle siepi,la sistemazione della fontanella. E' imminente anche la consegna delle porte dei servizi igienici, già richieste. Nei prossimi giorni Asm interverrà per la potatura degli alberi e la sistemazione delle aiuole nel parcheggio di via Wanghen. Fra i punti all'ordine del giorno anche il piano di urbanistica partecipata di Chiesanuova che prevede la riqualificazione di tutta la zona e, in particolare, dello spazio di proprietà comunale lungo via dei Gobbi (sul retro del Penny Market) che, secondo le previsioni, sarà destinato in parte a piazza e in parte a parcheggio: un intervento questo che metterebbe in comunicazione i giardini del Campaccio e i giardini di via dei Gobbi. La Commissione ha sottolineato la necessità di inserire gli interventi del piano di urbanistica partecipata di Chiesanuova nel più generale  piano di investimenti del Comune. Definiti, infine, i percorsi della Maratonina del 12 dicembre organizzata dalla circoscrizione Prato Nord:  oltre al percorso generale di 13 km, sono stati individuati due percorsi ridotti non competitivi rispettivamente di 7 km e di 3 km. "
533,http://comunicati.comune.prato.it/generali/?action=dettaglio&comunicato=14200400000533,11/11/2004,15:13,Agenda,"Prato dal 14 novembre ripresenta le 'domeniche ecologiche' con lo slogan «Respiriamo Prato ...città in gamba»",-,,"«Con il trend attuale nel 2008 Prato avrà 170 mila mezzi circolanti. Sarebbe il collasso della città». Non usa mezze misure l'assessore alla Mobilità Massimo Carlesi, che aggiunge: «Lavoriamo per potenziare il sistema  pubblico e per renderlo efficiente. Quando sarà tale occorrerà abbandonare l'auto». Nel frattempo, nell'attesa del tram che si unirà alle Lam, Prato sceglie di riproporre le 'domeniche senz'auto', la seconda domenica di ogni mese almeno fino ad aprile, ad iniziare dal 14 novembre, perchè spiega l'assessore all'Ambiente Camilla Curcio «non abbiamo certo la pretesa di risolvere con esse i problemi d'inquinamento, ma rapresentano una modalità per riflettere, per acquisire un senso civico sulle questioni della qualità dell'aria e della vita, oltre a far parte di quel pacchetto di misure di limitazione della circolazione già prese dall'Amministrazione comunale».
E come se non bastasse sono anche l'occasione, dice l'assessore alla Cultura Andrea Mazzoni, «per visitare i musei, che sono tutti aperti e gratuiti, per un offerta culturale che si può godere vivendo in modo diverso la città».
Tre assessorati, Ambiente, Cultura e Mobilità, più Consiag e Asm, Palagym e Prato Fiere, insieme a Legambiente, per presentare un'iniziativa, le domeniche senz'auto, all'insegna dello slogan «Respiriamo Prato ...città in gamba», che non avrà un carattere episodico e che sottolinea, ancora Curcio, «il Comune fa senza che vi siano più finanziamenti statali, che è curioso perchè da un lato si sostiene, anche a livello governativo, che bisogna rispettare i parametri imposti dall'Unione europea per la qualità dell'aria, dall'altro però si tolgono le risorse per fare alcunchè».
E così il Comune è andato in cerca di sponsor (appunto Palagym, Prato Fiere, Consiag e Asm presente alla conferenza stampa di illustrazione dell'iniziativa col vicepresidente Matteo Barbarulo e il responsabile della comunicazione Sergio Mazzuoli), per bandire, almeno una volta al mese, dalle 10,00 alle 18,00, le auto dal suo centro storico, eccezion fatta per p.zza S. Marco, via S. Silvestro, p.zza Mercatale, via S. Antonio, via S. Giorgio, via S. Margherita, e nel perimetro, a ridosso della fascia muraria, delimitato da via M. Roncioni, via A. Zarini, via del Romito, via Genova, via Livorno e via Pisa. E non basta: perchè per le domeniche successive alla prossima saranno coinvolte anche le Circoscrizioni, dove potranno essere sperimentate chiusure limitate ad alcune porzioni di territorio.
Domenica senza auto con negozi aperti (sarà così anche per le successive), con l'apertura dei musei e l'organizzazione di visite guidate, con la presenza del Ludobus in p.zza delle Carceri e dell'Ecorriera Asm in p.zza Duomo, della musica popolare in via S. Trinità e con le Lam blu e verde, che nel pomeriggio osserveranno la frequenza feriale di un bus ogni 7 minuti. Dal 14 novembre fino ad aprile, la seconda domenica di ogni mese, Prato vuol ricordare che c'è una possibilità alternativa agli spostamenti con le auto. 

LA DOMENICA ECOLOGICA DEL 14 NOVEMBRE
Nel dettaglio divieti e iniziative della domenica ecologica del 14 novembre.    
SENZA AUTO - Dalle 10,00 alle 18,00 non si circola nell'area urbana che va dal Canto alle Tre gore/via S. Margherita; v.le Piave/p.zza S. Marco; via Pomeria/via del Romito; via G. Ristori/via del Romito; via C. Livi/via del Romito; via Don Giuseppe Arcangeli/via A. Zarini; via della Misericordia/via Cavour; via Pistoiese/via Cavour; via Porta al Serraglio all’altezza dell’intersezione con via F. Strozzi; via M. Roncioni/via del Purgatorio; via M. Roncioni/via Marengo; via A. Zarini/via Ferrara; via A. Zarini/via V. Vestri. Praticamente il centro città escluso p.zza S. Marco, via S. Silvestro, p.zza Mercatale, via S. antonio, via S. Giorgio e via S. Margherita, nonchè nell'area limitrofa al centro delimitata perimetralmente da via Roncioni, via Zarini, via del Romito, via Genova, via Livorno, e via Pisa.
DIVIETI DI SOSTA - Dalle ore 09,00 alle 18,00 divieto di sosta su ambo i lati, con rimozione forzata, in via Zarini nel tratto fra via Venezia e il numero civico 154. Divieto di sosta dalle 14,00 e comunque non oltre le 20,00 anche in p.zza Duomo, p.zza delle Carceri, limitatamente al basamento rialzato antistante il Castello, via S. Trinità nel tratto fra via G. Silvestri e via Atto Vannucci. 
ECCEZIONI - Sono esclusi dai divieti i veicoli in uscita dall'area off limits alla circolazione.
Inoltre è consentito il transito ai veicoli muniti di permesso per persone invalide e ai mezzi di soccorso e di pronto intervento, ai mezzi delle forze dell’ordine, di turisti diretti ad alberghi con sede all’interno dell’area chiusa al traffico, dei bus di linea e da turismo, ai taxi, ai veicoli elettrici, veicoli a noleggio con conducente, veicoli alimentati a gas metano o GPL, ai veicoli di medici in visita domiciliare ed in casi di particolare necessità da valutare di volta in volta, previo rilascio di autorizzazioni da richiedere al Comando della Polizia municipale.
NO ECCEZIONI - Salvo casi di pronto intervento non è consentito l'accesso all'area vietata ai mezzi delle pubbliche amministrazioni e di altri enti (Consiag, Enel, Telecom, ecc.).
LE MANIFESTAZIONI - Oltre all'apertura straordinaria dei negozi, sono numerose le iniziative previste per domenica 14. Di seguito il programma: p.zza Carceri, ore 15,00-18,00: Ludobus con giochi e animazioni per bambini, a cura dell'associazione Il Sicomoro, 
Legambiente - Punto Informativo; via S. Trinità, ore 16,00: gruppo folk 'Antidotum Tarantulae', musica popolare da ballo; p.zza Duomo, ore 15,00/18,30: Ecocorriera Asm - Punto informativo. 
Inoltre è prevista l'apertura straordinaria dei musei, con ingresso gratuito: Museo di Pittura Murale - piazza S. Domenico ore 9,00-13,00/15,00-18,00; Museo dell'Opera del Duomo - piazza Duomo ore 9,30-12.30/15,00- 18,30; Castello dell'Imperatore - piazza delle Carceri ore 9,00-13,00/15,00-18,00; Cassero Medievale - viale Piave ore 10,00-13,00/16,00-19,00; Antiche Stanze di Santa Caterina - via S. Caterina ore 15,30-18,30; Chiesino di Sant'Ambrogio - piazza Mercatale ore 15,30-18,30; Quadreria Comunale - Palazzo Comunale ore 15,30-18,30; Museo del Tessuto - via S. Chiara ore 16,00-19,00.
VISITE GUIDATE - All'interno dei musei sono in programma visite guidate pomeridiane gratuite, massimo 30 persone per gruppo, negli orari indicati d'apertura. E' obbligatoria la prenotazione al numero 0574/38207 dalle 9,00 alle 13,00.
LAM - I bus delle linee verde (da Maliseti al Centro) e blu (da via Nenni-Questura-Repubblica e viceversa) osservano dal pomeriggio (ore 14,00) la frequenza feriale di un bus ogni 7 minuti (la domenica la frequenza è un bus ogni 14 minuti).
PARCHEGGI - Il Serraglio resta aperto così pure quello di piazza Mercatale e dell'Ospedale. Per il resto le auto possono essere lasciate nei parcheggi al di fuori dell'area vietata e agli 'scambiatori' gratuiti con le Lam.  "
534,http://comunicati.comune.prato.it/generali/?action=dettaglio&comunicato=14200400000534,11/11/2004,13:16,Agenda,"7° Rally di Prato e Firenze: domenica, 14 novembre, bus navetta gratuito fra piazza del Mercato Nuovo e piazza delle Carceri",-,,"Un servizio di bus navetta tra piazza del Mercato Nuovo e piazza della Carceri sarà disponibile domenica prossima, 14 novembre, in occasione del 7° rally di Prato e Firenze organizzato dall'ACI. Il servizio, promosso dall'amministrazione comunale (assessorato alla Mobilità) e svolto dalla CAP, sarà gratuito.
Un autobus navetta sarà in servizio continuo dallle 17 alle 18 per collegare piazza del Mercato Nuovo a piazza delle Carceri; dalle 19 alle 20, il medesimo mezzo effettuerà il collegamento inverso da piazza delle Carceri a piazza del Mercato Nuovo. 
In piazza del Mercato Nuovo sarà installata una palina provvisoria con l'indicazione degli orari e dei capolinea del servizio; appositi avvisi saranno affissi presso le fermate delle linea 'LAM VERDE' in piazza delle Carceri.
Percorso di andata: piazza del Mercato Nuovo - via Cavallotti - via S. Giorgio - via Tintori - piazza delle Carceri.
Percorso ritorno: piazza delle Carceri - piazza S. Marco - via S. Silvestro - piazza Mercatale - via S. Antonio - via Galilei - piazza del
Mercato Nuovo.

"
535,http://comunicati.comune.prato.it/generali/?action=dettaglio&comunicato=14200400000535,11/11/2004,15:56,Agenda,"L'assessore alla Mobilità «Sono 1500-2000 i veicoli che circolano in meno nei giorni di limitazione del traffico»",-,,"«Da una stima effettuata sono 1500-2000 i veicoli in meno che circolano a Prato il mercoledì e giovedì, nei due giorni in cui sono operativi i provvedimenti di limitazione della circolazione per controllare l'inquinamento da polveri». E' il dato fornito dall'assessore alla Mobilità Massimo Carlesi a latere della conferenza stampa di presentazione delle domeniche senz'auto, che Prato riprende dal 14 novembre. E aggiunge Carlesi: «Il dato si ricava dalle rilevazioni ai varchi d'accesso alla zona vietata alla circolazione, ma anche dal fatto che all'incirca corrsponde all'incremento del numero di auto, che negli stessi giorni, si registra ai parcheggi scambiatori con le Lam. Si fa strada una nuova consapevolezza sui temi della mobilità».
Ma Carlesi non si limita a fornire i numeri e attacca il Governo: «In questo Paese non  si è capito che dal 2005 scatterà il limite imposto dalla Unione europa di 50 mg per le polveri. E' un limite vincolante. L'Italia è a rischio infrazione da parte della Comunità. E invece di fare una legge nazionale, il Governo ha scaricato su Regioni e Comuni il problema della mobilità. Come se non bastasse si consente ancora di vendere nel nostro Paese, a differenza degli altri paesi dell'Unione, ovviamente senza considerare i nuovi entrati, la vendita dei veicoli Euro 1, che poi invece siamo costretti a bloccare. E' una vergogna ecologica».
«Di traffico si può anche morire e il traffico rappresenta il 75% dell'inquinamento atmosferico. A Prato abbiamo scelto la strada dell'investimento nel trasporto pubblico. Puntiamo ad avere un efficiente trasporto pubblico, perchè pensiamo che con un efficiente trasporto pubblico si può abbandonare anche l'auto».
"
536,http://comunicati.comune.prato.it/generali/?action=dettaglio&comunicato=14200400000536,,,,,,,"notizia non presente"
537,http://comunicati.comune.prato.it/generali/?action=dettaglio&comunicato=14200400000537,11/11/2004,17:41,Agenda,"Lam rossa, il sopralluogo della commissione Economia ed infrastrutture sul percorso prima del debutto",-,,"Prima prova per la Lam rossa, che oggi pomeriggio 11 novembre si è presentata con percorso, fermate e parcheggi scambiatori alla commissione consiliare Economia ed infrastrutture nel sopralluogo 'on the road' compiuto con un pulmino della Cap. La commissione è stata accompagnata dall'assessore alla Mobilità Massimo Carlesi, dal dirigente dell'Area Opere pubbliche Lorenzo Frasconi, da Edoardo Bardazzi dell'Ufficio tecnico e da Federico Toscano della Cap. 
Il percorso della nuova linea ad alta mobilità, che andrà da piazzale Callas a Grignano al parco di Galceti, avrà una lunghezza totale di 20,5 km tra andata e ritorno, il doppio rispetto alla blu e alla verde. I mezzi impiegati sul tracciato sono 11 con corse che avranno la stessa frequenza delle altre due Lam, cioè di 7 minuti. L'utenza potenziale coperta è di 50.000 residenti con una portata di passeggeri nelle ore di punta della giornata fino a 800 l'ora. Come è stato calcolato nel sopralluogo di oggi da entrambi i capolinea il centro città si raggiunge in circa 20 minuti. In proporzione alla lunghezza della linea e alla popolosità delle zone raggiunte (solo Grignano ha circa 18.000 abitanti), gli autobus utilizzati saranno più lunghi dei mezzi Cito usati nelle linee verde e blu da 47 posti totali (compresi quelli in piedi): saranno mezzi Citaro lunghi 12 metri con 80 posti in tutto, ma dotati dello stesso sistema di sostegno della marmitta per limitare al minimo le emissioni inquinanti nell'atmoscfera, soprattutto paer polveri sospese, Pm10, benzene e monossido di carbonio.Il percorso da nord a sud parte dal parcheggio scambiatore di Galceti e poi procede in direzione di via VII marzo, via S. Martino per Galceti, via Bologna, via Abati, via Petri, p.zza Mercato Nuovo, v.le Galilei, via S. Giorgio, via S. Margherita, p. Mercatale, via S. Silvestro, p.zza S. Marco, v.le Vittorio Veneto, p.zza Stazione, di nuovo v.le Vittorio Veneto, via Tacca, via Valentini, via Fiorentina, viale Ferraris, via De Sanctis, via sulla Gora di Grignano, con conclusione al terminal in piazzale Callas, all'altezza del parcheggio scambiatore con via Meoni.
Da sud a nord il percorso è invece questo: dopo il  capolinea piazzale Callas la linea prosegue in  via Salviati, via delle Badie, via De Sanctis per poi rifare il percorso inverso con l'uscita da piazza Mercatale su via S. Antonio  per raggiungere piazza del Mercato nuovo, dove si immetterà in via Petri, via Guevara, via Bologna, via Ciampi, via del Cilianuzzo, via S. Martino per Galceti, parcheggio di Galcetello, via VII marzo, via Sante Pisani e conclusione al capolinea di Galceti, in prossimità del parcheggio scambiatore nei pressi del parco. 
I parcheggi scambiatori a servizio della Lam rossa sono quattro: il primo, in via di Galceti al capolinea, ha 150 posti auto, il secondo è in costruzione a Galcetello in via S. Martino per Galceti con una capienza di 300 posti, il terzo è a Pratilia che tra via Traversa Fiorentina, piazzale Enzo Ferrari e le arre limitrofe alla Declassata conta 450 posti già pronti, il quarto è al capolinea in piazzale Callas con 100 posteggi realizzati. Per quanto riguarda i parcheggi 'falciati' dalle corsie preferenziali, saranno circa 50 in via Valentini, 15 in via Bologna e 20 in via Sant'Antonio prima dell'attraversamento del sottopassaggio di viale Galilei, dove sarà realizzato un grande terminal perchè è un punto di snodo con le altre linee.
Le fermate del percorso saranno in tutto una sessantina, tra cui quella in pieno centro allo sbocco di via Garibaldi su piazza Mercatale. I tratti in controflow sono da Galceti in via Bologna e in via Cavallotti, da piazzale Callas in via Valentini.
Una delle novità più importanti è che la Lam rossa cambierà la viabilità in piazza Mercatale, accessibile attualmente da p.zza S. Marco e via S. Silvestro. Con la nuova linea si entrerà nella piazza da Porta Mercatale e dal ponte sul Bisenzio, percorribile in entrata e non più in uscita. Conseguentemente sarà invertito il senso di marcia in via Matteoti, che consentirà di raggiungere p.zza Mercatale da via Machiavelli. Dal ponte Mercatale si entrerà nella piazza con obbligo di svolta a destra in direzione di via S. Antonio. Inversione del senso di marcia anche in via S. Silvestro, che diventerà così in uscita verso p.zza S. Marco, mentre il senso di rotazione intorno alla piazza è lo stesso. Due semafori a chiamata dai bus Lam ogni 7 minuti saranno installati in piazza Mercatale, all'altezza della farmacia comunale, e in piazza S. Marco all'imbocco di via S. Silvestro. I due semafori permetteranno il passaggio dei bus Lam, in entrata da piazza Mercatale, interrompendo il flusso del traffico in via S. Silvestro.   
Il debutto della Lam rossa sarà preceduto da due settimane di campagna informativa e promozionale con utilizzo gratuito dei mezzi: dopo l'entrata in vigore della terza linea, a marzo partiranno anche la Lam azzurra, che collegherà Poggio a Caiano con la Lam rossa a Grignano, dietro l'agenzia della CariPrato, e la Lam viola, che arriverà fino a Montemurlo. La frequenza per entrambe è di una corsa ogni 15 minuti."
538,http://comunicati.comune.prato.it/generali/?action=dettaglio&comunicato=14200400000538,13/11/2004,13:04,Ambiente,"Le norme per il rispetto degli spazi di verde pubblico e privato","Nuove regole per giardini e parchi","Il testo presentato in Commissione consiliare passa all'esame delle Circoscrizioni","«Il verde, sia esso pubblico che privato, è patrimonio della città e come tale va tutelato. A Prato diventa una naturale conseguenza della scelta di operare in un circuito di regole per la manutenzione ordinaria e progettuale del verde». Così l'assessore all'Ambiente Camilla Curcio ha presentato govedì scorso alla Commissione consiliare 'Territorio e ambiente' il nuovo regolamento per il verde pubblico e privato, elaborato da Asm, la società cui è affidata la manutenzione del verde pubblico della città, e dal Servizio Ambiente del Comune. La regolamentazione parte dall'esigenza di dotarsi di un apposito insieme di norme per garantire la salvaguardia del patrimonio vegetale e la fruizione dei parchi e dei giardini; uno strumento finora creato da poche amministrazioni pubbliche. Il regolamento, contenuto in un volume di oltre sessanta pagine, è stato illustrato alla commissione dal  responsabile di Asm Marco Mascelli, con la premessa che si tratta di una «base di partenza per la discussione» e quindi aperta a eventuali integrazioni e modifiche.
La prima parte del regolamento riguarda la salvaguardia del patrimonio vegetale e detta norme su  abbattimenti, potature, aree di pertinenza delle alberature e distanze minime da confini e da linee ferroviarie, nuovi impianti e sostituzioni (ossia la scelta delle piante in relazione agli spazi e all'ambiente), alberate stradali (si elencano le specie adatte e i rispettivi spazi necessari) e, tutela del verde pubblico e privato.  
Mascelli si è soffermato su ciascuna delle norme a partire da quelle sugli abbattimenti. Attualmente gli abbattimenti possono essere effettuati solo dopo aver richiesto un nullaosta, che in genere, viene concesso a tutti, salvo casi eclatanti (quando cioè la richiesta riguarda alberi secolari e di particolare pregio). Il nuovo regolamento, invece, prevede che l'abbattimento di alberi debba sempre essere autorizzato: se i privati vogliono abbattere un albero posto in sede pubblica, il costo può essere sostenuto dall'Amministrazione se l'abbattimento è davvero necessario, altrimenti il privato deve provvedere a sue spese versando una somma pari al valore ornamentale della pianta, calcolato secondo una metodologia in uso al Comune di Torino.  
Anche per le potature entreranno in vigore regole nuove. Prima di tutto, come ha sottolineato da Mascelli, la potatura non giova alle piante e quindi l'intervento deve essere fatto solo in casi straordinari. Un esempio portato è stato quello dei platani lungo il viale Montegrappa, che hanno una chioma troppo estesa per lo spazio a disposizione e, quindi, si deve ricorrere al taglio dei rami pur sapendo che si tratta di un'operazione nociva per la pianta. Anche la capitozzatura, cioè il taglio apicale del fusto, è vietata perchè porta alla morte dell'albero. Purtroppo in alcuni casi vi si deve ricorrere perchè la pianta è malata: succederà ai tigli in piazza della Pietà oggi malati perchè una trentina di anni fa le cavità del loro tronco furono chiuse con il cemento. 
Molto precise le norme contro il danneggiamento degli alberi soprattutto in aree di cantiere. Il regolamento prevede anche la realizzazione di progetti di sistemazione del verde a scomputo di oneri di concessione edilizia. 
La seconda parte del regolamento stabilisce  specifiche disposizioni per la difesa fito-sanitaria delle piante e impone ai proprietari di intervenire per la lotta a malattie come il cancro colorato del platano e la processionaria del pino.
La terza parte è relativa agli alberi monumentali e alla salvaguardia dei parchi e dei giardini storici.
Quindi si passa al regolamento per la fruizione dei parchi e dei giardini pubblici: viene definito l'ambito di applicazione e le aree sono suddivise in giardini e parchi di quartiere, parchi urbani, giardini di particolare valore decorativo, parchi gioco, piste ciclabili, aree di sgambatura per cani, aree ad uso sportivo, aree a verde di pertinenza delle scuole, di edifici pubblici e di strade. Quindi vengono stabiliti i divieti e le prescrizioni. L'ultima parte, infine, riguarda le sanzioni per le violazioni al regolamento e costituisce una delle novità più interessanti introdotte dal regolamento, perchè sancisce sanzioni nei confronti di chi compie atti vandalici nei giardini pubblici e danneggia verde ed attrezzature, giochi e panchine. I casi disciplinati sono diversi e includono ovviamente anche comportamenti non corretti nel verde privato.
Adesso il regolamento sarà esaminato anche dalle Circoscrizioni e nei primi mesi del 2005 sarà sottoposto al Consiglio comunale per l'approvazione definitiva."
539,http://comunicati.comune.prato.it/generali/?action=dettaglio&comunicato=14200400000539,12/11/2004,15:14,"Consiglio Comunale","L'ok del centrosinistra, Polo perplesso sui costi dell'operazione","Il dibattito sul progetto di tram","Nella discussione intervegono i rappresentanti di tutti i gruppi politici","Dopo l'illustrazione del progetto preliminare della tramvia al Consiglio comunale da parte dell'assessore alla Mobilità Massimo Carlesi avvenuta il mese scorso, nella seduta di ieri pomeriggio 11 novembre si è tenuto il dibattito; la presentazione del primo profilo del progetto dell'assessorato e dell'area Opere pubbliche del Comune impegnata nella progettazione aveva infatti lo scopo di sottoporre all'attenzione dell'assemblea il lavoro svolto finora per dar vita ad un'opera che inciderà non solo sul trasporto pubblico urbano, ma anche sull'assetto viario ed urbanistico, e che avrà un costo di 122 milioni di euro. In sostanza l'assessorato e i suoi tecnici hanno chiesto un confronto sulle scelte effettuate prima di proseguire nella progettazione. Dalla discussione è emerso che la maggioranza di centrosinistra ha condiviso in pieno il progetto, le sue finalità e la 'rivoluzione' che comporterà nel modo di concepire il trasporto pubblico in alternativa a quello privato, ma anche il centrodestra e Rifondazione comunista hanno dimostrato apertura verso il progetto e hanno affermato di condividerne i principi ispiratori e il grande lavoro svolto finora dall'assessorato e dall'Area Opere pubbliche, anche se rimangono perplessità sugli alti costi della tramvia, sul suo inserimento nel tessuto urbano pratese nel sistema di trasporto ormai identificato con le Lam.
«Prato è una città che ha sempre puntato sull'innovazione tecnologica ed è cresciuta con essa - ha detto Fabio Caregnato dei Ds - Sul trasporto pubblico c'è stata una grossa rivoluzione in questi ultimi due anni grazie alle Lam: l'Amministrazione comunale deve continuare a puntare sull'intermodalità dei mezzi alternativi a quelli privati per garantire la flessibilità e la funzionalità del servizio rispetto alle nuove esigenze del lavoro. Bisogna scommettere su questa nuova possibilità, anche perchè visto il costo crescente del petrolio, per l'economia di una famiglia non sarà più conveniente usare solo l'auto privata. Ci vuole un'alternativa valida». 
Il consigliere Ds Giuseppe Esposito ha sottolineato che le Lam soddisfano solo in parte le esigenze della città e che in futuro da sole non saranno sufficienti contro la congestione del traffico, mentre secondo  Elisabetta Carullo dello stesso gruppo la tramvia riqualificherà Prato dandole un valore aggiunto e facendone una città europea. Sull'argomento costi la consigliera ha poi giudicato importante l'intuizione di attingere dai fondi della legge 211 del 1992, rimasti praticamente inutilizzati. Il Ds Massimo Bartoloni ha affermato che l'Italia è in ritardo di 30 anni sulla scelta della tramvia, su cui città europee come Friburgo in Germania fin dal 1970 hanno puntato per risolvere con successo i problemi di traffico ed inquinamento. Per Andrea Ballini dei Ds e Aurelio Donzella dell'Italia dei valori il tram è un'evoluzione delle Lam che porterà nuove opportunità per il commercio, il lavoro e la rinascita del centro storico.
Tommaso Rindi dei Verdi ha puntato l'attenzione sul ridottissimo inquinamento atmosferico prodotto dal tram rispetto agli autobus e alle macchine, con un netto miglioramento quindi della qualità dell'aria e della salute. 
L'ingente spesa che la costruzione dell'opera è una delle principali preoccupazioni di Rifondazione comunista: «Prato ha fatto un salto di qualità notevole nel trasporto pubblico concepito come reale alternativa al mezzo privato - ha detto il capogruppo Leonardo Becheri - Appoggiamo le scelte fatte da Carlesi in questi due anni e il progetto della tramvia è positivo, ma bisogna verificare come si inserisce nell'insieme della mobilità pratese: il mix tra Lam, tram, e ferrovie è 'digeribile' per la città? Ma l'aspetto più delicato è quello finanziario: in un momento difficile come quello attuale per le casse degli enti locali, cosa succederebbe se il tram non venisse accolto come ci si aspetta e se le entrate quindi non ci saranno? 122 milioni di euro come costo ingesserebbero il Comune».
Stesse perplessità anche per Forza Italia: «Apprezziamo il modo di affrontare la questione da parte dell'assessorato partendo dal Consiglio comunale e il grosso lavoro compiuto dall'Ufficio tecnico - è intervenuto il capogruppo Goffredo Borchi - Ma siamo sicuri che il gioco valga la candela? Prima di imbrigliare le risorse comunali in spese così esorbitanti si dovrebbero effettuare studi più approfonditi sul percorso del tram, visto che sarebbe difficilissimo modificarlo, e sulla sua incidenza sul traffico privato e pubblico». 
Di tenore diverso l'intervento di Luca Roti della Margherita: «Con questo progetto la città raccoglie una sfida importante per una crescita in servizi, sviluppo e riqualificazione. Ricordiamoci anche l'esperienza innovativa fatta con la Lam, che all'inizio ha richiesto un cambiamento nella mentalità e nel modo di concepire il trasporto pubbblico, ma poi anche i detrattori si sono dovuti ricredere di fronte ai risultati ottimi».
«Non abbiamo preclusioni ideologiche e politiche all'idea della tramvia, che è positiva - ha replicato Maurizio Bettazzi di An - ma bisognerebbe analizzarla meglio dal punto di vista dei costi e dei ricavi e della funzionalità: è necessario per questo pensare la città non com'è ora, ma come sarà tra 10 anni. Ci sono diversi punti oscuri del progetto, ad esempio la scelta di ospitare la stazione di partenza nell'attuale deposito merci della Stazione Fs: perchè andare di là dal Bisenzio col rischio di caricare ulteriormente i ponti e non pensare invece una collocazione vicina al nuovo ospedale che sorgerà a S. Paolo?» Dello stesso parere anche Gianluca Banchelli dello stesso partito, per il quale la tratta Stazione Fs-centro città è già servita al meglio dalla Lam.
"
540,http://comunicati.comune.prato.it/generali/?action=dettaglio&comunicato=14200400000540,12/11/2004,14:08,Circoscrizioni,"Al quartiere Nord eventi per ogni fascia di età","Le iniziative autunno/inverno","La prima manifestazione sabato 13 novembre a villa Fiorelli","La circoscrizione Prato Nord, nell’ambito delle iniziative in campo culturale, sociale e formativo rivolte a tutte le fasce d’età, organizza una molteplicità di eventi che, a partire da sabato 13 novembre sino a tutto il mese di gennaio, spazieranno dalla proiezione di film al corso di teatro, dai corsi di internet agli spettacoli teatrali oltre alla promozione di corsi specifici, quali quello di espressione pittorica, di manipolazione della creta, di danza egiziana e di manualità. Gli eventi si svolgeranno principalmente presso le strutture presenti sul territorio circoscrizionale: villa Fiorelli per la realizzazione di eventi musicali e letterari, la biblioteca di via Corridoni per il cinema rivolto a adulti e ragazzi e la casa del popolo di Coiano per gli spettacoli teatrali. 
Il primo appuntamento sarà domani, sabato 13 novembre alle ore 17 a villa Fiorelli, nell'ambito dei «Pomeriggi culturali» la scuola di musica comunale «G. Verdi» propone un concerto dei chitarristi Edoardo Buccianti, Nicola Camilli, Davide Lufrano e del gruppo «Laboratorio del sogno lucido» formato dai musicisti Davide Lufrano (chitarra), Lorenzo Innocenti (basso) e Tommaso Rosati (batteria).
Domenica 14 novembre, dalle ore 10 nella sala polivalente della biblioteca di via Corridoni, inizia il laboratorio per bambini e genitori, organizzato in collaborazione con il gruppo «Zilly & Co», che proseguirà, ogni domenica mattina, fino a tutto il mese di gennaio.
Il programma dettagliato delle iniziative è disponibile presso le strutture della circoscrizione nord, l’Urp del Comune di Prato e presso le sedi delle altre circoscrizioni comunali."
541,http://comunicati.comune.prato.it/generali/?action=dettaglio&comunicato=14200400000541,12/11/2004,13:56,Sindaco,"Prato intitola una piazza ai Caduti di Nassiriya",-,,"«Un atto dovuto da parte dell'Amministrazione comunale per ricordare chi opera in missioni che si propongono la civile convivenza fra i popoli», Con queste parole, davanti ad picchetto d'onore di Carabinieri, il sindaco Marco Romagnoli ha scoperto la targa che intitola ai «Caduti di Nassiriya» il piazzale, zona Palasport, antistante un supermercato a Maliseti.
Una breve e toccante cerimonia, preceduta dalle note del silenzio fuori ordinanza, eseguito dalla tromba dei Carabinieri, e dalla messa, celebrata da don Santino Brunetti, nella chiesa di Maliseti, in memoria dei caduti di Nassiriya.
Prato ha voluto ricordare, con l'intitolazione di una sua piazza, il sacrificio di 19 connazionali (12 carabinieri, 5 militari e due civili), avvenuto un anno fa. 
Una cerimonia cui ha preso parte, col sindaco, il sen. Roberto Ulivi, il prefetto Giuseppe Badalamenti, l'assessore Massimo Carlesi, il presidente della Circoscrizione ovest Giovanni Mosca, i consiglieri comunali Goffredo Borchi, Fulvio Ponzuoli, Maurizio Bettazzi e Maurizio Castagna, il tenente colonnello della Compagnia provinciale dei Carabinieri Giuseppe Buongiorno, i rappresenati della Polizia, della Guardia di Finanza, della Polizia penitenziaria e dei Vigili del fuoco, tutte le associazioni d'arma e una delegazione della Croce Rossa, don Santino Brunetti per la Curia diocesana.
«La pace - ha proseguito il sindaco - rappresenta una prospettiva per tutti i popoli, oltre ogni frontiera. La pace è il supremo interesse di ogni nazione e di ogni popolazione, a salvaguardia dei diritti di ognuno».
 
   "
542,http://comunicati.comune.prato.it/generali/?action=dettaglio&comunicato=14200400000542,12/11/2004,14:01,Circoscrizioni,"Prato Centro, quinta  assemblea sul bilancio partecipativo",-,,"Il quinto appuntamento per la presentazione del bilancio partecipativo da parte della circoscrizione Prato Centro è fissato per lunedì 15 novembre, alle 21.15, nella sede dell'associazione Il Panda in via A. Franchi 55.
La presidente della circoscrizione, Rosita Mattei, spiegherà, come nei precedenti appuntamenti,  che le linee del piano di attività 2005 saranno definite con nella massima condivisione con i cittadini e le associazioni.
All'incontro parteciperanno anchre i membri del Comitato esecutivo e altri consiglieri  circoscrizionali.
"
543,http://comunicati.comune.prato.it/generali/?action=dettaglio&comunicato=14200400000543,12/11/2004,15:07,"Consiglio Comunale","«Una scelta per non ingessare la mobilità»","Tram, la replica di Carlesi","La prima linea dalla Stazione centrale a S. Paolo","«Dobbiamo fare delle scelte per non ingessare la mobilità della città e renderla al servizio dello sviluppo e delle esigenze dei cittadini». Così l'assessore alla Mobilità Massimo Carlesi ha replicato ieri 11 novembre in Consiglio comunale in chiusura del lungo dibattito sul progetto preliminare della tramvia pratese. La prima linea, presentata il mese scorso in Consiglio dall'assessore Casrlesi e dal dirigente del Servizio Opere pubbliche Lorenzo Frasconi insieme agli altri tecnici impegnati nella progettazione,  collegherà la Stazione centrale Fs con il Castello dell’Imperatore e il nuovo ospedale a S. Paolo avrà una lunghezza di 5,8 km, 14 fermate, 150 corse al giorno e una capienza fino a 1400 passeggeri nelle ore di punta della giornata: «Il nostro obiettivo fin dall'elaborazione del primo Piano urbano della mobilità è stato quello di creare una città in crescita, efficiente, che si misura con lo sviluppo sostenibile di cui la mobilità è un supporto importante. La tramvia fa parte di un quadro più ampio e della visione d'insieme del trasporto rappresentato dal Pum 2004-2006, un progetto organico che si inserisce in un contesto di area metropolitana. Non è un caso se a Prato è stato affidato l'incarico di progettare la metro-tramvia verso la zona sud dell'area da parte di Firenze e Pistoia. Le scelte progettuali sono comunque state precedute da studi approfonditi sugli spostamenti dei lavoratori, le ore di punta, il percorso più conveniente sia dal punto di vista dell'utilizzo che dei costi di realizzazione, che di impatto urbano». Carlesi ha chiarito che il tram non si sostituirà al sistema delle Lam, ma costituirà un'integrazione: «Le Lam sono senz'altro più duttili del tram, ma hanno dei limiti per cui non saranno più sufficienti da sole a fare da alternativa al mezzo privato: lo stiamo sperimentando già adesso con la Lam rossa, che servendo una zona molto più ampia ha avuto bisogno di autobus più grandi e uno studio attento su percorsi  che rispettino anche i veloci tempi di percorrenza. Se però riusciamo già con mezzi così limitati a rispondere bene alla richiesta dei cittadini, che quotidiamente scelgono la Lam lasciando l'auto a casa, cosa potremmo fare con un mezzo più grande, strutturato e dalle ampie capacità di trasporto? Si tratta di fare ora delle scelte coraggiose per riqualificare davvero la città e cambiare lo stato attuale delle cose per un nuovo sviluppo.»
Per la prima linea sono state elaborate 18 soluzioni diverse di percorso: quella proposta dall’Ufficio Trasporti del Comune per convenienza dei costi, dei benefici prodotti e dell’impatto ambientale, prevede la partenza della linea dalla stazione centrale per poi proseguire in piazza S. Marco,  viale Piave, via Campolmi, via Nistri,  via Sant'Orsola, l’ospedale attuale, Mercatino, via Vivaldi e infine il nuovo ospedale di Galciana a nord-ovest della città. E’ stata abbandonata l’ipotesi di realizzare un tratto della linea interrato nel centro, anche se non interferirebbe con la viabilità, perché i costi diventano cinque volte più alti, il servizio meno capillare e vi sarebbero problemi di stabilità degli edifici soprastanti a causa delle di vibrazioni. I costi di costruzione ammontano a 122 milioni di euro, che saranno coperti con un finanziamento statale di 73milioni e 200mila euro e un mutuo richiesto dal Comune per 48 milioni e 800mila euro. Per 10 anni la quota annuale a carico del Comune ammonterebbe quindi a 5 milioni e 354mila euro. Il costo di gestione è invece di 2 milioni e 886mila euro all’anno, a fronte di un ricavo totale annuo dai biglietti (1,20 euro per una corsa semplice) e abbonamenti (28,8 euro) di circa 3 milioni e 91mila euro. I ricavi provenienti dall’uso del tram consentirebbero quindi di coprire i costi di gestione.
"
544,http://comunicati.comune.prato.it/generali/?action=dettaglio&comunicato=14200400000544,12/11/2004,14:50,Ambiente,"La prima  'domenica ecologica'. Ogni mese una fino ad aprile","Il 14 novembre senza auto nel centro città","Il divieto dalle 10,00 alle 18,00. Apertura dei negozi e iniziative nelle piazze","Una domenica ecologica, la prima di una serie che a partire dal 14 novembre, una volta al mese fino ad aprile (la domenica scelta dal Comune è la seconda di ogni mese), renderanno inaccessibile il centro città e un'area adiacente alle mura.
«Le domeniche ecologiche - dichiara l'assessore all'Ambiente Camilla Curcio - diventano 'permanenti' e rientrano in quelle misure antiinquinamento volte a evitare i blocchi totali alla circolazione».
Così il 14, dalle 10,00 alle 18,00, va in scena la prima domenica senza auto, all'insegna dello slogan «Respiriamo Prato ...città in gamba», promossa dagli assessorati all'Ambiente, alla Cultura e alla Mobilità, in collaborazione con Legambiente e sponsorizzata da Consiag, Asm, Palagym e Prato Fiere.  
I divieti di circolazione riguarderanno tutta l'area del centro città, fatta eccezione per p.zza S. Marco, via S. Silvestro, p.zza Mercatale, via S. Antonio, via S. Giorgio, via S. Margherita, e il perimetro, a ridosso della fascia muraria, delimitato da via M. Roncioni, via A. Zarini, via del Romito, via Genova, via Livorno e via Pisa. Domenica senza auto con negozi aperti (sarà così anche per le successive), con l'apertura dei musei cittadini e l'organizzazione di visite guidate, con la presenza del Ludobus in p.zza delle Carceri e dell'Ecorriera Asm in p.zza Duomo, della musica popolare in via S. Trinità e con le Lam blu e verde, che nel pomeriggio osserveranno la frequenza feriale di un bus ogni 7 minuti.  
«Il Comune - spiega l'assessore Curcio - attua questa iniziativa da solo e in piena autonomia perchè il Governo non la ritiene degna di considerazione. Il Comune invece ci crede perchè con questa iniziativa si può stimolare la sensibilità dei cittadini sulle questioni dell'inquinamento atmosferico».
Le prossime domeniche ecologiche, fra l'altro, coinvolgeranno anche le Circoscrizioni. Domenica s'inizia nel pomeriggio a S. Paolo con la 'sbruciatata' nei giardini compresi nell'area del centro commerciale naturale.  
"
545,http://comunicati.comune.prato.it/generali/?action=dettaglio&comunicato=14200400000545,12/11/2004,16:43,"Consiglio Comunale","«A Prato serve una Casa dello studente»","Interrogazione sul Polo universitario","L'assere Giovagnoli risponde al quesito del consigliere comunale Esposito","Il Polo universitario pratese è stato al centro di un'interrogazione presentata nella seduta del Consiglio comunale di ieri 11 novembre dal consigliere Ds Giuseppe Esposito. Il consigliere ha chiesto se l'Amministrazione comunale ha previsto per il futuro la realizzazione di una Casa dello studente come nelle altre città universitarie italiane: proprio in questi giorni l'Università di Prato sta festeggiando i 10 anni di vita - ha detto Esposito nella sua illustrazione - assumendo sempre più le caratteristiche di un Polo universitario all'avangiardia nella nostra regione soprattutto per le materie specifiche che vi sono insegnate. La realizzazione di una Casa dello studente potrebbe essere un'ulteriore risorsa per attrarre gli studenti che risiedono lontani dalla città e una risposta anche al problema dell'emergenza casa e del caro affitti». All'interrogazione ha risposto l'assessore all'Università Fabio Giovagnoli: «L'Università pratese è cresciuta in modo inaspettato in questi 10 anni: gli studenti che frequentano oggi i corsi sono 1400, un numero impensabile fino a pochi anni fa. Di questi circa il 10% sono studenti fuori sede, un dato destinato a crescere a cui sicuramente bisogna dare una risposta. La competenza in materia è però dell'Azienda regionale per il diritto allo studio e va comunque valutata attentamente la domanda, cioè quanti tra gli studenti che vengono da fuori hanno effettivamente bisogno di trasferirsi a Prato o l'hanno già fatto oppure sono pendolari che vengono da città vicine. Avvieremo comunque un confronto su questo tema con l'Azienda per il diritto allo studio, con cui ci siamo già accordati per ottenere buoni pasto per la mensa degli studenti, e poi penseremo ad una ricognizione degli spazi già esistenti in città che potrebbero essere utilizzati per ospitare le residenze degli studenti fuori sede».
In questo primo decennale del Polo universitario pratese sono stati attivati i corsi di laurea in Marketing e internazionalizzazione della facoltà di Economia, Ingegneria dell'ambiente e delle risorse, Ingegneria dell'informazione ed Ingegneria industriale della Facoltà di Ingegneria, Progettazione e gestione di eventi e imprese dell'arte e dello spettacolo per Lettere e Filosofia,  le lauree in professioni infermieristiche, sanitarie e di ostetricia per Medicina e Chirurgia, Relazioni Industriali e sviluppo delle risorse umane per Scienze politiche e la laurea interfacoltà in Scienze dell'amministrazione, comune a Ingegneria, Economia e Ingegneria della qualità. C'è poi la laurea specialistica in Analisi e politiche dello sviluppo locale e regionale di Scienze politiche. Infine sono stati attivati i master di primo livello in management della filiera tessile, progettazione meccanica avanzata, coordinamento delle attività di protezione civile e ingegneria della qualità.
"
546,http://comunicati.comune.prato.it/generali/?action=dettaglio&comunicato=14200400000546,,,,,,,"notizia non presente"
547,http://comunicati.comune.prato.it/generali/?action=dettaglio&comunicato=14200400000547,,,,,,,"notizia non presente"
548,http://comunicati.comune.prato.it/generali/?action=dettaglio&comunicato=14200400000548,13/11/2004,13:29,Circoscrizioni,"Le opere e gli interventi nel Quartiere centro","Prato città curata",,"Anche nella Circoscrizione centro sono stati tanti gli interventi realizzati nell'ambito del progetto Prato città curata, per il quale sono stati stanziati dall'Amministrazione comunale 7 milioni e 500 mila euro, ripartiti in parti uguali tra i quartieri cittadini. Ecco nel dettaglio gli interventi eseguiti nella Circoscrizione centro.
VIA RONCIONI: rifacimento marciapiedi e da Via san Giusto a Via Roma  e strada da Via San Giusto a Via Purgatorio;  
VIA PISA e VIA LUCCA: rifacimento marciapiedi e  strada.
VIA RAVENNA E VIA ANCONA: rifacimento marciapiedi.
VIA SAN GIUSTO:	sistemazione ed asfaltatura marciapiedi da Via Roncioni a Ponte San Giusto.
VIA NENNI: sistemazione e asfaltatura marciapiede vicino alla fermata della Cap.
VIA NAPOLI: rifacimento dei marciapiedi lato giardino.
VIA MARX: asfaltatura marciapiede e abbattimento barriere architettoniche, nonchè realizzazione di un attraversamento pedonale protetto e sistemazione dei vialetti interni nei giardini.
BOCCIODROMO VIA ROMITA: sistemazione interna dei marciapiedi.
SCUOLE MARCONI: sistemazione terreno.
VIA REGGIANA:	realizzazione dell'area di sosta, costruzione della fermata Cap, costruzione e sistemazione del marciapiede perimetrale al giardino pubblico,  costruzione della rotatoria all'ingresso dell'istituto “Keynes”.
VIA DELLE GARDENIE: sistemazione marciapiedi lato “Gescal” e lato chiesa, realizzazione del marciapiede presso il giardino pubblico, sostituzione impianto pubblica illuminazione, abbattimento delle barriere architettoniche.	
VIA ZARINI: ristrutturazione dei marciapiedi da Via Valentini a Via Arcangeli.
VIA SAN VINCENZO, CORSO SAVONAROLA E VIA MAZZAMUTI: asfaltatura strada;
VIA DI GHERARDO: asfaltatura strada, sistemazione del parcheggio e del marciapiede, prolungamento del marciapiede fino a Via San Fabiano	
RECINZIONE VIA FIRENZE: realizzazione della recinzione del parcheggio pubblico;
VIA MARSALA: allargamento dei marciapiedi e rifacimento della strada.	
VIA DEL ROMITO: allargamento del marciapiedi.	
VIA SAN GIORGIO: realizzazione marciapiede lato Piazza Martini, asfaltatura strada.	
VIA SANTA MARGHERITA: realizzazione del marciapiedi e asfaltatura strada.	
VIA SAN SILVESTRO: allargamento marciapiede nel tratto finale e asfaltatura strada.	
VIA BOLOGNA: allargamento del marciapiede e asfaltatura dell'area di sosta.	
 


"
549,http://comunicati.comune.prato.it/generali/?action=dettaglio&comunicato=14200400000549,14/11/2004,18:53,Agenda,"Il vento mette in crisi la città","Tanti interventi della Protezione civile","Il  ringranziamento del sindaco a tutti gli uomini impegnati nell'emergenza","«Un evento unico» l'ha definito l'assessore comunale alla Protezione civile Enrico Giardi, presente dalla notte fra sabato e domenica nella sala operativa dove si sono coordinate le operazioni di intervento. Un evento che ha indotto il sindaco Marco Romagnoli a inviare alla Regione la cosiddetta 'segnalazione degli eventi' che hanno investito la città, preludio alla richiesta dello stato di calamità naturale. Lo stesso sindaco, al mattino, previa consultazione con gli assessori alla Mobilità e all'Ambiente, Massimo Carlesi e Camilla Curcio, aveva sospeso la 'domenica ecologica', programmata per oggi, per la necessità di impiegare vigili urbani e squadre di intervento nell'emergenza causata dal vento.
Vento, che ha incominciato a imperversare dalla serata di sabato, con raffiche che hanno raggiunto anche i 93 km/h, creando non pochi problemi. Il bollettino, a fine di una giornata intensa, proveniente dalla sala della Protezione civile di via del Ceppo Vecchio, parla di alberi sradicati, danni alle auto, tegole e cornicioni che hanno invaso la sede stradale, pali della illuminazione pubblica caduti, cartelloni pubblicitari svolazzanti. Solo nel pomeriggio, per l'attenuarsi delvento, la situazione è tornata progressivamente a normalizzarsi e Roberto Corrieri, responsabile comunale della Protezione civile, e con lui tutti gli uomini delle Forze dell'ordine, dei Vigili del Fuoco e dei vigili urbani, delle associazioni del volontariato, dell'Asm e dell'Ufficio tecnico e strade del Comune, hanno potuto tirare un sospiro di sollievo.
La lunga notte della Protezione civile era infatti iniziata alle 20,00 di sabato 13, anche se tutte le strutture che fanno capo al sistema di pronto intervento erano allertate dal mattino (l'allerta peraltro è in vigore fino a domani mattina, lunedì, alle 8,00). Le prime richieste d'aiuto sono arrivate subito e la situazione è iniziata a farsi critica intorno alle 22,00 di sabato. Per tutta la notte è stato un continuo andirivieni di squadre di soccorso che hanno dovuto rimuovere alberi, transennare strade, segnalare stati di pericolo. Solo nella mattinata si conta che siano arrivate al centralino della Protezione civile un centinaio e passa di telefonate, e altrettante sono giunte al Comando della Polizia municipale. A termine della giornata l'assessore Giardi ha rilevato come la macchina della Protezione civile abbia funzionato «in virtù del coordinamento e della collaborazione che avviene fra le istituzioni». Un ringranziamento «per l'opera svolta a tutti gli uomini impegnati negli interventi d'emergenza» è venuto anche dal sindaco Marco Romagnoli. 
Nel dettaglio il quadro della situazione.
ALBERI SRADICATI - La situazione si è fatta pesante in tutte le strade alberate. Rami hanno invaso le sedi stradali, mentre diverse piante sono cadute. Le situazioni più eclatanti: in piazza Cardinale S. Niccolò è caduto un tiglio di grandi dimensioni, in via Roma due pioppi, in via Pistoiese, località Mazzone, sono crollati tre platani, un olmo è caduto in prossimità dello stadio, all'altezza dell'entrata sul lato scalo merci, un albero è caduto in via Bologna, mentre un platano è venuto giù sul viale Marconi. Ma per tutta la giornata volontari, uomini di Asm, vigili del fuoco e vigili urbani sono intervenuti. Tagliati alberi pericolanti nella notte a Pratilia, nel pomeriggio in viale Piave, nella zona dietro l'istituto Buzzi. E poi tanti interventi per rimuovere rami dalle carreggiate. Si è dovuti anche intervenire per mettere in sicurezza un semaforo fra via F.lli Cervi e via S. Martino per Galcetti. 
TEGOLE E GRONDAIE - Interventi in molte strade cittadine per tegole e grondaie divelte e per pezzi di cornicioni crollati. Per rimuovere i detriti è stata necessaria la chiusura temporanea di alcune vie, fra cui via Cavallotti, via Filzi, via Ciliani, riaperte a pieno regime solo nel pomeriggio, via Carraia dove si stava ancora lavorando.
Molti interventi per tegoli e cornicioni divelti, nel pomeriggio, soprattutto nella zona di Chiesanuova e Maliseti.
PALI ILLUMINAZIONE - Anche pali della rete di illuminazione pubblica sono crollati. Le situazioni più pesanti in via Gherardi, sulla Tangenziale e sulla Declassata, nei pressi della rotonda di Capezzana.
CARTELLONI PUBBLICITARI - Finiti a terra soprattutto sulle grandi arterie di scorrimento (Declassata e Tangenziale), il che ha richiesto numerosi interventi.
CANTIERI EDILI - Numerosi interventi sono stati richiesti nei cantieri, a causa del vento.    
INCIDENTI - Non si segnalano feriti, ma uno dei tre platani in via Pistoiese, località Mazzone, è caduto poco prima del passaggio di un auto, che ha sbattuto contro un altro albero; idem per un palo della luce in via Gherardi. Nel viale Montegrappa un albero è caduto su un auto in sosta. Inoltre sono tante le segnalazioni per danni alle auto in sosta, investite da rami di alberi e tegoli un po' in tutta la città. Una stima precisa ancora non c'è ma si parla di alcune decine di macchine danneggiate.
MATERNA INAGIBILE - Scoperchiato il tetto dell'asilo/scuola materna di v.le Galilei/via A. Negri. Immediata l'ordinanza di chiusura e di non agibilità della scuola, insieme all'ordinanza di somma urgenza per ripristinare le condizioni di sicurezza dell'edificio.
MOVIMENTI TERROSI - Un leggero movimento di terra si è verificato in via di Cannetto, ma non c'è stato bisogno di alcun intervento.  
NESSUNA INTERRUZIONE - In una giornata d'emergenza non si segnalano interruzioni della corrente elettrica o nell'erogazione di altri servizi essenziali.
I NUMERI - Difficile stimare il numero degli uomini impegnati in una giornata siffatta fra squadre di volontariato, vigili del fuoco, forze dell'ordine e l'insieme delle strutture della Protezione civile.
A pieno regime la struttura comunale di Protezione civile con le squadre dell'Ufficio tecnico e dell'Ufficio Strade, i vigili urbani (in servizio sono stati circa 90 nell'arco della giornata) coordinate dal comandante Marco Nieri, e le squadre di Asm, un'altra trentina di persone, coordinate dal direttore Alessandro Gensini e dal responsabile del verde Marco Mascelli. E poi come detto il resto della Protezione civile e tanti volontari.   
STIMA DANNI - Una stima dei danni sarà eseguita più puntualmente nei prossimi giorni. La giornata è stata impiegata a fronteggiare l'emergenza.
"
550,http://comunicati.comune.prato.it/generali/?action=dettaglio&comunicato=14200400000550,15/11/2004,14:09,"Opere pubbliche","Gli interventi di Prato città curata nel Quartiere sud","Il quadro dei lavori effettuati","Alcune realizzazioni saranno concluse all'inizio del prossimo anno","Anche nella Circoscrizione sud sono stati diversi gli interventi nell'ambito del progetto Prato città curata, realizzato dall'assessorato ai Lavori pubblici in tutte le Circoscrizioni pratesi soprattutto per abbattere le barriere architettoniche ed aumentare la sicurezza stradale. I lavori, avviati a metà del 2003, sono in via di ultimazione o sono stati programmati per l'inizio del 2005.
Ecco nel dettaglio gli interventi eseguiti nella Circoscrizione sud.
Sono state riasfaltate con risistemazione dei marciapiedi via dell'Alloro, dalla Casa del Popolo alla piazza della Chiesa, via Rugea, via Crocicchio dell'oro, via Giramonte, via Braga, dalla chiesa al cimitero, via Guerrazzi, via Frosini, via Bigoli, via Cepperelli, tranne i marciapiedi, via Bruzzi, via del Pratellone, dal civico 1 al 30, via del Pozzo, da numero civico 33 fino al 37, via Risorgimento, via Polla, all'incrocio con via Risorgimento, via Lapo Gianni, via Roma, alla rotatoria tra via Baciacavallo e via Paronese,dalla Magniflex al supermercato Conad e dalla rotatoria fino al cavalcavia dell'Autostrada, via Gabbiana, dove è in corso anche l'eliminazione dell'accesso alla Tangenziale. 
In via Bessi è stato rifatto il marciapiede sul lato del campo sportivo, in via Bindi oltre alla riasfaltatura è stata rinnovata l'illuminazione pubblica, come anche nella piazza della Chiesa di S. Maria a Colonica e via Cava.
In via Turchia  e via del Lazzeretto sono stati realizzati attraversamenti pedonali in rilievo
In via Papi risanamento e asfaltatura della carreggiata stradale, in via Montessori rifacimento del marciapiede, come anche in via Castruccio.
Sono stati poi programmati gli interventi per rinnovare la pubblica illuminazione in via Lapo Gianni, via Roma, tra l'Autostrada e via Baciacavallo e via Bigoli, per la sistemazione dello spartitraffico e del marciapiedi dalla chiesa di Tobbiana alla farmacia, in via Roma dal marciapiede lato est da via Guinizzelli a via Ginzburg, per il risanamento e la asfaltatura della carreggiata in via del Lazzeretto da Via De Sanctis a Via di Cafaggio, per la ricostruzione dei marciapiedi e la riasfaltatura in via Gherardacci e per l'integrazione alle opere di urbanizzazione eseguita da privati in via delle Calvane.
 

"
551,http://comunicati.comune.prato.it/generali/?action=dettaglio&comunicato=14200400000551,15/11/2004,15:18,Cultura,"Quasi 300 persone si iscrivono alle visite guidate nei musei","Anche senza la domenica ecologica","Mazzoni: «Considerata la giornata, è un buon risultato»","Sospesa a causa del cattivo tempo la 'domenica ecologica' programmata per ieri, 14 novembre, in città sono, comunque, rimasti aperti i negozi e anche i musei hanno osservato l'annunciata apertura straordinaria durante la quale è offerta a tutti la possibilità di visitare gratuitamente le collezioni artistiche. Un'occasione che in molti non hanno voluto perdere. E i numeri, rilevati dalla dottoressa Rita Jacopino responsabile dell'ufficio Risorse museali dell'assessorato alla Cultura, lo attestano in modo inequivocabile. 
Alle visite guidate hanno partecipato 274 persone: 90 di queste hanno scelto la visita al Museo dell'Opera del Duomo; 52 hanno optato per la Quadreria Comunale all'interno del Palazzo del Comune; il Museo del Tessuto è stato visitato da 50 persone; 22 i visitatori nelle Antiche Stanze di Santa Caterina; 14 nel Chiesino di S. Ambrogio; visite guidate per 34 persone  nel Castello dell'Imperatore; infine in 12 sono andati a vedere 'Prato e i suoi tesori' al Museo di pittura murale di S. Domenico.
'Considerata la giornata particolarmente difficile per tutta la città, che ha costretto l'amministrazione comunale a sospendere la domenica ecologica,  - ha commentato l'assessore alla Cultura Andrea Mazzoni - la partecipazione di quasi trecento persone alle visite guidate nei musei rappresenta un elemento di consolazione che testimonia e conferma l'attenzione dei cittadini al patrimonio artistico di Prato. L'idea è di continuare su questa strada per tutte le prossime domeniche ecologiche.'"
552,http://comunicati.comune.prato.it/generali/?action=dettaglio&comunicato=14200400000552,15/11/2004,15:27,Scuola,"Istituite due nuove sezioni di materna  a Prato","La notizia è arrivata stamani","Una all'istituto comprensivo Gandhi, l'altra all'istituto Lippi di Chiesanuova","Prato avrà due nuove sezioni di scuola materna statale: una sarà istituita presso l'istituto comprensivo Gandhi, l'altra presso l'istituto comprensivo Lippi di Chiesanuova. La notizia del decreto di istituzione delle due nuove sezioni è stata comunicata questa mattina all'assessore alle Politiche educative, Sabrina Nieri, direttamente dal direttore  del Centro servizi amministrativi (ex Provveditorato), dottoressa Battiato.
'Si tratta di un risultato inportante per la città - ha commentato Nieri - che premia l'impegno speso da questa amministarzione nel chiedere il rispetto del  diritto di ogni bambino e bambina a trovare posto nella scuola dell'infanzia. Avremmo voluto - ha sottolineato l'assessore - che le due sezioni fossero state messe a disposizione fin dall'inizio dell'anno scolastico per dare alle famiglie una risposta nei tempi opportuni. Tuttavia gli uffici comunali e le scuole si stanno adoperando per permettere nell'arco di pochi giorni l'inizio dell'attività scolastica.'. 
'La notizia - ha aggiunto Nieri - arriva proprio nel giorno in cui la scuola si è fermata per protestare contro la riforma Moratti e la mancanza di risorse destinate alla scuola pubblica'. La richiesta avanzata a suo tempo dall'amministrazione pratese, ha fatto rilevare l'assessore, aveva proprio il senso di affrontare il problema dell necessità di adeguatezza delle risorse che devono  tenere conto della generalità della scuola. "
553,http://comunicati.comune.prato.it/generali/?action=dettaglio&comunicato=14200400000553,15/11/2004,15:33,"Polizia municipale","«I vigili tutelano chi rispetta le regole, non i trasgressori»","La replica dell'assessore Massimo Carlesi","Per l'amministratore comunale è stato investito molto nella salvaguardia dei comportamenti corretti»","«Nessun riguardo per chi non rispetta le norme del Codice della strada creando pericolo per se stessi e per gli altri». Così l'assessore alla Mobilità replica alle affermazioni del responsabile Uil Luciano Mencacci, che ieri ha criticato l'utilizzo dei vigili in borghese. L'assessore chiarisce che l'impiego degli agenti in borghese mira a colpire con 'l'effetto sorpresa' gli automobilisti indisciplinati e le violazioni del Codice della strada che ad un vigile in divisa sarebbe più difficile sanzionare, come passare con il semaforo rosso e parcheggiare in seconda e terza fila provocando non solo ingorghi, ma anche pericolo per la sicurezza stradale.
«Sembrerebbe che i vigili debbano essere indulgenti e avere un occhio di riguardo giustificando chi non rispetta le regole, svalutando così l'operato degli agenti - risponde Carlesi - L'Amministrazione comunale elogia invece l'operato della Polizia municipale, a tutela della grande maggioranza dei cittadini onesti e disciplinati che rispetta le regole, ma non di quei pochi che non lo fanno creando pericoli e disagi. Come hanno dimostrato anche domenica durante l'emergenza per il maltempo, i vigili sono sempre pronti ad intervenire e sono vicini ai cittadini. Per diffondere la cultura della sicurezza e del comportamento responsabile il Comune ha investito molto negli ultimi anni, sia sotto il profilo dell'educazione stradale che degli interventi di controllo e strutturali per aumentare la sicurezza delle strade. Quindi non ci può essere tutela e tolleranza per certi comportamenti».
"
554,http://comunicati.comune.prato.it/generali/?action=dettaglio&comunicato=14200400000554,15/11/2004,15:24,"Protezione civile","Circa 600 gli interventi effettuati in varie parti della città","Il giorno dopo la bufera di vento","Seicento le persone impegnate, di cui 120 volontari. I danni maggiori alle alberature e alla illuminazione pubblica","Il giorno dopo la grande furia del vento, che si è abbattuto sulla città fra la notte di sabato e domenica e nella giornata di domenica, si chiarisce l'entità dell'emergenza che ha dovuto fronteggiare la Protezione civile. In tutto sono stati effettuati 575 interventi (ma ancora nella giornata odierna i vigili del fuoco procedevano nel loro lavoro a causa di grondaie, cornicioni e tetti danneggiati), e sono state impegnate nelle operazioni di aiuto e di messa in sicurezza di strade e vie cittadine, circa 580 persone, fra cui 120 volontari delle diverse associazioni che fanno capo alla struttura di Protezione civile, il che fa dire ad Enrico Giardi, assessore comunale alla Protezione civile, «che la Protezione civile è un sistema che funziona in virtù delle sinergie che si realizzano fra le diverse istituzioni e il mondo del volontariato, sempre pronto a rispondere alle necessità che si presentano».
Intanto le strutture comunali stanno procedendo alla rilevazione in termini monetari dei danni subiti dal patrimonio pubblico. Un calcolo non semplice, anche perchè accanto a problemi più rilevanti ve ne sono stati altri di lievissima entità.
Di sicuro ad una prima valutazione a uscirne più malconci sono la rete di illuminazione pubblica, con almeno 25 pali danneggiati più diverse linee, e il patrimonio verde della città, che conta almeno 12 piante di alto fusto e di pregio irrimediabilmente perdute (e si calcola che ogni pianta persa valga all'incirca 2500 euro), per non contare tutti il resto degli alberi che hanno subito guai più o meno seri e a cui già da oggi sta provvedendo Asm.
Molti danni anche alla segnaletica e ai cartelli con le indicazioni stradali, cui c'è da aggiungere i guai provocati dal vento a una decina di semafori.
Quanto al patrimonio immobiliare pubblico vari edifici sono stati danneggiati e una decina di scuole, anche se nella maggior parte dei casi si tratta di piccoli danni, prevalentemente a infissi e finestre. Le situazioni più difficili si sono registrate al cimitero di S. Giusto, dove è stata compromessa la guaina di permeabilizzazione e al pattinodromo di Maliseti, dove i tecnici stanno eseguendo sopralluoghi e dove sembra che siano insorti problemi all'impianto di condizionamento.
Il danno più grave, come già segnalato ieri, all'asilo/scuola materna di viale Galilei/via Ada Negri, dove il vento ha praticamente scoperchiato il tetto. I tecnici e le strutture comunali stanno lavorando a ripristinare la sicurezza dell'edificio scolastico e le sue condizioni di agibilità. Ci vorrà ancora qualche giorno affinchè i bambini possano tornare a scuola.
Quanto alle procedure il Comune ha inoltrato alla Regione la cosidetta «segnalazione degli eventi», che prelude alla richiesta dello stato di calamità naturale. Ora toccherà alla Regione fare le valutazioni su quanto accaduto in Toscana.        "
555,http://comunicati.comune.prato.it/generali/?action=dettaglio&comunicato=14200400000555,15/11/2004,15:24,"Consiglio Comunale","Firmata la convenzione per il nuovo sito di Carmignano","Approvata l'intesa fra le due amministrazioni","Il Sistema informativo del Comune di Prato progetterà lo spazio web di quello del Montalbano da inserire nella rete Ponet","Il Comune di Carmignano ha stipulato una convenzione con il Comune di Prato per avvalersi dei servizi del Sistema informativo pratese, responsabile della rete civica Ponet, per la progettazione e la realizzazione di un proprio sito web con struttura della home-page uguale a quella del Comune di Prato che si inserira nella rete provinciale Ponet. Vengono così condivisi gli strumenti, le risorse e le professionalità per risparmiare sui costi e dare ai cittadini più informazioni e servizi on line sulle attività e le iniziative degli enti dell'area pratese. La convenzione è stata approvata all'unanimità con 30 voti favorevoli dal Consiglio comunale nella seduta di giovedì scorso 11 novembre: «e' un esempio di buona e fruttuosa collaborazione tra comuni vicini - afferma l'assessore all'Innovazione tecnologica Massimo Carlesi - Uno degli obiettivi principali della convenzione, i cui costi sono a carico del Comune di Carmignano, è collaborare per integrare ed aumentare i servizi informatici e on line, più veloci e diretti». "
556,http://comunicati.comune.prato.it/generali/?action=dettaglio&comunicato=14200400000556,16/11/2004,14:03,Circoscrizioni,"Nord, al via la rassegna cinematografica","Il primo film il 17 novembre","Si inizia con la proiezione di 'Ovo Sodo', la pellicola di Paolo Virzì","Domani, mercoledì 17 novembre alle ore 21 in via Corridoni 11, prende il via la rassegna cinematografica «Adolescenza e giovinezza nell'Italia che cambia. 1970-2000», organizzata dalla Circoscrizione nord, nell'ambito delle iniziative autunno-inverno 2004/05, in collaborazione con la Società dell'Ascolto.
Le proiezioni, che si terranno ogni mercoledì sera fino al 22 dicembre (escluso l'8 dicembre), saranno seguite da un dibattito sulle trasformazioni della società e lo scontro tra generazioni. Inizierà la dott.ssa Antonella Notaro che condurrà il dibattito dopo la proiezione di «Ovo Sodo» del regista Virzì.
Sempre domani, mercoledì 17 novembre dalle ore 21 alle 23, alla stanza Ater di via 7 marzo 4z3, inizia il laboratorio di manualità «Fare & Dire» condotto da Alda Vannini, progetto dedicato alle donne, nonne, mamme e figlie per recuperare vecchi saperi.  
Giovedì 18 novembre inizierà il corso di danza egiziana condotto da Marta Giorgetti, che si terrà ogni giovedì dalle 9,30 alle 11 nei locali della Casa del popolo di Coiano, via Bisenzio a S.Martino 5/f.
Per i pomeriggi culturali a Villa Fiorelli, sabato 20 novembre alle ore 17 in via di Galceti 49, la scuola di musica comunale ripropone un concerto dei propri allievi.
Per lo spazio ragazzi - film d'animazione, sempre sabato 20 novembre alle ore 17 in via Corridoni 11, inizia la rassegna «Dalla Dreamworks con passione» curata dall'associazione Mondi Paralleli, che proporrà, ogni sabato fino al 18 dicembre, i «classici» della casa di produzione di Steven Spielberg  iniziando con «Mosè - il principe d'Egitto» (1998).
L'ingresso alle proiezioni cinematografiche è gratuito.
Si ricorda che il programma dettagliato delle iniziative è disponibile presso le strutture della Circoscrizione nord, l’Urp del Comune di Prato e presso le sedi delle altre circoscrizioni comunali."
557,http://comunicati.comune.prato.it/generali/?action=dettaglio&comunicato=14200400000557,16/11/2004,14:06,Circoscrizioni,"Ovest, un incontro di informazione sanitaria","Al centro sociale di Galciana","La serata col dottor Piero Bini è incentrata sulle malattie dell'apparato respiratorio","Venerdì 19 novembre alle ore 21, presso il Centro sociale anziani di Galciana, via Capitini 34, la Circoscrizione ovest ha organizzato un incontro di informazione medica sul tema «Domande e risposte sulle malattie dell'apparato respiratorio» condotto dal dr. Piero B.A.Bini."
558,http://comunicati.comune.prato.it/generali/?action=dettaglio&comunicato=14200400000558,16/11/2004,13:16,Circoscrizioni,"Posti  liberi nei  corsi di ginnastica antalgica","A partire dal 22 novembre in tre palestre del quartiere Nord","Le lezioni per cittadini di età compresa fra i 50 e i 60 anni","Ancora posti disponibili nei quattro corsi di ginnastica antalgica organizzati dalla Circoscrzione Prato Nord.
I corsi, della durata complessiva di 50 ore ciascuno, sono rivolti ai cittadini di età compresa fra i cinquanta e i sessanta anni e si svolgeranno nelle seguenti strutture: palestra Corridoni in via Corridoni, palestra Fermi in via Gherardi e palestra Arca in via Giubilei. L'avvio delle lezioni è fissato per il 22 novembre. 
Gli interessati possono presentare domanda di partecipazione alla Circoscrizione Nord, via VII marzo 15 (presso il centro commerciale Galcetello), dalle ore 9 alle ore 13 dal lunedì al venerdì. La quota di partecipazione è di 20 euro.
Per informazioni rivolgersi ai seguenti numeri telefonici 0574 - 697742/697749.
 "
559,http://comunicati.comune.prato.it/generali/?action=dettaglio&comunicato=14200400000559,16/11/2004,10:13,Mobilità,"Sulla A11 110 mila passaggi al giorno","Le cifre del traffico a Prato","Nella commissione consiliare continua la discussione sui progetti di trasporto pubblico","Contro la crescita esponenziale dei mezzi in circolazione il trasporto pubblico e soprattutto la tramvia rappresenteranno la soluzione per liberare Prato dalla morsa del traffico. I dati raccolti l'anno scorso per l'indagine sulla mobilità parlano chiaro: il tratto della A11 del casello di Prato verso Firenze è il più trafficato con 110.000 passaggi al giorno, contro i circa 70.000 dei tratti precedenti e gli 86.000 della A1 al casello di Calenzano. Grandi numeri anche per il traffico cittadino: alla rotatoria della Questura sono stati contati 49.000 mezzi al giorno, a Pratilia 47.000, alla rotatoria di Capezzana 55.000,  all'incrocio di Chiesanuova sulla Tangenziale 32.000, in via Cava 18.000 e in via Roma 30.000. I risultati dell'indagine sulla mobilità e il progetto della tramvia sono satti illustrati stamattina dall'assessore alla Mobilità Massimo Carlesi alla Commissione consiliare Economia ed infrastrutture, presieduta da Luca Roti della Margherita: infatti dopo la presentazione e la discussione in Consiglio comunale della settimana scorsa è stato avviato un confronto più approfondito sulla mobilità da parte della Commissione per verificare i progetti e gli stati di avanzamento. Giovedì scorso ha compiuto infatti un sopralluogo sul percorso della Lam rossa insieme all'assessore Carlesi e ai tecnici del Comune e della Cap e stavolta è stato protagonista il tram. All'illustrazione dei dati e del progetto hano partecipato anche il responsabile dell'area Opere pubbliche Lorenzo Frasconi e i tecnici del Comune impegnati nella progettazione Edoardo Bardazzi e Davide Puccianti.
«Prato è una città in crescita, al contrario di Firenze e altre città limitrofe, e in continua trasformazione - ha spiegato Carlesi -  I piani di recupero che eliminano le fabbriche per far posto a nuovi edifici residenziali, 30.000 stranieri in città ed altri fattori di crescita si traducono in un aumento dei mezzi in circolazione. Per questo bisogna intervenire ora facendo scelte strategiche che aiutino la città a crescere bene tenendo conto dei suoi mutamenti: la mobilità non deve essere un aspetto residuale, ma deve andare di pari passo con l'urbanistica per realizzare un vero sviluppo sostenibile. Il progetto del tram va in questa direzione e le sue potenzialità al servizio della città sono molto ampie, se si pensa che solo con dei mezzi limitati come le Lam blu e verde captiamo un terzo della domanda di trasporto pubblico». 
Lo studio preliminare sulla tramvia si è basato su 5275 interviste telefoniche sui percorsi e sulle abitudini di spostamento dei cittadini e 4500 compiute per strada in 13 punti di accesso alla città: tra i risultati emersi vi è che il centro città è tra le mete più gettonate per vari motivi, lavoro, studio o altro, con il 30% degli spostamenti totali, cioè 40.000 mezzi al giorno provenienti da diverse direzioni. Si basa su questo infatti la scelta operata dall'assessorato e dall'Ufficio tecnico di far passare il tracciato della prima line dal centro.
Dalla ex statale 325 in andata e ritorno da Vaiano transitano 16.000 mezzi la giorno, dal lato est della città ne giungono da varie vie 70.000, quelli  provenienti da Montemurlo e Montale sono 30.000, in via Pistoiese 12.000, sulla Declassata 20.000, dalla zona sud della Provincia i mezzi in circolazione sono in tutto circa 30.000. L'80% degli intervistati utilizza l'auto e il motorino, il 9% i mezzi pubblici (prima che entrasse in vigore la Lam verde).«Il problema del traffico va affrontato ovviamente sulla vaata scala dell'area metropolitana - ha proseguito Carlesi, - perchè  risolvendo solo la mobilità cittadina è chiaro che se c'è un ingorgo al casello autostradale o nelle strade di accesso a Prato in pochi minuti si bloccano anche le principali direttrici di scorrimento della città». La commissione ha esaminato le diverse ipotesi di tracciato della prima linea della tramvia, dalla Stazione Fs a S. Paolo dove sorgerà il nuovp ospedale: anche se comporta più problemi di integrazione col traffico veicolare e di costruzione, è stata adottata l'ipotesi di una linea di superficie perchè quella sotterranea costa ben 80 miliardi di lire al chilometro, contro i 20 di quella di superficie, e le stazioni dovrebbero sorgere troppo lontane le une dalle altre, ad esempio piazza Duomo-Porta Frascati, come era  stato valutato. Si è parlato anche della metro-tramvia a sud, progetto per il quale il Comune di Prato è stato incaricato della progettazione, anche perchè l'80%del tracciato è sul territorio pratese. A marzo i tecnici del Comune dovranno presentare agli altri enti coinvolti, ovvero la Regione, le Province di Prato, Firenze e Pistoia e i Comuni di Campi, Firenze, Sesto, Quarrata e Agliana, i risultati di uno studio di area sulla fattibilità di un alinea di trasporto pubblico su rotaia che andrà da Fosso reale, alla stazione di Pistoia passando da Prato e Quarrata."
560,http://comunicati.comune.prato.it/generali/?action=dettaglio&comunicato=14200400000560,16/11/2004,10:08,Circoscrizioni,"Sono aperte le iscrizioni alla ludoteca 'La soffitta di Merlino'","Nello spazio polivalente Ventrone","Nel quartiere centro riprendono le attività per i bambini da due a sei anni","Per i bambini da due a sei anni sono riprese le attività del progetto “La soffitta di Merlino” nello spazio gioco del Centro sociale polivalente  Ventrone di via delle Gardenie 15 (zona San Giusto), che termineranno a maggio 2005.
Sono aperte quindi le iscrizioni alla ludoteca, in cui è possibile per i bambini ed i loro accompagnatori ( genitori, nonni, zii e babysitter ) divertirsi ed imparare a stare insieme, sperimentando il gioco in tutte le sue forme ed espressioni.
La Circoscrizione centro ha affidato la gestione del progetto alla Cooperativa sociale “Pane & Rose”: lo scopo principale è quello di creare un ambiente armonico che permetta al bambino di esprimere le proprie potenzialità creative e di socializzazione, un ambiente dove possa sperimentare nuovi giochi sociali e nuove forme espressive per favorire lo sviluppo psicomotorio, offrire alle famiglie un supporto specializzato e l’opportunità di trascorrere momenti tranquilli in uno spazio appositamente strutturato con educatori qualificati, dare alla collettività un servizio utile e visibile e favorire l’incontro e lo scambio tra i bambini e le loro famiglie con gli anziani del Centro sociale. 	
Oltre alla quotidiana attività di intrattenimento ludico, gestita da un educatore esperto, saranno organizzati una serie di laboratori di cucina, manipolazione, musica e psicomotricità, organizzati da personale specializzato e con maturata esperienza nel settore della prima infanzia. 
Tali laboratori ludico-espressivi verranno strutturati a cadenza regolare. Inoltre saranno realizzate tre feste in occasione di Natale, Carnevale e della fine dell’anno insieme agli anziani del Centro  polivalente Ventrone.
Le attività progettuali si svolgeranno tutti i lunedì, martedì e giovedì dalle 16.00 alle ore 19.00. Il costo annuale di iscrizione ammonta a 25,90 euro da pagare con bollettino postale da ritirare presso la sede della Circoscrizione centro in via dell’Accademia 42.          
La frequenza della ludoteca è consentita ai bambini solo se accompagnati da un adulto.
Nel caso in cui le iscrizioni superassero il numero di posti disponibili verrà redatta un’apposita lista di attesa.
Tutti gli interessati possono contattare direttamente gli uffici della Circoscrizione centro telefonando allo  0574/615707."
561,http://comunicati.comune.prato.it/generali/?action=dettaglio&comunicato=14200400000561,17/11/2004,10:18,"Polizia municipale","La risposta del comandante: 'Siamo intervenuti su segnalazione'","Dopo l'articolo sulla multa all'ambulanza",,"A seguito degli articoli apparsi oggi sulle cronache cittadine dei quotidiani circa l'elevazione di una multa a un'ambulanza della Pubblica Assistenza, il comandante della Polizia municipale, Marco Nieri, fa la seguente precisazione.
'Comprendo lo sconcerto dei volontari di tale benemerita associazione e sarà mia cura verificare approfonditamnente le procedure seguite. Vorrei, tuttavia,  specificare che l'intervento è stato effettuato previa segnalazione di cittadini residenti nelle vicinanze della sede della Pubblica Assistenza che lamentavano la sussistenza di auto e mezzi in sosta sull'incrocio tra via Dante e via S. Jacopo. 
Poichè più volte cittadini residenti nelle vicinanze di quell'incrocio hanno segnalato un uso inappropriato degli spazi per la sosta dei veicoli, sarà  mia cura interessare della questione l'ufficio Traffico,  affinchè sia valutata la possibilità di una sistemazione diversa dell'incrocio interessato, fra l'altro, al passaggio della Lam ed in modo da poter contemperare eventuali esigenze particolari della Pubblica Assistenza.'"
562,http://comunicati.comune.prato.it/generali/?action=dettaglio&comunicato=14200400000562,17/11/2004,12:03,Circoscrizioni,"Le iniziative della Circoscrizione Est","Festa della Toscana 2004","Tema di questa edizione 'I bambini in pace e in guerra'","La circoscrizione Est conferma, anche per l'edizione 2004, la partecipazione attiva alla Festa della Toscana promossa dal Consiglio regionale.
Quest'anno la festa sarà dedicata ai 'Bambini in pace e in guerra'. Giuseppe Maddaluno, presidente della Commissione Cultura della circoscrizione, precisa che le iniziative dedicate alla festa sono state organizzate in collaborazione con l'Unicef di Prato. 
La prima è fissata per venerdì prossimo, 19 novembre, alle ore 17, presso la sala 'Don Milani' della circoscrizione Est (Viale A. De Gasperi - zona I Lecci) e riguarda la presentazione  del progetto Unicef 'Io non vinco tu non perdi'. Nell'incontro saranno proiettati filmati dedicati ai bambini in tempo di pace. E' prevista la partecipazione di docenti e allievi delle scuole del territorio. Saranno, inoltre,  presenti la presidente della circoscrizione, Maria Anna Berti, l'assessore alla Cultura, Andrea Mazzoni e il presidente della Commissione Cultura e Pubblica Istruzione, Giuseppe Maddaluno.
Un nuovo incontro, in programma per mercoledì,  1 dicembre, alle 11, nell'aula magna del 'Buzzi' (viale della Repubblica 9), sarà realizzato in collaborazione con l'Unicef di Prato e sarà dedicato ai bambini in scenari di guerra. Parteciperanno studenti,  docenti e rappresentanti del Comune e della circoscrizione Est.
Per informazioni: Circoscrizione Est tel.0574/52701
 
 
 
 
"
563,http://comunicati.comune.prato.it/generali/?action=dettaglio&comunicato=14200400000563,17/11/2004,13:26,Circoscrizioni,"Ovest, si festeggia S.Cecilia","Sabato e domenica prossimi","Musica e giochi in piazza e nelle strade di Galciana","La Circoscrizione ovest, in collaborazione con la filarmonica «G.Puccini» di Galciana, organizza la IX° edizione della festa di S. Cecilia che si svolgerà, sabato 20 e domenica 21 novembre, nella frazione di Galciana.
Il programma prevede: sabato 20 novembre alle ore 15, in piazza della Chiesa di Galciana, intrattenimento musicale con la filarmonica «G.Puccini», alle ore 21, nella parrocchia di S.Pietro a Galciana, concerto vocale-strumentale con la partecipazione della filarmonica «G.Puccini» diretta dal M° Sara Rapezzi e del coro «Cantantutticant’anchio» di Campi Bisenzio, diretto dal M° Gianluca Aceto.
Domenica 21 alle ore 10, in piazza della Chiesa di Galciana, saranno allestiti stands gastronomici con esposizione di prodotti tipici e distribuzione di caldarroste a cura della Pro-Loco di Migliana,
alle 15 sfilata per le vie di Galciana con la partecipazione del gruppo sbandieratori del rione S. Andrea di Fucecchio, della  società dell’Aringa di Vernio, della filarmonica «G.Puccini» e intrattenimento del gruppo Arra con giocolieri e mangiafuoco.
La manifestazione si concluderà con la messa celebrata da mons. Eligio Francioni, vicario generale della Diocesi di Prato, che si terrà alle ore 18 presso la parrocchia di S.Pietro a Galciana, 
In caso di maltempo la manifestazione sarà rinviata a domenica 28 novembre.

"
564,http://comunicati.comune.prato.it/generali/?action=dettaglio&comunicato=14200400000564,17/11/2004,14:04,"Opere pubbliche","Gli interventi  nella Circoscrizione nord per Prato città curata","Il quadro dei lavori",,"Prosegue il riepilogo dei lavori effettuati in ogni Circoscrizione per il progetto 'Prato città curata' dell'assessorato ai Lavori pubblici, nell'ambito del quale sono state abbatutte le barriere architettoniche, rifatti i marciapiedi e riasfaltate le strade. Nella Circoscrizione nord sono stati ventidue gli interventi eseguiti e già terminati: 
i marciapiedi sono stati rifatti in via da Filicaia (da via Rossi a via Strozzi), via Montalese (da via Tevere a via Giraldi), via Cantagallo vecchia nel tratto che porta al cimitero di Coiano e in quello da a via Bruno a via 7 Marzo, l'unico in corso di ultimazione, via Billi, via Redi,via Mantegazza, via Morgagni, e via Forlanini.
Sono stati rifatti marciapiedi e riasfaltato il manto stradale in via Rapezzi, via  Reno, via Tevere, via Serchio, via Bormida (da via Reno a via Serchio), via Oglio, via Sangro, via dei Gobbi, via Erbosa, via Spallanzani, via de Amicis, via Nievo, via della Cooperazione (primo tratto).	"
565,http://comunicati.comune.prato.it/generali/?action=dettaglio&comunicato=14200400000565,17/11/2004,13:46,"Piano stategico","Seconda riunione dei gruppi di lavoro","Il giro riprende domani venerdì 19","Nel salone dell'assessorato Urbanistica si parla di 'città compiuta'","E' stato stilato il calendario delle convocazioni per la seconda riunione dei gruppi di lavoro per il Piano Strategico.  
Si inizia domani, venerdì 19 novembre alle ore 15 nel salone dell'assessorato all'urbanistica, v.le V.Veneto 9, 2° piano, con «La Città compiuta»; lunedì 22 novembre alle ore 15, sempre nel salone dell'assessorato all'urbanistica, «Sostenibilità e innovazione»; martedì 23 novembre alle ore 9, nel salone dell'assessorato ai servizi sociali, via Migliroati 1, 2° piano, «Città coesa e sicura»; infine, lunedì 29 novembre alle ore 9, nella sala Giunta del Palazzo Comunale, «Cultura e cambiamento»."
566,http://comunicati.comune.prato.it/generali/?action=dettaglio&comunicato=14200400000566,17/11/2004,14:03,Sport,"I più bei ricordi si trasformano in una visita a Coverciano","Le scuole elementari premiate","I bambini vincitori del concorso 'Nel calcio facciamo vincere le belle azioni'  visitano il Museo del calcio","Le scuole elementari Puccini, Dalla Chiesa, Collodi, S. Niccolò, De Amicis e S. Giorgio a Colonica sono le vincitrice del concorso 'Nel calcio facciamo vivere le belle azioni', riservato ai bambini delle classi quarte e quinte delle elementari ed organizzato dagli assessorati allo Sport di Comune e Provincia di Prato, dall'associazione Trofeo Città di Prato, dal Museo del calcio di Coverciano e dalla Federazione italiana gioco calcio. Il premio per i migliori elaborati scritti su aneddoti legati al calcio di una volta, basati sui racconti di genitori e nonni, era costituito da una visita gratuita al Museo del Calcio di Coverciano, dove sono custoditi i cimeli della vittoria del campionato del mondo del 1982, e dalla possibilità di assistere agli allenamenti della Nazionale italiana. Oggi e domani 18 novembre sarà la volta delle scuole Collodi e S.Niccolo', mentre il 19 novembre toccherà alle scuole di S.Giorgio a Colonica e De Amicis. 
E' prevista una giornata finale a Prato in cui sarà invitato un campione del calcio del passato al quale sarà consegnato un premio. 
L'obiettivo del concorso era far rivivere attraverso gli scritti dei piccoli i racconti dei grandi sul calcio giocato nei campini con le porte spesso segnate con i sassi o con due bastoni, aneddoti ed episodi di amicizia e sport, ricordi di generosità, lealtà, amicizia e rispetto legati al calcio di una volta per far capire alle nuove generazioni che il calcio non è solo cachet miliardari, doping, scommesse e scandali televisivi, ma che ci sono dei valori vivi e da salvaguardare per far vincere il vero sport.
"
567,http://comunicati.comune.prato.it/generali/?action=dettaglio&comunicato=14200400000567,17/11/2004,15:11,"Opere pubbliche","Le opere realizzate nella Circoscrizione ovest","Prato città curata",,"Dopo l'elenco dei lavori effettuati per il progetto dell'assessorato ai Lavori pubblici 'Prato città curata' nelle Circoscrizioni centro, sud, est e nord, ecco gli interventi realizzati nel Quartiere ovest per riasfaltare le strade e ricostruire i marciapiedi, abbattere le barriere architettoniche e rendere più sicuri i percorsi per i pedoni.
La ricostruzione dei marciapiedi, la riasfaltatura del manto stradale e il rinnovo dell'illuminazione pubblica sono stati realizzati in via Adamello, via Cernaia, piazza Borsi, via Ciabatti, via Ortigara, via La Dogaia. 
La riasfaltatura dei marciapiedi è stata operata in via Clementi, via Benaco, via Lario, via Dondi, via Valori, via Capitini, via Costa, via della Lastruccia, vai Mascagni, vioa S. Paolo, via della Chiesa di Capezzana, via di Vergaio, via di Mezzo, via delle Rose, via Pietro da Prato, via dell'Alberaccio, via Borgioli, alla rotatoria di via di Maliseti con via Provinciale Montalese, via Albinoni, via Caduti senza Croce, via Catalani. 
Sono state riasfaltate via Visiana,via Mentana, via Trasimeno, via Lorenzo da Prato, via Traversa per Mazzone, via Monte San Michele e via Natisone. 
La riasfaltatura di marciapiedi e strade senza interventi all'illuminazione è stata operata in via Becherini, via Bellini, via Ciradi, via di Maliseti,via Montalese, via Monteverdi, via Pistoiese in vari tratti.
Inoltre è stata posizionata una pensilina per il bus in via Spontini, sono stati realizzati percorsi pedonali protetti in via Montalese e in via Mannocci e due rotatorie, una tra via Ciulli e via Scarlatti e l'altra tra via Mascagni e via Vivaldi.
Al palaio di S. Paolo sono stati sistemati i vialetti per eliminare buche e avvallamenti, in via Brasimone sono stati realizzati tre attraversamenti pedonali protetti, nei giardini di via dell'Alberaccio e di via Dondisono state poste delle panchine nuove, giochi, una fontanella e riasfaltati i vialetti pedonali e il piazzale adiacente a via Bettazzi è stato riasfaltato per destinarlo a parcheggio."
568,http://comunicati.comune.prato.it/generali/?action=dettaglio&comunicato=14200400000568,17/11/2004,15:27,Sport,"Lo sport  come strumento di conoscenza in 'Bianco, verde e blu'","Sarà protagonista la scuola media S. Niccolò","Il progetto è promosso dall'assessorato allo Sport e dal Trofeo città di Prato","Lo sport e l’attività all’aria aperta come strumento di integrazione giovanile e di educazione non formale: l'assessorato allo Sport e il Trofeo città di Prato stanno organizzando uno scambio tra scuole che per Prato vedrà protagoniste le classi terze della scuola media S. Niccolò, che si incontreranno con i coetanei di Treviso, Venezia e Mestre.
Il progetto si chiama 'Bianco, verde e blu': lo strumento dello scambio fra scuole di diverse città permette ai ragazzi di incontrarsi con coetanei di altri territori e offre agli adulti educatori e amministratori la possibilità di verificare, attraverso il confronto con altre esperienze, se i contenuti e le modalità organizzative relative alla propria realtà siano attuali e adeguati alle mutate esigenze dei giovani.
Da anni il Trofeo Città di Prato è impegnato, nella realtà territoriale della provincia di Prato, a diffondere tra i giovani una diversa cultura sportiva. 
Una cultura che assegna allo sport il ruolo di strumento indispensabile per favorire l’incontro tra giovani, la nascita di nuove amicizie, il confronto tra esperienze e competenze diverse.
Lo sport viene inteso e proposto come momento di crescita individuale e sociale, come prospettiva di benessere psico-fisico, come grande opportunità di tolleranza e di pace.
Il progetto vuole anche essere un momento di esperienza formativa per i giovani coinvolti, facendoli diventare protagonisti attivi del proprio percorso formativo. 
Essi avranno infatti la possibilità di organizzare e “autogestire” alcune attività previste nel programma dello scambio. 
Il viaggio-scambio avverrà il prossimo anno ed ha ottenuto il finanziamento della Regione Toscana per 2.100 euro.

"
569,http://comunicati.comune.prato.it/generali/?action=dettaglio&comunicato=14200400000569,17/11/2004,15:37,Viabilità,"Chiusa al traffico via del Palco","Dal 22 novembre per la posa di un cavo elettrico",,"Allo scopo di consentire l’esecuzione di lavori di scavo in via del Palco, nel tratto compreso tra via di Canneto e via di Filettole,  per la posa di cavo elettrico sotterraneo da parte dell'Enel dal 22 novembre fino al termine dei lavori e comunque non oltre il 23 via del Palco sarà chiusa al traffico con divieto di sosta. Durante la chiusura i mezzi saranno deviati in  via di Canneto, via di Carteano, via di Filettole e viceversa. 

"
570,http://comunicati.comune.prato.it/generali/?action=dettaglio&comunicato=14200400000570,17/11/2004,15:45,Viabilità,"Divieto di sosta in  via S. Paolo e via dell'Alberaccio","Per lavori di riasfaltatura",,"Per l'esecuzione di lavori di risanamento del manto stradale e di rifacimento del tappeto di usura in via San Paolo nel tratto compreso tra la via dell’Alberaccio e via  Nuti  ed in via dell’Alberaccio  tra la via S. Paolo e la via Paganini dal 22 novembre fino al termine dei lavori e comunque non oltre il 30 novembre sarà istituito a fasi progressive il divieto di sosta con rimozione forzata su ambo lati e parziale restringimento della carreggiata."
571,http://comunicati.comune.prato.it/generali/?action=dettaglio&comunicato=14200400000571,17/11/2004,15:52,Agenda,"Divieto di sosta per traslochi in varie vie",-,,"Divieto di sosta con rimozione forzata  per  consentire  l’esecuzione di operazioni di trasloco con l’ausilio di scala aerea domani 18 novembre dalle  11.00 alle 17.00 in via dell'Alberaccio al numero civico 33; in via Paolo dell'Abbaco al 73 il 25, 26 e 27 novembre dalle 11.00 alle 17.00; in via Bruno 59  il 29 novembre dalle 7.00 alle 13.00; in via Capponi 38 il 29 novembre dalle 11.00 alle 17.00.

"
572,http://comunicati.comune.prato.it/generali/?action=dettaglio&comunicato=14200400000572,22/11/2004,13:03,Musica,"Si cercano nuovi strumentisti per la banda musicale","Banda municipale Cesare Ciardi","Tutte le informazioni all'ufficio Cerimoniale del Comune","Il Comune è alla ricerca di nuovi strumentisti da inserire nell'organico della banda municipale 'Cesare Ciardi'. Gli interessati sono invitati a mettersi in contatto con l'Ufficio Cerimoniale del Comune, telefono 0574-616385, per chiedere tutte le informazioni sul tipo di richiesta da presentare e sui compensi previsti per l'incarico."
573,http://comunicati.comune.prato.it/generali/?action=dettaglio&comunicato=14200400000573,19/11/2004,12:43,"Consiglio Comunale","Due sedute straordinarie del Consiglio comunale","Il 29 novembre e il 13 dicembre","In esame la situazione del Tribunale di Prato e la Costituzione Europea","Due sedute straordinarie del Consiglio comunale sono fissate per il 29 novembre e il 13 dicembre. In discussione nella prima seduta la situazione in cui versa il Tribunale di Prato per la grave carenza di organico. 
Si discuterà invece della nuova Costituzione europea nella riunione in programma per lunedì 13 dicembre. 
L'annuncio dei due consigli straordinari è stato dato dal presidente del Consiglio comunale, Daniele Mannocci, in apertura dei lavori dell'ultima seduta.  "
574,http://comunicati.comune.prato.it/generali/?action=dettaglio&comunicato=14200400000574,19/11/2004,13:32,"Consiglio Comunale","Stancari risponde sull'emergenza abitativa","Interpellanza del consigliere Ballini","'Nel giro di 2 anni pronti 150 alloggi per sistemare i casi più gravi'","Il 95 per cento delle famiglie che attualmente vivono in case in affitto sono oggi in difficoltà, cioè sono da considerare alla soglia della povertà vista l'entità dei costi degli affitti. La riflessione, supportata da dati oggettivi, è stata espressa dall'assessore ai Diritti e alla programmazione degli interventi sociali, Maria Luigia Stancari, in risposta a un'interpellanza del consigliere Ds Andrea Ballini sulle problematiche abitative nella nostra città. Circa 1300 persone hanno fatto richiesta per un alloggio popolare e 930 sono le richieste di contributo alloggiativo pervenute nel 2004 al Comune. Già sappiamo, ha specificato Stancari, che le domande non potranno essere soddisfatte nella loro totalità perchè il Governo ha ulteriormente diminuito il proprio contributo agli enti locali per questa finalità. Già nel 2003, ha precisato l'assessore,  circa 400 domande di contributo alloggiativo sono rimaste inevase. Attualmente il Comune, per far fronte all'emergenza alloggiativa che tocca i casi sociali più deboli,  utilizza residence con costi sempre più difficilmente sopportabili. Non esistono, di fatto,  alternative. Il Comune, già nelle precedenti legislature, ha emesso un bando per il rimborso dell'Ici ai proprietari di case disponibili a fare contratti di affitto concordati: ma anche questa iniziativa non ha dato i risultati sperati. 'Adesso - ha annunciato l'assessore - stiamo vagliando la possibilità di ristrutturare gli immobili dismessi dall'amministrazione comunale per realizzare alloggi da destinare alle famiglie oggi accolte nei residence. Nel giro di due anni - ha aggiunto Stancari - contiamo di realizzare 150 affitti calmierati attraverso la costruzione di alloggi previsti nel piano di zona di Vergaio e Galciana il cui l'inizio dei lavori è previsto per il giugno - luglio 2005.'"
575,http://comunicati.comune.prato.it/generali/?action=dettaglio&comunicato=14200400000575,19/11/2004,14:55,"Consiglio Comunale","Approvato l'assestamento del  Bilancio 2004","Dopo un lungo dibattito in aula consiliare","Farevoli i gruppi del centrsinistra, contraria l'opposizione di centrodestra, due astenuti","Approvato con 21 voti favorevoli (la maggioranza di centrosinistra), 7 contrari (i gruppi consiliari dell'opposizione di centrodestra) e due astenuti (Rifondazione e Lista Taiti-NuovoPsi) l'assestamento di parte corrente del  bilancio di previsione 2004. L'atto è collegato alla verifica del patto di stabilità interno e comprende l'accertamento del pareggio finanziario e dell'equilibrio della situazione economica per la copertura delle spese correnti e per il finanziameneto degli investimenti nonchè gli indirizzi strategici e le direttive alle aziende collegate. 
Il vice sindaco, Roberto Bencini, nella presentazione del provvedimento,  ha sottolineato che sono rimasti inalterati i servizi essenziali, così come in precedenza erogati, non sono aumentate le tasse e le tariffe, così come l'Amministrazione si era impegnata a fare nella scorsa legislatura, è diminuito, invece, l'indebitamento grazie ad una manovra di rinegoziazione del debito, scelta questa che consentirà all'attuale governo della città di mantenere alto il livello degli investimenti.  
Il primo a intervenire nel dibattito è stato il consigliere della Margherita e neo deputato al Parlamento italiano, Antonello Giacomelli, che ha difeso le scelte di bilancio della precedente giunta, per le quali - come lui stesso ha riferito -, è stato ottenuto il giudizio decisamente positivo di una agenzia  di rating  al cui esame il Comune aveva deciso di sottoporrre la propria affidabilità finanziaria ed economica. 
Il consigliere di Rifondazione comunista, Leonardo Becheri, ha sollevato l'esigenza di dedicare una specifica seduta del Consiglio comunale al Bilancio del Comune e alle società partecipate, in particolare alla Sori.
Il consigliere di An, Maurizio Bettazzi, ha sollevato in aula il problema dell'incertezza dell'incasso da parte del Comune dei 5 milioni e mezzo di euro previsti dalla riscossione dell'Ici. Un incertezza che metterebbe in discussione l'equilibrio di bilancio fondato, appunto, sulla garanzia di questa entrata.
Il consigliere Ds, Massimo Bartoloni, ha evidenziato come lo sforzo fatto da questa Amministrazione di non aumentare le tasse sia stata molto coraggioso ed è un risultato lusinghiero per tutti verificare ora che il Comune ce l'ha fatta.
Il capogruppo di Forza Italia, Goffredo Borchi, ha auspicato che nell'attuale Consiglio ci possano essere le condizioni per un nuovo modo di impostare il bilancio. Il cappgruppo di An, Filippo Bernocchi, ha rilevato che un bilancio che si regge sulla scommessa di un incasso di arretrati non troppo certi, impone a tutti la sua rivisitazione.  Il consigliere di Forza Italia, Giovanni Luchetti, ha denunciato i punti critici dell'assestamento di bilancio e si è augurato che le previsioni di Sori siano corrette per garantire al Comune quelle entrate su cui è fondato il rispetto del patto di stabilità.
Ultimo intervento, prima delle conclusioni del vicesindaco, quello del capogruppo Ds, Gerardina Cardillo. Gli enti locali, secondo Cardillo, si sono fatti carico più di altre istituzioni del patto di stabibilità: l'approvazione della delibera di assestamento attesta che il Comune ha garantito qualità e quantità dei servizi confermando le previsioni in un quadro di forti difficoltà finanziarie comuni a tutte le amministrazioni locali."
576,http://comunicati.comune.prato.it/generali/?action=dettaglio&comunicato=14200400000576,19/11/2004,14:38,Circoscrizioni,"Nord, film d'animazione per ragazzi","«Dalla Dreamworks con passione»","Sabato inizia la rassegna di cinema per ragazzi e ancora un pomeriggio culturale a Villa Fiorelli","Domani, sabato 20 novembre alle ore 17 in via Corridoni 11, per lo spazio ragazzi - film d'animazione, inizia la rassegna «Dalla Dreamworks con passione» curata dall'associazione Mondi Paralleli, che proporrà, ogni sabato fino al 18 dicembre, i «classici» della casa di produzione di Steven Spielberg  iniziando con «Mosè - il principe d'Egitto» (1998).
Mentre, per i pomeriggi culturali a Villa Fiorelli, alle ore 17 in via di Galceti 49, la scuola di musica comunale ripropone un concerto dei propri allievi.
L'ingresso alle iniziative è gratuito.
Si ricorda che il programma dettagliato delle iniziative è disponibile presso le strutture della Circoscrizione nord, l’Urp del Comune di Prato e presso le sedi delle altre circoscrizioni comunali."
577,http://comunicati.comune.prato.it/generali/?action=dettaglio&comunicato=14200400000577,19/11/2004,13:30,"Consiglio Comunale","Concessione per la sala ricreativa al circolo di Vergaio","Approvata all'unanimità","Sarà realizzato anche un ristorante pizzeria","Una sala ricreativa per anziani e un ristorante pizzeria saranno realizzati all'interno del circolo Mcl di Vergaio. Il nulla osta a questo intervento è arrivato dal Consiglio comunale che, nell'ultima seduta,  ha approvato  all'unanimità il rilascio della concessione edilizia  necessaria per dare il via al progetto di ristrutturazione. La richiesta di concessione edilizia era stata avanzata dalla parrocchia di S. Martino a Vergaio, che intende trasformare la struttura attualmente a disposizione del circolo in spazio da destinare agli anziani. L'intervento, non essendo conforme alle previsioni del regolamento urbanistico,  richiedeva una deroga che il Consiglio ha ora concesso.  "
578,http://comunicati.comune.prato.it/generali/?action=dettaglio&comunicato=14200400000578,19/11/2004,14:38,Circoscrizioni,"Ovest, si festeggia S.Cecilia","Sabato 20 e domenica 21 novembre","Nelle strade e nelle piazze della  frazione di Galciana","Domani, sabato 20 novembre, a Galciana, iniziano i festeggiamenti per S. Cecilia organizzati dalla Circoscrizione ovest, in collaborazione con la filarmonica «G.Puccini» di Galciana.
Il programma prevede: alle ore 15, in piazza della Chiesa di Galciana, intrattenimento musicale con la filarmonica «G.Puccini», alle ore 21, nella parrocchia di S.Pietro a Galciana, concerto vocale-strumentale con la partecipazione della filarmonica «G.Puccini» diretta dal M° Sara Rapezzi e del coro «Cantantutticant’anchio» di Campi Bisenzio, diretto dal M° Gianluca Aceto.
Mentre il programma di domenica 21 inizia alle ore 10, in piazza della Chiesa di Galciana, saranno allestiti stands gastronomici con esposizione di prodotti tipici e distribuzione di caldarroste a cura della Pro-Loco di Migliana, alle 15 sfilata per le vie di Galciana con la partecipazione del gruppo sbandieratori del rione S. Andrea di Fucecchio, della  società dell’Aringa di Vernio, della filarmonica «G.Puccini» e intrattenimento del gruppo Arra con giocolieri e mangiafuoco.
La manifestazione si concluderà con la messa celebrata da mons. Eligio Francioni, vicario generale della Diocesi di Prato, che si terrà alle ore 18 presso la parrocchia di S.Pietro a Galciana, 
In caso di maltempo la manifestazione sarà rinviata a domenica 28 novembre.

"
579,http://comunicati.comune.prato.it/generali/?action=dettaglio&comunicato=14200400000579,19/11/2004,15:10,Bilancio,"«Non ci sono squilibri nei conti di Sori»","La replica di Bencini ad An","Il vice sindaco chiarisce che la società vanta crediti per aver prestato servizi aggiuntivi","«Non c'è da ricostituire alcun capitale sociale, nè ci sono sofferenze nel bilancio di Sori, ci sono solo da corrispondere alla società le somme per quei servizi aggiuntivi non previsti inizialmente nel contratto di servizio». Netto il vice sindaco e assessore al Bilancio Roberto Bencini che risponde alle obiezioni di An, riprendendo le cose dette al termine del suo intervento di replica in Consiglio comunale, a conclusione della discussione sull'assestamento del Bilancio 2004 del Comune.
La risposta di Bencini si articola su vari livelli. Il primo punto riguarda i report trimestrali: Sori, la società creata dall'Amministrazione comunale per la gestione dei tributi comunali (Tarsu e Ici) «presenta i bilanci annualmente. Valutare i bilanci di una società prima che siano redatti e dire che sono pieni di magagne è un non senso. Se i bilanci sono annuali e per giunta sono pubblici, e quindi disponibili, è perfettamente inutile disquisire ora sui conti finali. Si scambia la gestione quotidiana per il rendiconto conclusivo. Il che non è un sistema accettabile, nè da un punto di vista contabile, nè da quello politico».
Ancora. Non c'è nessun squilibrio o 'sbilancio tendenziale' per quanto concerne il core business di Sori, ossia la gestione dei tributi comunali. L'aggio del 3,3% garantisce l'equilibrio dei conti della società. Ma Bencini precisa anche la questione dei costi di 'primo impianto', o detto in altro modo dei costi di avviamento di Sori: «Non è un modo surrettizio per coprire perdite di Sori. I costi di primo impianto sono già stati conteggiati, dal 2003, al momento della nascita della società. Non sono cifre in più ma previste da subito dal Comune, a carico dei suoi bilanci».
Nè ci sono sofferenze di altro tipo, chiarisce Bencini. Il fatto è che rispetto alle funzioni inizialmente previste nel contratto di servizio fra Comune e Sori (gestione dei tributi comunali, della toponomastica e della Fiera), l'attività successiva della società, sulla base di singoli atti di uffici comunali, si è estesa per investire la gestione dei verbali elevati dal corpo dei vigili urbani, la gestione del T-serve, la gestione dello spazio fiera con individuazione della società per l'assetto generale dello stesso. Sori ha sì avuto spese per queste sue prestazioni, ma le uscite hanno un corrispettivo in crediti maturati per i servizi resi. Come spiega Bencini i costi dei servizi aggiuntivi svolti da Sori devono essere calcolati oltre che in uscita anche in entrata.
Quanto alle multe non è affatto vero che c'è una sorta di tassa occulta di 15 euro. Ciò vale solo per chi riceve le notifiche, che se fossero spedite tramite posta costerrebbero ai cittadini almeno 20 euro. Chi paga subito, con bollettini nelle agenzie di CariPrato o col sistema T-serve dai tabaccai, si limita a corrispondere la commissione per la transazione, che varia da 1 euro a 1,5 euro.      
 "
580,http://comunicati.comune.prato.it/generali/?action=dettaglio&comunicato=14200400000580,19/11/2004,15:10,Bilancio,"Bencini insedierà una conferenza permanente","Aziende 'controllate' dal Comune","La commissione con i rappresentanti delle società sarà insediata presso l'assessorato al BIlancio","Una conferenza permanente delle aziende partecipate dal Comune, quelle in cui l'Amministrazione ha quote significative di azioni, si insiederà presso l'assessorato al Bilancio. Lo annuncia il vice sindaco Roberto Bencini, dando seguito alle indicazioni contenute nella relazione «Previsionale e programmatica 2004-2006».
La conferenza, o commissione, sarà composta dai rappresentanti delle aziende 'controllate' dal Comune e ovviamente dall'assessore al Bilancio ed avrà il compito di «consentire un costante processo partecipativo» per quanto concerne indirizzi e programmazione, la verifica delle gestioni in coerenza con gli indirizzi dell'Amministrazione, i bilanci annuali e il consuntivo delle attività.
La conferenza si riunirà periodicamente per la verifica delle gestioni delle aziende partecipate e i suoi verbali saranno trasmessi al Consiglio comunale. "
581,http://comunicati.comune.prato.it/generali/?action=dettaglio&comunicato=14200400000581,19/11/2004,15:45,Viabilità,"Divieto di sosta in p.zza Stazione","Per pulizia straordinaria","Il provvedimento dalle 20,00 alle 24,00 di sabato 20 novembre","Pulizia straordinaria da parte di Asm in piazza Stazione. Per consentire lo svolgimento delle operazioni sarà posto il divieto di sosta, con rimozione forzata, in tutta la piazza (eccezion fatta per la parte parallela e adiacente a via Firenze, compreso lo scalo merci delle Ferrovie) dalle 20,00 alle 24,00 di domani sera, sabato 20 novembre.
Il provvedimento non si estende a via Matteotti. 
Nella piazza i cartelli con le indicazioni di divieto sono presenti da quattro giorni.    "
582,http://comunicati.comune.prato.it/generali/?action=dettaglio&comunicato=14200400000582,,,,,,,"notizia non presente"
583,http://comunicati.comune.prato.it/generali/?action=dettaglio&comunicato=14200400000583,,,,,,,"notizia non presente"
584,http://comunicati.comune.prato.it/generali/?action=dettaglio&comunicato=14200400000584,,,,,,,"notizia non presente"
585,http://comunicati.comune.prato.it/generali/?action=dettaglio&comunicato=14200400000585,22/11/2004,13:43,Appuntamenti,"Inaugurato il piazzale intitolato a Giuseppe Castellano","Alla presenza di Carlesi e delle Associazioni d'Arma","Sarà un parcheggio tra via del Romito e via Pomeria","Da oggi sulla mappa di Prato appare un nuovo toponimo: piazzale Giuseppe Castellano.  Con una cerimonia di inaugurazione l'assessore alla mobilità Massimo Carlesi  ha celebrato questa mattina l'intitolazione  del piazzale adibito a parcheggio, tra via Pomeria e via del Romito, a uno dei personaggi più importanti ma meno conosciuti della città.
Nato a Prato il 12 settembre 1893, Giuseppe Castellano seguì le orme del padre e intraprese la carriera militare. Da capitano di artiglieria, durante la prima guerra mondiale, divenne generale dopo la campagna di Jugoslavia nel 1941. Due anni dopo fu chiamato al comando supremo. E fu proprio nel 1943 che il generale Castellano organizzò, prima, l'arresto di Mussolini dopo la caduta del regime fascista, quindi si occupò della trattativa con gli Alleati per un armistizio onorevole dell'Italia entrata in guerra per volere del Duce poco più di tre anni prima. L'armistizio di Cassibile fu firmato il 3 settembre 1943. Castellano, alla metà degli anni Cinquanta, aderì al movimento per l'istituzione della Provincia di Prato. Morì a Porretta Terme il 31 luglio 1977.
L'assessore Carlesi, nella cerimonia di oggi,  ha ricordato la figura di Castellano alla presenza,  tra gli altri,  del comandante dei Carabinieri, colonnello Giuseppe Bongiorno, della presidente dell'associazione Nastro Azzurro, Anna Cecconi, di Sergio Paolieri in rappresentanza delle Associazioni d'Arma. Sono intervenute all'inaugurazione anche le associazioni dei partigiani.
 

"
586,http://comunicati.comune.prato.it/generali/?action=dettaglio&comunicato=14200400000586,,,,,,,"notizia non presente"
587,http://comunicati.comune.prato.it/generali/?action=dettaglio&comunicato=14200400000587,22/11/2004,13:41,Circoscrizioni,"Si discute di piazza Mercatale e S. Marco","Settima e ultima assemblea sul bilancio partecipativo","Appuntamente il 24 novembre nella casa del Combattente in piazza S. Marco","I problemi relativi a piazza Mercatale, piazza S. Marco e via Arcivescovo Martini saranno al centro del settimo e ultimo degli incontri promossi dalla circoscrizione Prato Centro per costruire con i cittadini e le associazioni il bilancio partecipativo 2004. L'appuntamento è fissato  per mercoledì 24 novembre alle 21.15 nella sede della Casa del Combattente in piazza S. Marco. Oltre alla presidente della circoscrizione Centro, Rosita Mattei, è prevista la partecipazione degli assessori comunali alla mobilità, Massimo Carlesi, ai lavori pubblici, Enrico Giardi, e alla multiculturalità, Andrea Frattani. Interverranno anche i membri del Comitato esecutivo e altri consiglieri  circoscrizionali.
"
588,http://comunicati.comune.prato.it/generali/?action=dettaglio&comunicato=14200400000588,22/11/2004,14:57,"Polizia municipale","«Più copertura da parte delle forze dell'ordine»","I numeri dell'attività da gennaio a settembre","L'assessore Carlesi e il comandante Nieri fanno il punto sulla sicurezza urbana","«Siamo interessati a collaborare allo sviluppo di azioni e attività per la sicurezza. La nostra parte la facciamo e continueremo a farla, nell'ambito delle nostre competenze. E' però necessaria una maggior coperura del territorio da parte delle forze dell'ordine». E' il primo dei due messaggi lanciati dall'assessore alla Sicurezza urbana Massimo Carlesi, che stamani circondato dai vertici della Polizia Municipale (il comandante Marco Nieri e il vice Andrea Pasquinelli) e da due nuovi ufficiali (o commissari che dir si voglia), Giuseppe Carmagnini e Flora Leoni (la prima donna 'graduata'), ha preesentato i numeri dell'attività dei vigili urbani.
Il secondo messaggio plana direttamente sugli autovelox, dopo la richiesta di chiarimenti da parte della Prefettura: «Continueremo con gli autovelox, anche perchè i nostri sono di ultima generazione e omologati dal ministero ai Lavori pubblici. Non abbiamo avuto bisogno di pareri e non gli abbiamo chiesti».
Del resto, per quanto concerne i velox, i numeri messi sul tavolo dalla Polizia municipale sono significativi: circa 23 mila sono le rilevazioni effettuate dai due autovelox sulla Declassata; insomma si corre «e la velocità è un fattore di grave pericolo per sè e per gli altri».
Ma anche gli altri numeri parlano di una Polizia municipale che ha intensificato la propria attività («perchè - chiariscono comandante e assessore - sono 25 in più i vigili in servizio»), e che garantisce la presenza di tre pattuglie nel servizio serale, dalle 20,00 alle 1,30, e di una pattuglia notturna, tre uomini più il centralino del Comando, dalle 1,30 alle 7,00, in grado di attivare altri vigili 'reperibili'. Di fatto, una settimane fa, quando il vento spazzò la città, e provocò non pochi guai, nella notte fra sabato e domenica, nel giro di mezzora entrarono in servizio una 30 di persone.
Carlesi dice: «Non si può dire che Prato sia una città pericolosa. Rispetto ad altre realtà le statistiche sui reati lo testimoniano. Certo è che è una città che sta cambiando e c'è bisogno di una rete più diffusa nel territorio». Tradotto vuol dire «una maggior copertura da parte delle forze dell'ordine».
Copertura che i vigili assicurano, per quanto loro spetta. E non solo per gli incidenti rilevati (1526 da gennaio a settembre), le multe spiccate (85.280 nello stesso periodo), ma anche per un'azione di sicurezza urbana che si sostanzia nella raccolta di 594 segnalazioni avviate dalle centraline Sos sparse per il territorio, nelle chiamate al numero verde invalidi (250), nell'uso del taxi-rosa (1754 chiamate, con tariffe ridotte del 30% nelle ore serali ad uso e consumo di donne). Il tutto senza contare gli interventi nei giardini col 'vigile di quartiere' (843) o nei percorsi stradali delle circoscrizioni (1371).
Assessore e comandante hanno anche difeso la scelta di aver creato il «nucleo repressione comportamenti antisociali (42 servizi e 178 sanzioni), i vigili in borghese per intenderci, «dal momento che alcune violazioni o atteggiamenti non corretti non sarebbero commessi in presenza di agenti in divisa».
Alla fine del rendiconto il leit motiv non cambia: «Nell'ambito delle nostre competenze vogliamo tener fede al contratto di sicurezza sottoscritto con la Prefettura e di collaborazione con le forze dell'ordine». Il che può significare, in positivo, che i vigili, come è accaduto, partecipano a operazioni che hanno portato all'arresto di spacciatori, in negativo il fatto che sono praticamente i soli a svolgere i controlli sulle attività commerciali.        "
589,http://comunicati.comune.prato.it/generali/?action=dettaglio&comunicato=14200400000589,23/11/2004,15:04,Circoscrizioni,"Nord, proiezione del film «La seconda volta»","Rassegna di cinema","Per il ciclo «Adolescenza e giovinezza nell'Italia che cambia 1970-2000»","Domani, mercoledì 24 novembre alle ore 21 in via Corridoni 11, nell'ambito della rassegna «Adolescenza e giovinezza nell'Italia che cambia 1970-2000» organizzata dalla Circoscrizione nord per le iniziative autunno/inverno 2004, verrà proiettato il film «La seconda volta» (1995) del regista Calopresti.
La storia riguarda l'incontro casuale tra un ex giovane terrorista e l'uomo che ne fu bersaglio, interpretato da Nanni Moretti riapre dubbi e riflessioni nella coscienza di entrambi.
L'ingresso è gratuito."
590,http://comunicati.comune.prato.it/generali/?action=dettaglio&comunicato=14200400000590,23/11/2004,15:04,Sport,"Paolo Rossi a Prato premia la IV elementare S. Niccolò","Concorso di Comune e Provincia","In un Salone pieno premiate anche altre otto fra quarte e quinte","Clima di entusiasmo da ultras questa mattina nell'aula consiliare del Comune, dove il campione del mondo, Paolo Rossi, è arrivato per la premiazione finale del concorso 'Nel calcio facciamo vivere le belle azioni'. Gli alunni delle nove classi elementari risultate vincitrici del concorso, per aver prodotto i miglior elaborati scritti sul calcio di una volta, si sono scatenati in cori e applausi alla vista di Pablito, che, nel 1982,  fu il più amato tra gli artefici della vittoria calcistica dell'Italia ai Campionati del mondo. Ed è stato proprio lui, il Paolo Rossi che fece sognare gli italiani, a consegnare il pallone firmato dalla Nazionale Italiana Calcio, alla classe che si è aggiudicata il primo posto nella classifica del concorso: la quarta elementare della scuola San Niccolò. Premi anche alle altre otto classi vincitrici del concorso,  quarte e quinte elementari delle scuole Puccini, Dalla Chiesa, Collodi, De Amicis e S. Giorgio a Colonica. A ciascuna di esse è stato consegnato un accappatio sportivo. Per tutti i partecipanti, infine, gadget della Nazionale calcio e - esteso a insegnanti e genitori -  un invito allo stadio Lungobisenzio per la partita Italia - Germania under 20 che si giocherà l'8 dicembre alle 15.
La cerimonia di premiazione è avvenuta alla presenza degli assessori allo Sport del Comune e della Provincia, Aldo Milone e Irene Gorelli, organizzatori del concorso insieme all'associazione Trofeo Città di Prato, al Museo del Calcio di Coverciano e alla Federazione italiana Gioco Calcio.  
Obiettivo del concorso  era far rivivere attraverso gli scritti dei piccoli i racconti dei grandi sul calcio giocato nei campini con le porte spesso segnate con i sassi o con i bastoni, aneddoti ed episodi di amicizia e sport, ricordi legati al calcio di una volta.
IL RICORDO DI PAOLO ROSSI
'L'ultima volta che sono stato in Comune, a parte il giorno del matrimonio di mio fratello, è stato ventidue anni fa. Ricordo che nella finale del Campionato del mondo il sindaco di Prato, Landini,  accompagnò allo stadio di Madrid i miei genitori. Dopo la vittoria mi disse che non potevo non farmi festeggiare a Prato perchè io ero, prima di tutto, pratese. Fu allora che da Palazzo Pretorio  mi chiesero di affacciarmi sulla piazza. Mai come allora mi senito pratese, anzi mi sono sentito un pò come il Papa quando si affaccia su piazza San Pietro. E' la potenza del calcio.
Oggi, in questa aula ritrovo un'accoglienza che non avevo più da quei tempi'."
591,http://comunicati.comune.prato.it/generali/?action=dettaglio&comunicato=14200400000591,23/11/2004,14:59,"Pubblico Impiego","Assemblea  dipendenti comunali, utenti possibili disagi","Giovedì 25 novembre dalle 11 alle 13","La riunione è convocata dalle organizzazioni sindacali Cgil, Cisl e Uil","Giovedì 25 novembre, dalle 11 alle 13, si terrà un'assemblea dei dipendenti comunali. E' possibile che, negli uffici aperti al pubblico, si possano riscontrare disagi data la possibile assenza dal servizio del personale addetto.  
L'Amministrazione si scusa per eventuali ritardi o disservizi."
592,http://comunicati.comune.prato.it/generali/?action=dettaglio&comunicato=14200400000592,23/11/2004,17:03,Sicurezza,"«Il contratto di sicurezza, esperienza positiva»","Dichiarazione del sindaco e questore","Prevista una riunione convocata dal Prefetto del Comitato per l'ordine pubblico","«L’esperienza del Contratto di sicurezza, sottoscritto fra la Prefettura e il Comune di Prato, fa della nostra città uno dei punti avanzati nella gestione delle politiche di sicurezza ed ha prodotto importanti risultati, fra cui la creazione di un sistema di videosorveglianza che ormai copre l’intero centro storico. Non vi sono in questa esperienza conflitti fra i vari protagonisti. L’ordine pubblico, di competenza della Prefettura e delle diverse forze di polizia, è stato un impegno che ha condiviso anche l’Amministrazione comunale nei modi e nelle forme che sono stati possibili». Inizia così la dichiarazione congiunta del questore Giacomo Dentici e del sindaco Marco Romagnoli sui temi della sicurezza urbana.
Questore e sindaco così proseguono: «Di fronte alle trasformazioni che hanno investito il tessuto cittadino, all’emergere di nuove fenomeni sociali comprese forti correnti migratorie, all’instaurarsi di percezioni di insicurezza inedite, pur non avendo Prato tassi di pericolosità che sono propri di altre aree del Paese, si avverte l’esigenza di una maggiore copertura territoriale per un contrasto più diffuso e puntuale nei confronti dell’illegalità, e conseguentemente si avverte l’esigenza di un potenziamento degli organici delle Forze dell’ordine, compresa una rinnovata presenza della Polizia stradale, per far fronte alle mutate esigenze di una città molto cresciuta e che sta ancora crescendo».
La dichiarazione così si chiude: «Le questioni relative al potenziamento delle Forze dell’ordine saranno affrontate nella sede del Comitato provinciale per l’ordine e la sicurezza pubblico, di cui è imminente una riunione convocata dal Prefetto, in un contesto condiviso come previsto dal Contratto di sicurezza».  
"
593,http://comunicati.comune.prato.it/generali/?action=dettaglio&comunicato=14200400000593,24/11/2004,13:27,Circoscrizioni,"Alla Ovest, si riunisce il consiglio","Giovedì 25 novembre alle ore 21","Nella sede del Centro Civico, via I. Del Lungo 12","Domani, giovedì 25 novembre alle ore 21, nella sede del Centro Civico, via Isidoro Del Lungo 12, si riunisce il consiglio della Circoscrizione ovest.  
All'ordine del giorno la discussione sulla petizione di un gruppo di cittadini della frazione di Viaccia sull’istituzione del senso unico in Via Pistoiese (tratto via Lungo il Ficarello/via Doberdò); mozione del gruppo Rifondazione Comunista sulla decisione del Governo di ridurre il contributo in favore dell’Anpi; mozione del gruppo Rifondazione Comunista sul tempo pieno nelle scuole primarie dopo la «Riforma Moratti»; ordine del giorno presentato dai gruppi Ds e La Margherita sul trasferimento del Centro Civico della Circoscrizione ovest; parere sulla variante al piano di miglioramento agricolo ambientale in località S. Ippolito; approvazione della concessione di patrocini in favore di iniziative di associazioni della Circoscrizione.  
"
594,http://comunicati.comune.prato.it/generali/?action=dettaglio&comunicato=14200400000594,24/11/2004,12:22,Scuola,"«Faremo ripartire il cantiere del nuovo edificio»","La protesta del Marconi","Il vice sindaco e l'assessore Giardi ricevono una delegazione di studenti e insegnanti","A gennaio sarà consegnato il blocco officina, e nei primi mesi del prossimo anno sarà aperto il cantiere. Il vice sindaco e assessore al Bilancio Roberto Bencini e l'asssessore ai Lavori Pubblici Enrico Giardi hanno definito, davanti ad una delegazione di studenti e insegnanti, la 'questione Marconi' una «priorità assoluta per l'attuale Amministrazione comunale».
Storia lunga e controversa quella del nuovo stabile dell'istituto tecnico Marconi. Tanto lunga che gli studenti, insieme ai loro insegnanti, sono scesi nuovamente in piazza, per una protesta che li ha portati anche in piazza del Comune. Una delegazione è stata ricevuta dal vice sindaco e dall'assessore Giardi, per una riunione, svoltasi nella Sala giunta del Palazzo comunale, durante la quale i ragazzi, spalleggiati dai docenti, hanno espresso serenamente ma fermamente il loro risentimento «per una situazione che si trascina da 20 anni, con 450 ragazzi costretti a stare in un edificio dove crolla il tetto». E insieme al disappunto gli studenti del Marconi hanno lanciato un messaggio chiaro, prima di continuare il loro corteo e dirigersi verso la Provincia: «La nostra forma di protesta - hanno affermato rivolgendosi a Bencini e Giardi - non è rivolta contro le vostre persone. E tutto l'insieme di questa lunga vicenda che non va. Se le cose si muovono, bene, altrimenti continueremo a protestare».
La risposta del vice sindaco, e insieme dell'assessore Giardi, non si è fatta attendere: «Non c'è nessun problema burocratico fra Comune e Provincia. C'è semmai e c'è stata una questione di finanziamenti. E con la Finanziaria che si preannuncia non c'è affatto da stare tranquilli. In ogni caso il Comune inserirà i finanziamenti per il Marconi nel proprio piano delle opere pubbliche, che la Giunta approverà la prossima settimana, perchè per noi a questo punto diventa una priorità assoluta. Conosciamo bene i vostri disagi e ci assumiamo la responsabilità di far ripartire il cantiere per il nuovo edificio».
Ma sul tavolo dell'incontro odierno studenti e insegnanti hanno pure lamentato la mancanza di informazioni e di una comunicazione costante e frequente. Un rilievo che è stato accolto dai due amministratori, con l'assessore Giardi che avrà il compito di tirare le fila per quanto concerne il Comune.
Fin qui l'incontro coi ragazzi del Marconi, non senza un ultima battuta a latere del vice sindaco Bencini: «Dai tempi del ministro Falcucci non c'è un programma per l'edilizia scolastica. Ribadisco non ci sono problemi burocratici fra Comune e Provincia, ma coi chiari di luna della Finanziaria non c'è da stare tranquilli per quanto concerne gli investimenti. Può darsi che alle imprese e agli imprenditori il Governo ridurrà qualche imposta, ai Comuni invece lesina risorse e mette a rischio servizi e opere pubbliche».   "
595,http://comunicati.comune.prato.it/generali/?action=dettaglio&comunicato=14200400000595,24/11/2004,13:16,Urbanistica,"Multisala, ultimo atto. L'ok della Giunta","Nella seduta di martedì pomeriggio","Disco verde alla conclusione della procedura di variante al Piano strutturale","La Giunta delibera «di approvare lo schema di protocollo d'intesa, da sottoscrivere con la Regione Toscana e la Provincia di Prato, per la conclusione della procedura di variante al Piano strutturale, attivata dal Consiglio comunale con delibera 156/2000 e finalizzata alla realizzazione del 'Centro multifunzionale in località S. Giusto'»; e di «autorizzare l'assessore all'Urbanistica e alle concessioni edilizie, Stefano Ciuoffo, alla sottoscrizione del protocollo d'intesa, in rappresentanza del Comune di Prato». Recita così il dispositivo della delibera, proposta dall'assessore all'Urbanistica, con la quale la Giunta, nella consueta seduta settimanale del martedì pomeriggio (ieri, martedì 23 novembre n.d.t.), mette praticamente il sigillo conclusivo al lungo iter della Multisala.
Un percorso iniziato a luglio 2000 con l'avvio da parte del Consiglio comunale della procedura per l'accordo di pianificazione con Regione e Provincia per la variante al Piano strutturale del Comune di Prato, proseguito con l'intesa preliminare fra Comune, Regione e Provincia, siglata nel luglio 2002, e con conseguente adozione da parte del Consiglio comunale della variante al Piano strutturale nel dicembre dello stesso anno, continuato, dopo la fase delle osservazioni, con la Conferenza dei servizi del settembre 2003, culminato con l'approvazione da parte della Provincia nel dicembre 2003 del Piano territoriale di coordinamento (Ptc), che di fatto, essendo intervenuto prima della sottoscrizione definitiva dell'intesa di pianificazione, da parte di Regione, Provincia e Comune, fa cadere il presupposto della firma con successiva obbligatoria ratifica dei Consigli regionale e provinciale.
L'ultimo atto, da parte del Comune, è avvenuto ieri e conclude la procedura per la Multisala, con le integrazioni richieste che riguardano a) il miglioramento della viabilità sulla Declassata e Tangenziale, prevedendo che il sottopasso della Declassata sia realizzato a quattro corsie, con ridimensionamento della rotatoria sovrastante; b) la necessità che la progettazione definitiva della Multisala tenga conto che lungo la Tangenziale c'è una destinazine urbanistica a parchi urbani; c) il miglioramento della qualità e funzionalità della Multisala nei suoi aspetti edilizi e ubanistici; d) la cessione al Comune delle aree a verde pubblico, dopo la loro sistemazione a carico della società che realizza l'investimento, con attrezzature e percorsi pedonali, piante e siepi; e) il consolidamento a cura di Oasis degli edifici lungo via Reggiana, prima della cessione al Comune; f) la sistemazione a prato, sempre ad opera di Oasis, dell'area in cui sono previsti impianti sportivi all'aperto, che il Comune potrà realizzare direttamente o attraverso concessione di realizzazione e gestione.            "
596,http://comunicati.comune.prato.it/generali/?action=dettaglio&comunicato=14200400000596,24/11/2004,15:16,Trasporti,"Bus navetta gratuiti per il centro storico","Iniziativa dell'assessorato alla Mobilità","Il servizio ogni sabato, domenica e nei giorni festivi, nel periodo 27 novembre/24 dicembre","Bus navetta gratuiti, da sabato 27 novembre a venerdì 24 dicembre (compresi), ogni sabato e domenica e nei giorni festivi, dalle 8,45 alle 20,30. L'iniziativa è  dell'assesorato alla Mobilità del Comune di Prato e prevede l'instaurazione del servizio di trasporto pubblico, con frequenza ogni 10 minuti, da Pratilia a Porta S. Trinità e ritorno, con il seguente itinerario: piazza Einstein, via Fiorentina, v.le L. da Vinci (Declassata), via Marx, via Arcangeli, via Pomeria, via Roma, via di Grignano, via Bonazia, piazzale E. Ferrari, via Fiorentina. "
597,http://comunicati.comune.prato.it/generali/?action=dettaglio&comunicato=14200400000597,24/11/2004,15:29,Bilancio,"Il Gonfalone alla manifestazione contro la Finanziaria","Domani pomeriggio a Firenze","Il sindaco Romagnoli sottoscrive la lettera dell'Anci a Berlusconi","Il vice sindaco Roberto Bencini partecipa, domani pomeriggio (giovedì 25 novembre), con il Gonfalone del Comune, alla manifestazione contro la Finanziaria, organizzata dall'Anci (associazione dei Comuni italiani).
Il sindaco Marco Romagnoli ha, fra l'altro, sottoscritto la lettera indirizzata dai sindaci al Presidente del Consiglio con la quale si esprime «la forte insoddisfazione e il profondo malessere» per le norme contenute nella legge Finanziaria, approvate dalla Camera dei Deputati.
Nel testo i sindaci scrivono: «Abbiamo, oggi, di fronte una legge Finanziaria che non risponde ad alcuna delle nostre richieste e che, anzi, risulta aggravata e peggiorata sia nell'impostazione generale che nelle singole misure adottate».
La lettera si chiude con la richiesta a Berlusconi «di riaprire un confronto serio e utile tale da conseguire nel prossimo passaggio parlamentare al Senato una modifica significativa della Finanziaria nel senso auspicato dai Comuni italiani».  "
598,http://comunicati.comune.prato.it/generali/?action=dettaglio&comunicato=14200400000598,25/11/2004,13:47,Circoscrizioni,"La riqualificazione passa da Piazza Mercatale","Bilancio partecipativo di Prato centro","La presidente Mattei: «Ridefiniamo tutti insieme l'idea di piazza che vogliamo»","Piazza Mercatale al centro dei grandi cambiamenti che il Comune intende realizzare in città, ma anche delle accuse e delle polemiche annose e mai sopite dei residenti. La doppia faccia della piazza è emersa in modo netto nell'ultimo degli incontri promossi dalla circoscrizione Prato Est per la messa a punto del 'bilancio partecipativo', un percorso per delineare insieme ai cittadini e alle associazioni del territorio scelte politiche  il più possibile condivise. Tema della riunione di mercoledì sera (24 novembre),  che si è svolta nella  Casa del Combattente in piazza San Marco, gli interventi che cambieranno il volto della zona: dalla modifica del flusso del traffico in piazza Mercatale con inversione della circolazione e attivazione della Lam Rossa, all'estensione della Ztl in via Cavallotti, alla costruzione del parcheggio sotterraneo per mille posti in via Arcivescovo Martini al quale si accederà con un tapirulan da piazza Mercatale. A coordinare il dibattito, come negli altri incontri, è stata la presidente della circoscrizione Prato Centro, Rosita Mattei. Nell'occasione erano presenti anche gli assessori ai lavori pubblici, Enrico Giardi, e alla multiculturalità, Andrea Frattani, due dei soggetti del 'pool' incaricato dal sindaco di studiare tutte le possibili soluzioni per piazza Mercatale. (Del 'pool' fanno parte anche gli assessori alla Cultura, e allo Sviluppo economico e la presidente delal circoscrzione Centro.) I cittadini intervenuti, in gran parte residenti in piazza Mercatale e nelle vie limitrofe, hanno elencato senza giri di parole i disagi cui sono da troppo tempo costretti: mancanza di parcheggi per i residenti, sosta selvaggia, pizzerie e ristoranti autorizzati a tenere aperti i locali fino alle tre di notte, nei fine settimana  bottiglie e bicchieri rotti per terra, schiamazzi, autoradio con volume al massimo, file ininterrotte di auto fino a tarda notte, vigilanza pressochè assente. E ancora inquinamento atmosferico e acustico in via S. Silvestro,  cassonetti dei rifiuti spostati in mezzo a piazza Mercatale, nei giardini panchine di legno perennemente scardinate, i problemi legati alle edizioni straordinarie del mercato.  Infine un dubbio: che fine ha fatto il progetto vincitore del concorso di idee per piazza Mercatale che prevedeva la quasi totale pedonalizzazione della piazza? Sicuramente - ne è convinto Renzo Baroncelli, residente nella piazza ed ex presidente del consiglio provinciale -  il passaggio della Lam Rossa ne pregiudica la realizzazione, anzi porrà pesanti ipoteche su via San Silvestro e su piazza San Marco. Da Giardi e Frattani una risposta univoca: i provvedimenti imminenti sulla nuova circolazione in piazza Mercatale e l'attivazione della Lam Rossa non precludono alcunchè per il futuro, costituiscono solo uno dei tasselli necessari alla riqualificazione  della piazza e porteranno solo miglioramenti nell'immediato. Entrambi hanno ricordato che uno dei punti del programma di governo del sindaco è proprio la rivitalizzazione del centro, che si conquista riportando prevalentemente i giovani a vivere dentro le mura della città,  aumentandone  l'attrattività urbana e commerciale  e la fruibilità. 'E Piazza Mercatale - hanno assicurato gli assessori - è il volano della riqualificazione urbana e commerciale del centro'
Da Rosita Mattei la proposta di ridefinire insieme l'idea di piazza Mercatale, partendo dalle piccole cose per poi procedere secondo un programma di interventi. In questo senso Mattei si è impegnata a promuovere un ulteriore incontro entro febbraio per dare avvio a un tavolo di lavoro. "
599,http://comunicati.comune.prato.it/generali/?action=dettaglio&comunicato=14200400000599,25/11/2004,10:37,Infanzia,"Graduatoria suppletiva degli asili nido comunali","Da oggi all'Albo Pretorio","L'elenco pubblico con oltre 170 domande per l'anno scolastico 2004/2005","E' pubblica da oggi la graduatoria suppletiva per l'accesso agli asili nido comunali valida per l’anno scolastico 2004-2005. La graduatoria è suddivisa in base alle quattro fasce di età dei bambini: lattanti, piccoli, semidivezzi, divezzi. Dal 2 al 10 novembre scorso, come previsto dal  nuovo regolamento del Nido  Comunale, sono state infatti riaperte le  iscrizioni  all’asilo nido comunale  per  l’anno in corso. È la prima volta che vengono fatte le iscrizioni straordinarie e le domande presentate sono state oltre 170. Di queste, circa  il 45% sono di bambini piccolissimi,  nati dal 31 maggio al 10 novembre 2004. La graduatoria suppletiva sarà utilizzata  solo dopo l’esaurimento delle graduatorie ordinarie. Attualmente è esaurita solo quella dei piccolissimi (3 – 6 mesi) e pertanto, per le nuove assegnazioni,  verrà utilizzata la graduatoria suppletiva.
'Il notevole numero di domande presentate a novembre, aggiunto alle oltre  1000  presentate a febbraio, - spiegano i responsabili dei Servizi educativi per l'infanzia del Comune - dimostra che l’asilo nido attaualmente  rappresenta un’ esigenza  primaria delle famiglie pratesi. È, pertanto, da considerare giusta la scelta di  ampliare i nidi comunali e stipulare convenzioni con  i nidi privati accreditati che hanno permesso di mettere a disposizione oltre 350 posti'.  
'Se quest’anno - precisano gli uffici del Comune -,  in considerazione della consistenza delle graduatorie ordinarie, le possibilità per i “ritardatari” o “piccolissimi” di  entrare al nido comunale nel corrente anno sono  scarse, è vero, però,  che l’ occasione della presentazione delle domande ha permesso alle famiglie interessate di conoscere la possibilità di rivolgersi,  oltre ai nidi comunali, anche alle strutture private  autorizzate presenti sul territorio che offrono servizi di qualità, presupposto indispensabile per affidare i propri figli'.
Anche la graduatoria suppletiva, come quella ordinaria,  è  di tipo cittadino a scelta multipla.
Il termine “cittadino” significa che tutti i bambini appartenenti ad una medesima fascia di età sono posizionati in ordine decrescente di punteggio. A parità di punteggio ha la precedenza: 1) il bambino in lista di attesa  nel precedente anno scolastico; 2) il bambino di età maggiore; 3) nel caso di ulteriore parità si procede a sorteggio con procedura informatica.






"
600,http://comunicati.comune.prato.it/generali/?action=dettaglio&comunicato=14200400000600,,,,,,,"notizia non presente"
601,http://comunicati.comune.prato.it/generali/?action=dettaglio&comunicato=14200400000601,,,,,,,"notizia non presente"
602,http://comunicati.comune.prato.it/generali/?action=dettaglio&comunicato=14200400000602,25/11/2004,13:59,"Tempi e Orari","Dibattito al Pin sulla  flessibilità del lavoro","Domani, 26 novembre, ore 14,30","Presentazione dell'assessore Frattani e del vicepresidente della Regione Angelo Passaleva","Venerdì 26 novembre alle ore 14.30 si terrà, nell'aula blu del Polo Universitario di piazza Ciardi,  il seminario 'Vite flessibili'.
Con questo incontro inizia un confronto periodico sui temi trattati dal sito Tempi e Spazi. Attivo dall'ottobre 2004 nella nuova versione regionale, il sito www.tempiespazi.toscana.it elabora, raccoglie e diffonde informazioni, considerazioni e proposte intorno alla dimensione spazio-temporale del vivere sociale. 
Il seminario Vite flessibili vuol essere un momento di riflessione e discussione intorno al tema della flessibilità del lavoro, che muta radicalmente non solo la dimensione spazio-temporale del lavoro, ma coinvolge l'intero assetto della vita sociale. 
Il seminario intende mettere a fuoco questi temi anche con la proiezione di un filmato messo a disposizione dalla biblioteca del Pin di Prato.
Il seminario sarà presentato dall'assessore alla Multiculturalità di Prato, Andrea Frattani, e dal vice presidente Regione Toscana, Angelo Passaleva.
Sono previsti, fra gli altri, gli interventi di Franco Neri della Biblioteca Lazzerini di Prato, Claudia Giorgetti della Rete Civica del Comune di Prato, di Mara Baronti, presidente della Commissione Pari Opportunità Regione Toscana.
Dopo la proiezione del film Vite Flessibili diretto da Nicola Di Lecce e Rossella Lamina e prodotto dall'Archivio audiovisivo del movimento operaio e democratico, è previsto un dibattito pubblico coordinato  da Laura Leonardi dell'Università degli studi di Firenze.



"
603,http://comunicati.comune.prato.it/generali/?action=dettaglio&comunicato=14200400000603,25/11/2004,14:08,Dichiarazioni,"«Pratiche migranti, proposta inaccettabile del ministero»","Dopo la presa di posizione di Caritas e Cna","L'assessore Andrea Frattani dice no all'idea di trasferire servizi a poste e patronati","Si trasmette il testo integrale della dichiarazione dell'assessore alla Multiculturalità del Comune, Andrea Frattani, a seguito dell'iniziativa di Caritas e Cna  pubblicata sui quotidiani di oggi. 
«Sono francamente meravigliato della presa di posizione di Caritas e Cna. Per due ordini di motivi soprattutto. 
Nel dire che è positiva la proposta del ministro Pisanu rispetto alla possibilità d’inoltro tramite le poste e gli istituti di credito delle pratiche relative ai migranti, si assume innanzitutto la posizione corporativa della Lega Nord, che dice di essere federalista ed invece istituisce un balzello per finanziare le banche e le poste da un lato, e taglia risorse economiche agli enti locali che gestiscono il fenomeno sociale dell’immigrazione sui territori dall’altro.
Bene! Allora io dico, che le banche, le poste, e i patronati possano prendersi il pacchetto completo della problematica, e non solo quello che è vantaggioso e conveniente, perché ci si fa pagare per svolgere le pratiche, e intanto il costo sociale ed economico del fenomeno se lo prendono i cittadini e gli enti locali attraverso il prelievo sulla finanza locale. Quindi, come abbiamo già affermato, se passasse questa ipotesi, incroceremo le braccia, e inviteremo a richiedere tutti i servizi attualmente offerti dal Comune ai migranti direttamente alle banche, alle poste e ai patronati (mediazione linguistica e culturale, laboratori di alfabetizzazione nelle scuole, corsi di cittadinanza e lingua, traduzioni, assistenza per le comunicazioni con la città, preistruttoria delle pratiche per i soggiornanti, ecc. ecc.).
La seconda questione è che un modello, quello pratese, è già fortemente sperimentato per la preistruttoria delle pratiche di soggiorno e sta funzionando egregiamente, grazie alla lungimiranza e disponibilità del  Questore di Prato, Dott.  Dentici, che pure assumendosi la maggior parte della mole di lavoro da svolgere, ha ritenuto  di condividere con noi l’aspetto di informazione e facilitazione linguistica per il lavoro di compilazione delle pratiche. Devo dire con ottimi risultati, visto che la Questura di Prato è al primo posto in Italia per la tempistica del rilascio dei permessi di soggiorno. Da quando il servizio di facilitazione è stato avviato (giugno 2004) abbiamo facilitato l’accesso alla Questura per circa 3.000 utenti migranti, e vorremmo anche, se vi fosse  disponibilità da parte della Questura, estendere questa esperienza anche ai comuni limitrofi attraverso il coordinamento della Provincia.
Trovo infine curioso, visto che esiste in assessorato un tavolo di confronto aperto ai soggetti che operano sul versante immigrazione, che Caritas e CNA esprimano una posizione così in controtendenza rispetto alle richieste dell’ANCI nazionale, e quindi condivise anche dalla nostra amministrazione, per sposare le linee del governo senza averne perlomeno discusso insieme in precedenza (poi ognuno può anche rimanere della sua posizione). Invito quindi a non inoltrare la lettera annunziata prima di aver recuperato un dialogo con l’A.C. rispetto a quanto enunciato, dicendomi disponibile sin da ora a voler discutere a tutto raggio dei termini della questione».
"
604,http://comunicati.comune.prato.it/generali/?action=dettaglio&comunicato=14200400000604,26/11/2004,10:06,Agenda,"'Internati militari italiani in Germania',  una ricerca inedita","Domani  27 novembre, alle 16.30, in Palazzo comunale","E' contenuta nel volume di Gabriele Hammermann, autrice di altri testi sul lavoro forzato","Promossa dal Comune e dalla  Provincia di Prato insieme al Comitato per le celebrazioni del 60° anniversario della Resistenza e della Liberazione, domani, 27 novembre, alle 16.30, in Palazzo Comunale,  si terrà la prima presentazione italiana del volume 'Gli internati militari italiani in Germania (1943-1945)' di Gabriele Hammermann (Il Mulino, 2004). 
La presentazione del volume, preceduta dai saluti di Irene Gorelli, assessore della Provincia di Prato, Massimo Carlesi, assessore del Comune d Prato e Dino Vittori dell'Anei, Associazione nazionale ex-internati, sarà effettuata da Nicola Labanca, dell'Università di Siena, e coordinata da Camilla Brunelli, del Museo della Deportazione di Prato. Sarà presente Gabriele Hammermann, autrice di diversi contributi sul lavoro forzato, sulle SS, sul campo di concentramento di Dachau e sui 'campi speciali' sovietici nella Germania dell'est tra il 1945 e il 1950. Attualmente è vice direttrice del Museo Memoriale di Dachau.
Basato su una ricerca vastissima condotta in archivi italiani e tedeschi, nonché su memorie e interviste dirette ai reduci, questo volume si presenta come la più completa e approfondita descrizione mai tentata sinora dell'esperienza degli Imi, gli internati militari italiani in Germania. Il libro ricostruisce sia l'atteggiamento tedesco verso gli Imi, in particolare le direttive per il loro sfruttamento come forza lavoro nell'industria bellica, sia le condizioni materiali di vita e di lavoro che ne segnarono la prigionia, dalla caduta di Mussolini al rientro in patria. 
La presentazione del volume sarà preceduta, alle ore 15,30, dall'inaugurazione, alla Casa del Combattente (p.za S. Marco), di una lapide commemorativa dedicata ai militari italiani internati nei campi nazisti.
 
 
 "
605,http://comunicati.comune.prato.it/generali/?action=dettaglio&comunicato=14200400000605,25/11/2004,16:48,Sport,"Tre anni di solleciti, solo dopo l'ingiunzione","Replica all'Hockey Primavera","«Le tariffe per l'uso del pattinodromo di Maliseti sono basse»","Con una cronistoria di cifre, debiti, solleciti e promesse disattese il Servizio sport del Comune replica alle polemiche sollevate qualche giorno fa contro l'Amministrazione comunale da parte del presidente della società sportiva Hockey Primavera Prato Patrizio Casale per il decreto ingiuntivo del Comune riguardo al pagamento degli spazi del pattinodromo di Maliseti. 
Il Servizio sport precisa che per quanto riguarda i debiti della società precedenti al 1999 vi era un contenzioso gestito dall'ufficio legale, poichè l'Hockey Primavera da tempo non pagava gli importi dovuti per gli spazi usufruiti negli impianti sportivi comunali. 
Invece per i debiti successivi al 1999, è stato effettuato un primo sollecito di pagamento il 10 luglio 2000, al quale la società non ha risposto. Il Servizio Sport ha nuovamente sollecitato il pagamento il 21 novembre 2000 proponendo una rateizzazione del debito che la società ha accettato, ma il 14 giugno 2001, poichè la società non aveva pagato neanche una rata, il Servizio Sport ha effettuato un sollecito di pagamento. Il 30 agosto 2001 il Servizio Sport ha nuovamente intimato il pagamento pena la revoca degli spazi nel pattinodromo di Maliseti. La società ha pagato una piccola parte della rateizzazione (10.600 euro) per evitare la revoca degli spazi.
Il 15 luglio 2002 il Servizio Sport ha effettuato un nuovo sollecito per il pagamento del debito:  con nota del 30 luglio 2002 la società ha proposto di effettuare dei lavori di ristrutturazione sul pattinodromo di Maliseti ad estinzione del debito. L'Amministrazione ha espresso la propria disponibilità, ma la società non ha poi provveduto ad effettuare quanto promesso.
Il 27 giugno 2003 e l'11 settembre 2003 vi è stato un ulteriore sollecito di pagamento del debito  e la società con nota del 23 settembre 2003 si è nuovamente impegnata ad effettuare dei lavori di ristrutturazione sul pattinodromo, impegno che non ha mai mantenuto.
Nel frattempo la società non ha mai pagato alcunchè a saldo del debito, che ad oggi ammonta ad oltre 38.000 euro. La cifra richiesta con il decreto ingiuntivo di pagamento è frutto quindi di oltre tre anni di solleciti e accordi stretti per andare incontro alla società in cui l'Amministrazione non ha adottato la linea dura facendo «l'Ufficio esattoriale».
Il Servizio sport sottolinea che le tariffe per l'uso del pattinodromo sono estremamente basse, cioè 2,50 euro orari per le squadre giovanili e 8 euro orari per gli adulti, per venire incontro alle esigenze delle società sportive che vi giocano.
Le entrate annue ammontano quindi a circa 19.000 euro, mentre le uscite sono circa 233.000 all'anno per il Comune.
Inoltre il pattinodromo è utilizzato anche da molte altre società sportive pratesi alle quali potrebbero essere assegnati gli spazi nell'ipotesi in cui l'Hockey Primavera non dovesse pagare.
"
606,http://comunicati.comune.prato.it/generali/?action=dettaglio&comunicato=14200400000606,26/11/2004,10:06,"Pubblico Impiego","Martedì 30 novembre, sciopero di un'intera giornata in Comune","Indetto dai sindacati","Il sindaco parteciperà alla manifestazione di Cgil-Cisl-Uil. Scuole comunali  chiuse per la festa della Toscana","Sciopero di un'intera giornata martedì 30 novembre per i dipendenti del pubblico impiego. Lo hanno indetto, a livello nazionale, le organizzazioni sindacali Cgil, Cisl e Uil e l'Associazione unione sindacale italiana.
Gli uffici comunali aperti al pubblico, compresi quelli delle  sedi circoscrizionali, potrebbero rimanere chiusi per tutta la giornata. 
In Comune saranno, comunque,  assicurati i servizi esssenziali, fra cui, quelli di stato civile per le denunce di nascita e di morte, il servizio elettorale, il servizio di protezione civile e di intervento per la segnaletica luminosa. 
Gli utenti delle scuole comunali (nidi e materne)  sono già  stati avvertiti che, nella giornata di martedì 30 novembre, le attività didattiche saranno sospese per la festa della Toscana. Pertanto la chiusura dei plessi scolastici era già stata programmata indipendentemente dallo sciopero. 
Un'ultima annotazione: il Comune, col Gonfalone, e il sindaco Marco Romagnoli parteciperanno alla manifestazione indetta dai sindacati.
  




"
607,http://comunicati.comune.prato.it/generali/?action=dettaglio&comunicato=14200400000607,26/11/2004,13:46,"Consiglio Comunale","Verso il rinnovo della convenzione per centraline smog","L'esame nella quarta commissione","L'assessore all'Ambiente Camilla Curcio illustra la ripartizione dell'impegno finanziario","E' imminente l'approdo in Consiglio comunale della convenzione tra la Provincia e i Comuni di Prato, Montemurolo, Poggio a Caiano e Vaiano,  per la ripartizione delle spese di gestione delle centraline di rilevamento della qualità dell'aria.
La quarta commissione consiliare 'Territorio Ambiente' ha infatti dato via libera al rinnovo dell'accordo tra i soggetti coinvolti nel rilevamento degli inquinanti atmosferici. A presentare il testo della convenzione è stata l'assessore all'Ambiente, Camilla Curcio, che ha specificato le percentuali in cui sarà ripartito l'onere finanzario complessivo pari a oltre 530 mila euro per il biennio 2005 - 2006. Il 50 per cento del costo (265 mila euro) sarà a carico della Provincia, i rimanenti 265 mila euro saranno ripartiti fra ciascuno dei quattro Comuni firmatari della convenzione sulla base del numero di centraline fisse e mobili. Le centraline mobili, per tutto il territorio, sono due e il loro utilizzo viene ripartito tra i Comuni secondo la quota parte di contribuzione alle spese della rete provinciale di rilevamento. Il Comune di Prato  che ha sette centraline più l'utilizzo a turno di una postazione mobile pagherà - sempre per il biennio 2005/2006 - 201 mila euro (pari al 76 per cento); i comuni di Poggio a Caiano  e Montemurlo, con una stazione fissa e l'uso di una mobile a testa, pagheranno ciascuno circa 28 mila euro (pari al 10,5 per cento); il comune di Vaiano per l'uso di una stazione mobile pagherà poco più di 7mila 900 euro.
Attualmente a Prato le centraline sono collocate in via Soffici, via Ponchielli, via Ferrucci, via Roma, via Curtatone, via Papa Giovanni XXIII, a Baciacavallo. Quest'ultima è una stazione meteo che rileva  la velocità e la direzione del vento, la temperatura, l'umidità, le radiazioni solari.  'Il Comune - ha rilevato l'assessore - conta di poter utilizzare im modo costante le stazioni mobili che purtroppo sono state oggetto di diversi guasti nel corso dell'anno e che sono fondamentali per monitorare le situazioni difficili che via via si presentano'. Il costo per il rilevamento della qualità dell'aria, rispetto al biennio precedente, diminuisce di circa 8 mila euro pur mantendendo inalterato il numero di centraline. Al dibattito sono intervenuti, tra gli altri, Gianni Cenni (An), che ha proposto di utilizzare la stazione mobile  per il monitoraggio della zona in cui sarà realizzata la multisala e dove già è collocato il polo scolastico più grande di Prato. Goffredo Borchi (Fi) ha chiesto se la rete di rilevamento della qualità dell'aria tiene conto anche del 'fondo naturale', ossia se si  riesce a distinguere tra le polveri da inquinamento rispetto a quelle che hanno un'origine naturale.  Andrea Ballini e Giuseppe Esposito (entrambi Ds) hanno sollecitato di estendere il monitoraggio in alcune aree periferiche, come Iolo, Narnali, Maliseti, Viaccia.
La proposta di convenzione, messa ai voti,  è stata approvata con due astensioni, quelle dei commissari  Cenni e Borchi. "
608,http://comunicati.comune.prato.it/generali/?action=dettaglio&comunicato=14200400000608,26/11/2004,12:39,Circoscrizioni,"Nord, film per ragazzi e pomeriggio culturale","Iniziative autunno/inverno 2004","«Giuseppe il re dei sogni» e  lo spettacolo  di Giovanni Fochi a villa Fiorelli","Nell'ambito delle iniziative autunno/inverno 2004, organizzate dalla Circoscrizioen nord, continuano i pomeriggi culturali a Villa Fiorelli (nel parco di Galceti).
E’ in programma domani, sabato 27 novembre alle ore 17, lo spettacolo teatrale «Mistero buffo» di Dario Fo interpretato dall’attore regista Giovanni Fochi che da anni collabora con la Circoscrizione Prato Nord per la conduzione del corso di teatro per giovani e adulti.
Per lo spazio ragazzi, sempre domani alle 17 in via Corridoni 11, sarà proiettato il film «Giuseppe il re dei sogni».
L’ingresso è libero e gratuito.
"
609,http://comunicati.comune.prato.it/generali/?action=dettaglio&comunicato=14200400000609,26/11/2004,12:40,Casa,"Dal 1° dicembre graduatoria alloggi di edilizia pubblica","In consultazione all'albo pretorio e Urp","Informazioni e chiarimenti possono essere richiesti agli uffici di via Migliorati","Mercoledì 1 dicembre sarà pubblicata la graduatoria definitiva per l'assegnazione di alloggi di Edilizia residenziale pubblica.
Al bando, che ha carattere provinciale, hanno partecipato 1323 cittadini : gli ammessi sono  1063.
La graduatoria sarà consultabile  presso l'Albo pretorio del Comune (Piazza del Pesce);  Ufficio Casa (via Dei Migliorati 1/a); URP- Sportello Amico (piazza del Comune).
Gli iscritti possono prendere visione della graduatoria anche presso le sedi dei seguenti Sindacati Sunia, Sicet e Uniat.
I residenti negli altri Comuni della Provincia possono consultare la graduatoria all'Albo Pretorio e all'ufficio Casa del Comune di appartenenza.
Informazioni e chiarimenti possono essere richiesti all'Ufficio Casa, via Dei Migliorati 1/a, nei giorni di lunedì e giovedì dalle ore 9 alle ore 13 e dalle ore 15 alle ore 17.
"
610,http://comunicati.comune.prato.it/generali/?action=dettaglio&comunicato=14200400000610,26/11/2004,13:52,Cultura,"'Gemine Muse' all'opera del Duomo","Domani, 27 novembre, alle 18, inaugurazione","L'assessore Andre Mazzoni ha presentato la terza edizione della rassegna artistica","Dal 27 novembre al 30 gennaio nuovo appuntamento con l'arte contemporanea. La terza edizione di Gemine Muse valica i confini nazionali e sbarca in nove paesi europei. Trentasei musei apriranno le parte a 106 giovani artisti. A Prato, al Museo dell’Opera del Duomo,  saranno esposte le opere di  Paolo Meoni e Raffaele Di Vaia ispirate rispettivamente a Noli Me Tangere di Tommaso di Piero (1510) e alla Testa di Cristo di un anonimo scultore toscano del XIII sec. Il progetto è a cura del critico  Marco Bazzini. L’inaugurazione della mostra pratese è prevista per  domani, 27 novembre, alle 18.
«E' sicuramente un'operazione intelligente  - ha commentato l'assessore alla Cultura, Andrea Mazzoni - quella di far dialogare , come accade con Gemine Muse,  l'espressività artistica di secoli lontani con la creatività odierna dei giovani». 
«Prato - ha rilevato Mazzoni - non poteva mancare a questo impegno progettuale, giunto alla terza edizione e ampliatosi all'Europa. La città è andata maturando una più piena consapevolezza delle sue potenzialità culturali, valorizzandosi sia sul terreno più storicizzato che su quello della contemporaneità, e 'Gemine Muse' sintetizza bene questo ponte identitario fra passato e presente, con l'esaltazione di una dialettica feconda fra patrimonio artistico e i linguaggi dell'oggi».
Gemine Muse è promossa dalle associazioni CAI, Circuito Giovani Artisti Italiani, Cidac, Città Italiane d’Arte e Cultura, in collaborazione con la Darc, Direzione generale per l’architettura e l’arte contemporanee del Dipartimento per i beni culturali e paesaggistici del ministero per i Beni e le Attività Culturali, e con il sostegno di CULTURE 2000,  Direzione generale educazione e cultura della Commissione Europea. La rassegna, quest'anno, coinvolge, oltre ai musei di 28 città italiane,  anche 8 musei di otto Paesi europei. “Dopo il lusinghiero successo delle passate edizioni - spiega Fiorenzo Alfieri, presidente delle associazioni GAI e Cidac – abbiamo deciso di allargare il network artistico anche allo scenario internazionale, rafforzando comunque il nostro impegno in Italia”. 
La peculiarità dell’edizione 2004 di Gemine Muse, curata da un gruppo di 47 critici d’arte, coordinati da Giacinto Di Pietrantonio,  è lo scambio di esperienze tra i giovani artisti italiani e quelli europei selezionati per l’iniziativa, pur mantenendo le caratteristiche di vetrina per la presentazione di lavori inediti degli artisti attraverso il rapporto diretto con le grandi opere d’arte del passato: “Anche per questa edizione – spiega Di Pietrantonio – resta il concetto di base: il confronto tra le identità del passato e quelle del presente che, in senso più ampio, è ciò da cui nasce ogni civiltà e la sua immaginazione simbolica, l’arte”. 
L’inaugurazione è prevista per sabato 27 novembre alle ore 18,00.
SCHEDE ARTISTI
Raffaele Di Vaia. Nato a Torino il 2 marzo 1969, vive a Firenze e lavora a Prato. 
Scultore toscano del XIII secolo
Testa di Cristo,  legno policromo, 1220-30
Scheda opera antica
Scultura lignea dal modellato sintetico e raffinato, che ancora conserva l’originaria policromia, opera probabile di ambito aretino. L’intenso Cristus triumphans costituisce probabilmente un resto dell’imponente Crocifisso romanico della pieve di Santo Stefano (attuale Cattedrale), alto circa 280 centimetri, che fu distrutto nel 1839. La scultura era in origine collocata sull’iconostasi della chiesa romanica (fu poi spostata in controfacciata nel 1575).
Opera di Di Vaia
La testa dell’artista come fulcro della sua opera perché il momento creativo ha origine lì. Questo è il canone adottato, che, quasi serialmente, si ripete in tutti i suoi lavori. Le immagini moltiplicate in un effetto alone; la tendenza a spanderle nei suoi progetti (in quest’occasione 8 volte su esili basi di metallo) allontanano ogni riferimento alla tradizione del ritratto o dell’autoritratto, perché la testa interessa in quanto grembo delle idee, della creazione, della conoscenza, dell’opera. Anche di quel grande Christus triumphans non rimane che il volto, un frammento che mantiene integra la forza del simbolo per il senso di maestà che irradia. L’opera di Di Vaia prende le misure e supera il simbolico, apre nuove dimensioni, proprio come cinquant’anni fa fece Dalí in Corpus Hypercubicus.
PAOLO MEONI
Nato a Prato il 6 marzo 1969, vive e lavora a Prato.
Tommaso di Piero
Noli me tangere, affresco, 1510
Scheda opera antica
L’affresco fu commissionato dal giurista Giuliano Guizzelmi per la sua cappella sepolcrale, nelle “Volte” sotto la Cattedrale. Il dipinto, che si ispira a Domenico Ghirlandaio nell’ingenuo ma piacevole paesaggio, è opera tipica di Tommaso, pittore e “trombetto” comunale, a lungo attivo in Prato (Palazzo comunale, San Niccolò, Figline, Grignano), che trasse ispirazione dai grandi artisti fiorentini del tardo Quattrocento (Filippino Lippi, Botticelli, Ghirlandaio), spesso citando parti delle loro opere.
Opera di Meoni
Sono diversi gli sguardi che si aprono nelle sue opere, stratificate come i diversi piani di un fotomontaggio anche quando, è questa una delle occasioni, si presentano nella terza dimensione. Sullo sfondo di un paesaggio montano reale, fotografato nei dintorni della città di Prato, ma dai tratti rinascimentali, si presenta un video poker su cui un ragazzo di colore esercita la propria abilità e fortuna. Che cosa conviene non toccare? Il senso della località o l’uniformità di un non luogo quale la sala giochi? Il diritto di cittadinanza o la facile illusione di potersi arricchire senza fatica? E l’opera d’arte, diversamente da quello ben definito della Maddalena, che ruolo riveste con la sua reazione ad una casualità oggi sempre più diffusa e difficilmente gestibile?
GEMINE MUSE. LA STORIA.
Gemine Muse - nato da una idea di Virginia Baradel e Giuliano Pisani della città di Padova - rappresenta una sorta di ponte virtuale tra passato, presente e futuro dell’arte. Gli artisti entrano nei musei, esplorano i segreti dei capolavori antichi e propongono produzioni contemporanee ispirate alle opere esposte. I risultati sono sorprendenti poiché gli artisti lavorano in un contesto museale realizzando progetti originali e allo stesso tempo contribuiscono a fornire rinnovata energia agli ambienti del passato. Tra gli obiettivi dell’iniziativa vi sono infatti la conoscenza e la valorizzazione del patrimonio artistico europeo, l’apertura ai giovani di nuovi orizzonti tramite la mobilità e gli scambi tra Paesi, il sostegno alla produzione di lavori inediti e la collaborazione tra istituzioni e soggetti anche di natura diversa, come musei di arte antica, enti pubblici, artisti emergenti e critici internazionali.
A testimonianza dell’interesse suscitato dalla manifestazione, l’edizione 2004 di Gemine Muse concretizzerà il coinvolgimento di alcune tra le principali realtà produttive italiane che si affiancheranno alle istituzioni pubbliche nella comune valorizzazione della vita socio culturale del nostro Paese. Hanno infatti accordato il loro sostegno all’evento: Seat Pagine Gialle in qualità di Main Sponsor, Gruppo Alpitour e Touring Club Italiano come Contributor, Centostazioni per il supporto promozionale.
Per esplorare il pianeta Gemine Muse è stato realizzato un catalogo multilingue che costituisce lo strumento ideale anche per riscoprire i tanti musei che ospitano la manifestazione; inoltre sul sito www.giovaniartisti.it approfondimenti, news, schede, database e molte altre curiosità.

"
611,http://comunicati.comune.prato.it/generali/?action=dettaglio&comunicato=14200400000611,26/11/2004,13:21,"Consiglio Comunale","Si parla di giustizia a Prato nell'Aula consiliare","Lunedì una seduta straordinaria","Il presidente Mannocci: «E' stata la conferenza dei capigruppo a sollecitare ulteriori iniziative verso gli organi competenti»","«Problematiche degli uffici giudiziari di Prato», è questo l'ordine del giorno del Consiglio Comunale straordinario, che si svlogerà lunedì 29 novembre, appositamente dedicato ai problemi dell'amministrazione della giustizia nella nostra città, voluto da tutti i gruppi politici. «E' stata la Conferenza dei capigruppo - spiega il presidente del Consiglio comunale Daniele Mannocci - a richiedere una specifica riunione sui temi della giustizia nella nostra città. La Conferenza ha sollecitato un ulteriore intervento verso le autorità competenti, anche perchè gli organici, magistrati e personale amministrativo, rispetto a Prato e alle sue problematiche economiche, sono insufficienti. E la questione ha un impatto diretto, soprattutto per quanto riguarda la giustizia civile, sull'attività economica».
Un Consiglio comunale straordinario, e aperto, perchè è previsto l'intervento dei parlamentari pratesi, del pressidente del Tribunale e del Procuratore della Repubblica, degli organismi dell'avvocatura, del presidente della Provincia, del Prefetto, delle associazioni economiche e sociali e dei partiti pratesi, dei consiglieri regionali dell'area pratese.       "
612,http://comunicati.comune.prato.it/generali/?action=dettaglio&comunicato=14200400000612,26/11/2004,13:44,"Consiglio Comunale","Arrivano i soldi per il nuovo Marconi","Lo annuncia Giardi in risposta a Banchelli (An)","L'assessore dichiara inoltre che nel prossimo gennaio sarà indetta la gara d'appalto","«La prossima settimana porteremo in approvazione al Consiglio comunale la delibera con la quale si stanziano con una nuova emissione di Boc (buoni comunali n.d.t) 6 milioni e 700 mila euro per completare il nuovo Marconi». E' stata questa la risposta che l'assessore ai Lavori pubblici Enrico Giardi ha dato al question time presentato dal consigliere comunale di An Gianluca Banchelli. Nel suo quesito Banchelli rilevava come l'istituto Marconi «nonostante le annuali promesse fatte dagli innumerevoli assessori che si sono susseguiti nel tempo, ancora non ha ricevuto la nuova sede». E concludeva: «Prato non merita che un istituto come il Marconi sia considerato una scuola di serie C1».
L'assessore Giardi non si è limitato all'annuncio dello stanziamento ma ha anche aggiunto che a gennaio sarà svolta la gara d'appalto. «In questo periodo - ha affermato l'amministratore - abbiamo verificato le modalità per accelerare i tempi, in una vicenda annosa. Purtroppo non l'ho potuto comunicare alla delegazione di studenti che abbiamo ricevuto mercoledì, durante la loro protesta, perchè alcune verifiche tecniche si sono concluse solo stamani (ieri giovedì 25 n.d.t). Sicuramente però respingo l'idea di una scuola di C1. Alla fine sarà consegnato un complesso scolastico di alto livello».
Banchelli si è dichiarato «abbastanza soddisfatto», dove l'abbastanza sta «per le promesse non mantemnute nel corso del tempo», e per il fatto che comunque «gli studenti dovranno attendere un altro anno almeno».
Lo stanziamento di 6 milioni e 700 mila euro è la quota parte del Comune, che consentirà la riapertura del cantiere, come da accordo di programma con la Provincia, che a sua volta impegnerà 2,5 milioni di euro per concludere l'opera.       "
613,http://comunicati.comune.prato.it/generali/?action=dettaglio&comunicato=14200400000613,26/11/2004,15:54,"Consiglio Comunale","Vivace confronto sull'assestamento di bilancio di previsione 2004","Approvato nella seduta serale","Voto favorevole del centrosinistra, contrari Alleanza nazionale e Forza Italia","L'assestamento della parte straordinaria del bilancio di previsione 2004 e il conseguente aggiornamento dell'elenco del programma delle opere pubbliche sono stati protagonisti di un' animata discussione nella seduta del Consiglio comunale di ieri 25 novembre che si è protratto fino a tarda sera. La delibera è stata illustrata dal vice-sindaco Roberto Bencini, che ha tracciato gli elementi essenziali dell'assestamento, caratterizzato dal minor ricorso all'indebitamento e  dalla dimminuzione dei trasferimenti statali: «La scorsa settimana in Consiglio abbiamo affrontato la questione della parte corrente del bilancio, adesso tocca alla parte straordinaria. I trasferimenti statali e regionali sono diminuiti di oltre 8 milioni di euro per una previsione assestata di 19 milioni e 705.000 euro. Per quanto riguarda la cessione di beni comunali, la previsione è stata decisamente ridimensionata, perchè nel bilancio di previsione era prevista la consistente alienazione di terreni del Comune per l'acquisto del vecchio ospedale: la  previsione assestata di 5 milioni e 943.000. l'Amministrazione comunale ha deciso di valutare meglio la vendita dei terreni ed ha concordato con la Asl un versamento di 40 milioni rateizzati in 5 anni a partire dal 2006. Per quanto riguarda i proventi delle concessioni edilizie, c'è stata un'espansione delle previsioni per l'attività svolta dal Servizio comunale per accertamenti e sanzioni che hanno comportato una previsione assestata di 15 milioni e 425mila euro. C'è stato poi il raddoppio dei proventi cimiteriali. Inoltre a Consiag saranno trasferiti 8 milioni di euro per le spese del servizio idrico integrato e 11 milioni e 900mila per l'aumento di capitale di Publiacqua». Ad aprire il dibattito è stato Maurizio Bettazzi di An: «Mi sembra semplicistico liquidare le variazioni sugli investimenti con giustificazioni che non hanno altro motivo se non l'incapacità dell'Amministrazione nel fare le previsioni. Capisco infatti il taglio dei trasferimenti statali e regionali, questi ultimi diminuiti del 25%, che incidono in modo rilevante, ma l'aspetto che non può essere giustificato è si realizza il 54% in meno delle entrate. Sono state fatte alla base scelte sbagliate ed azzardate solo a fini propagandistici, per dire che le opere pubbliche venivano fatte anche se non si sapeva se davvero si poteva farle». 
Anche Giovanni Luchetti di Forza Italia è intervenuto per sottolineare che a fronte di una previsione d'entrata di 153 milioni totali di euro ne sono stati realizzati 60, puntando il dito contro le società partecipate di gestione dei servizi su cui per Luchetti si dovrebbe rimettere le mani e ripensare la presenza del Comune e il suo ruolo. 
Più pacato l'intervento del capogruppo di Rifondazione comunista Leonardo Becheri: «Ci sono cose positive in questo assestamento, come la realizzazione dell'intervento all'istituto Marconi, ormai un diritto per gli studenti che rischiava di non essere mai realizzato. Ma bisognerebbe però anche spiegare le scelte politiche che stanno dietro a queste variazioni di bilancio: ad esempio l'operazione relativa al vecchio ospedale. Vorremmo sapere cosa intende realizzarci in Comune, qual'è il progetto, al di là degli accordi con la Asl. Non vorremmo che questo modo di fare venisse applicato anche al bilancio di previsione 2005, che per noi dovrebbe essere il primo passo del Piano strategico del sindaco. In attesa di risposte precise per ora ci asteniamo sull'approvazione dell'assestamento di bilancio». 
Dopo l'intervento nella questione del sindaco Romagnoli, ha ripreso la parola Maurizio Bettazzi di An per chiedere la convocazione dei capigruppo da parte del sindaco per avere chiarimenti sulle variazioni di bilancio: «Continuo a nutrire perplessità e dubbi e le risposte dell'assessore al Bilancio Bencini continuano a sembrarmi evasive. Le cose non ci vengono rappresentate nella loro realtà, come abbiamo provato numeri alla mano: c'è scarsa rispondenza tra i bilanci delle società partecipate in difficoltà e i trasferimenti del Comune. E' una cosa indecorosa per il Consiglio, per questo chiedo al sindaco Romagnoli che intervenga nella questione e che convochi una riunione dei capigruppo. E' l'unico modo per ridare dignità al ruolo del Consiglio comunale, altrimenti il gruppo di An presenterà una mozione di sfiducia per il vice-sindaco». Come An Forza Italia ha annunciato il suo voto contrario alla delibera di assestamento, ma ha calcato meno la mano: «Si tratta di questioni serie, non da poco - ha affermato il capogruppo di Fi Goffredo Borchi - perchè non si scherza sui soldi dei cittadini e sul ruolo dei suoi rappresentanti in Consiglio comunale. Alla base di queste variazioni ci sono scelte sbagliate, crediamo fatte in buona fede, ma che vanno spiegate e corrette». 
Del tutto opposto l'intervento della capogruppo Ds Gerardina Cardillo: «Il Patto di stabilità è stato rispettato e si chiude l'esercizio in equilibrio senza andare a pescare nelle tasche dei cittadini: questa delibera sull'assestamento di bilancio è solo una conseguenza di quelle approvate precedentemente: così va letto questo bilancio e mi stupisco di quello che sento in quest'aula sull'atteggiamento di paura e controllo nei confronti delle partecipate: per controllare i conti e la trasparenza abbiamo organi come la ragioneria e i sindaci revisori e gli atti sono comunque a disposizione di tutti. Le partecipate hanno un ordinamento preciso, non  muovono soldi a loro piacimento. Questo bilancio ha garantito servizi a tutti i cittadini per non ledere i loro diritti primari, sostituendosi anche allo Stato: prima si parlava dell'intervento al Marconi senza dire che sarebbe di competenza dello Stato essendo una media superiorwe, ma la legge relativa da anni non viene rifinanziata. E questo è solo un esempio». Stessa linea per Luca Roti della Margherita: «Non solo i servizi non sono stati diminuiti, ma sono stati incrementati nonostante i tagli statali e questo comporta una gestione a rischio, soprattutto in una città grande e complessa come Prato». «I veri problemi di questo bilancio 2004 sono gli effetti delle finanziare pregresse e di quella che il Governo sta per partorire - ha aggiunto Aurelio Donzella dell'Italia dei Valori- ». 
Le due delibere sull'assestamento del bilacio 2004 e sull'aggiornamento del programma pluriennale delle opere sono state approvate con 23 voti favorevoli dell'Ulivo, 8 contrari della Casa delle Libertà e 2 astenuti di Rifondazione comunista.
"
614,http://comunicati.comune.prato.it/generali/?action=dettaglio&comunicato=14200400000614,26/11/2004,15:04,"Polizia municipale","Benedetto dal ministero il nuovo fabbricato per le lezioni","Educazione stradale","Presentato anche l'8° concorso a premi dal titolo: «La notte... decidi di vivere»","«Una struttura unica, sicuramente in Italia. Forse ci sono in Francia e Spagna». La consacrazione è arrivata direttamente dal ministero alle Infrastrutture per voce di Mario Cobre, responsabile insieme al collega Mario Biancucci, anch'egli presente, dell'educazione stradale. Per il Parco Gioca Giò, e la struttura di educazione stradale impiantata al suo interno dal Comando della Polizia municipale, e gestita da un  nucleo di tre vigili che si occupa specificatamente della materia (Stefano Rafanelli, Stefano Torracchi e Anna Cataldo), è stato come ricevere un secondo battesimo, dopo quello ufficiale dell'inaugurazione, ormai datato, tanto che l'assessore alla Mobilità Massimo Carlesi ha potuto esclamare che il parco di viale Galilei «è utilizzato al meglio».
Ma stamani una inaugurazione vera c'è stata e insieme, da parte del suo presidente Sergio Paolini, la presentazione dell'8° concorso indetto dal Gruppo sportivo ricreativo della Polizia municipale, sulla sicurezza stradale dal titolo «La notte... decidi di vivere». E così benedetta dal vicario della Diocesi monsignor Eligio Francioni e davanti al comandante della Polizia municipale Marco Nieri e al vice Andrea Pasquinelli, alla presenza del presidente della Circoscrizione nord Alberto Manzan, dell'ing. Antonio Pagano dirigente del Dipartimento trasporti terrestri (ex Motorizzazione), e di un nutritissimo gruppo di bambini, impegnati a simulare, giocando, lungo i percorsi disegnati nel centro didattico, situazioni che si verificano sulla strada, è stata aperta la 'casa' dell'educazione stradale, un fabbricato dove poter continuare le lezioni anche in caso di maltempo.
Per l'assessore Carlesi è stata l'occasione di molti ringraziamenti verso coloro che hanno contribuito a realizzare l'opera, posta dentro il parco: le famiglie Chiaromonti e Valentini, in memoria di due giovani, la ditta Polaris, PubliPrato per le scritte e gli slogan, Stefan per gli arredi, Asm per la cura dei giardini del parco, la Piaggio, nonchè le associazioni del volontariato, che a turno collaborano nel simulare ciò che dovrebbe avvenire quando passa un mezzo di soccorso.
E, dopo, il concorso a premi per i ragazzi delle superiori, voluto dal Gruppo sportivo dei vigili, in collaborazione col Comando della Polizia municipale, con Cap e con il patrocinio di Provincia e Comune di Prato. Gli elaborati (foto, grafici e testi) sul tema della prevenzione degli incidenti («quest'anno - spiega Paolini - non c'è un tema specifico, ma riguarda tutti gli aspetti dei comportamenti stradali nelle ore notturne»), dovranno pervenire entro il 18 dicembre se si tratta di testi, entro il 15 gennaio 2005 se sono grafici. Le premiazioni nel Salone consiliare il 20 gennaio, giorno di S. Sebastiano, protettore della Polizia municipale. 
Al primo classficato di entrambe le categorie (grafica o testi) una targa più un weekend di 3 giorni per due persone in Europa o in Italia, offerto da Cap. Fra i tanti premi anche uno dedicato alla memoria di Marco Milillo, giovane autista Cap perito con la sua moto in un incidente.
«La notte - dice Carlesi - è il momento più pericoloso, soprattutto per i giovani. Il nostro messaggio è chiaro: in qualunque ora del giorno, e quindi anche la notte, la strada non deve essere pericolosa».    "
615,http://comunicati.comune.prato.it/generali/?action=dettaglio&comunicato=14200400000615,26/11/2004,15:35,"Polizia municipale","«Il nostro è solo buon associazionismo»","Il gruppo sportivo risponde a Mencacci","Con una nota il direttivo rispedisce al mittente le accuse del rappresentante Uil","«Il Gruppo sportivo ricreativo della Polizia municipale di Prato nasce nel 1968, dall'iniziativa di alcuni appartenenti al Corpo degli allora 'vigili urbani'. Abbiamo l'atto costitutivo ma, forse per un refuso, non è presente il nome di Luciano Mencacci». L'incipit del comunicato stampa del direttivo del Gruppo sportivo ricreativo non lascia niente di intentato nella sua volontà polemica verso Luciano Mencacci, rappresentante Uil, che in una nota aveva sollevato il problema del funzionamento del gruppo ricreativo.
«Forse Mencacci - continua il testo - non si è accorto che la sua 'creatura' è cresciuta e ora che funziona la voglia di metterci le mani è talmente grande, che non si fa scrupolo di strapparlo al direttivo legittimamente eletto dai soci». I soci oggi sono 2600, di cui 2000 semplici cittadini, che pagano regolarmente la loro quota associativa. «Proprio grazie a questa quota e non ad 'aiuti' o 'sovvenzioni' comunali che il Gruppo sportivo può continuare la sua attività». Il direttivo ricorda le tante iniziative svolte dal concorso sulla sicurezza stradale, alla sua ottava edizione, alla Corsa di solidarietà, alla Volley marathon, alle altre manifestazioni del 2004.
Il Gruppo sportivo rispedice anche al mittente l'accusa di essersi trasformato in una associazione di propaganda politica e afferma: «Vorremmo maggior chiarimenti da Mencacci, e ancor più dal rappresentante Uil, in quanto nel direttivo esiste un'ampia rappresentanza e varietà di idee politiche che ne ha impedito lo schieramento Al direttivo non risultano nessuna cena o raccolta a nome del Gruppo sportivo e quindi nessuna propaganda per il politico di turno». Quanto ai viaggi fanno parte di un'attività di «sano associazionismo» e in ogni caso «sono organizzati da vere agenzie turistiche».
In solidarietà del Gruppo sportivo, a latere della presentazione del concorso sulla sicurezza stradale,  anche il comanandante della Polizia Municipale Marco Nieri che ha definito «ingiustificate e false» le tesi di Mencacci, e l'assessore Massimo Carlesi che ha teso a valorizzare l'esperienza del Gruppo sportivo in generale e per il suo impegno sulla sicurezza stradale.          "
616,http://comunicati.comune.prato.it/generali/?action=dettaglio&comunicato=14200400000616,26/11/2004,16:17,"Consiglio Comunale","«Concludiamo seriamente un bilancio difficile»","L'intervento del sindaco sull'assestato","«Nessuno può essere imputato da nessuno, ci vuole il senso della misura nel dibattito»","«Bisogna avere il senso della misura, ho l'impressione che da qualche parte nell'opposizione si vada oltre sul controllo e la trasparenza, descrivendo la giunta come incapace di tenere i conti, soprattutto per le società partecipato. Se questa è l'interpretazione nessuno è imputato da nessuno». Entra dentro il dibattito il Consiglio comunale sull'assestato del Bilancio di previsione 2004 il sindaco Marco Romagnoli e respinge le acusse dinon chiarezza.
«Siamo al termine di una conclusione seria di un bilancio difficile. Abbiamo corretto le nostre previsioni, dopo la verifica di luglio, senza intaccare nessuno dei servizi tanto che garantiamo il 100% della domanda nei nidi e nelle materne. Vi sono stati interventi di una gestione corretta del Bilancio. E anche rispetto agli investimenti non c'è dimunuzione. C'è solo il fatto che i 42 milioni di euro per il nuovo ospedale deriveranno da un piano finanziario che non prevede la vendita dei terreni Salvi-Cristiani».
Netta anche la replica del vice sindaco Roberto Bencini: «In questa sede per rispetto alle istituzioni mi guarderei bene di dare del bugiardo a qualcuno. Bisogna che il tono del dibattito politico non fuoriesca da certi limiti, anche perchè ognuno ha il proprio ruolo. Le società partecipate hanno i loro consigli di amministrazione e i loro collegi sindacali. E ci vuole rispetto. La conferma dell'attività dell'Amministrazione è data dai conti che presentiamo con l'assestato».         "
617,http://comunicati.comune.prato.it/generali/?action=dettaglio&comunicato=14200400000617,27/11/2004,12:13,"Consiglio Comunale","Più richieste ma meno entrate per i servizi sociali","Aumentati del 20% i servizi erogati quest'anno","Approvato dal centrosinistra l'assestamento del bilancio 2004 dell'Istituzione per i Servizi sociali","La discussione sull'assestamento generale del  bilancio 2004 e la salvaguardia degli equilibri ha riguardato ieri in Consiglio comunale anche l'Istituzione per i Servizi sociali. Le delibere per l'assestamento e per la ricognizione dello stato di realizzazione dei programmi sono state illustrate dal vice-sindaco Roberto Bencini: «C'è stata la necessità di operare alcune variazioni di bilancio dovute a minori entrate: il contributo della Provincia per i servizi sociali è stato di 52.500 euro invece dei 70.000 previsti, quelli regionali 241.000 rispetto ai 250.000 preventivati. Per l'assestamento abbiamo quindi attinto all'avanzo di Amministrazione del 2003 per un totale di 34.200 euro. Gli indicatori principali che ci pervongono testimoniano che il numero delle richieste d'intervento e servizi è in aumento, specialmente per quanto riguarda l'assistenza ai disabili e ai minori disabili inseriti nelle scuole. La situazione è particolarmente delicata alle superiori. Ci sono aumenti di domande però anche per contributi per diverse tipologie di handicap, per ricoveri anche fuori dal nostro comprensorio e per il trasporto urbano». Sulla base delle delibere la discussione ha poi spaziato verso la costituenda Società della salute, i controlli sulla ripartizione delle risorse e il ruolo delle autonomie locali nei servizi: «Tra breve partirà la Società della salute - ha esordito il capogruppo di Rifondazione comunista Leonardo Becheri - i problemi che l'Amministrazione comunale ha avuto con la l'Istituzione dei Servizi sociali potrebbero ripetersi anche con la Società della salute. La città si sta impoverendo e ha sempre più bisogno di servizi e vicinanza da parte delle istituzioni: perchè allora non creare un osservatorio per capire i bisogni delle persone prima che vengano presentate le richieste d'intervento? Un'altra questione legata a questa è l'erogazione di sussidi: sarebbe necessario controllare quanti ne vengono erogati e da che ente per i nuclei familiari richiedenti per evitare che a parità di necessità ci sia chi ne percepisce di più e chi di meno». «Bisogna saper ascoltare e cogliere le richieste soprattutto di coloro che hanno un bisogno silente e con più timore e difficoltà si rivolge alle istituzioni- è intervenuto Luciano Bartolotti dei Ds - ad avere un orecchio attento ci aiuterà il mondo del volontariato. I controlli, è vero, sono necessari per avere la certezza di operare interventi mirati, ma già dallo scorso anno lavoriamo su una banca dati sugli interventi di aiuto che vengono erogati alle famiglie anche da Asl e Regione e Stato. Bisogna poi dire che una forte selezione iniziale viene fatta anche dagli assistenti sociali, che hanno il primo impatto sul bisogno delle persone».
«I servizi sono aumentati del 20% quest'anno con un'invarianza della pressione fiscale e un recupero delle entrete arretrate del 14% che ha caratterizzato la passata Amministrazione e continua con quella attuale - ha aggiunto il capogruppo della Margherita Luca Roti - Per questo accogliamo favorevolmente questi atti: tutto questo avviene a fronte di un attacco del Governo nazionale per mettere in crisi i Comuni e gli equilibri di bilancio mettendo in pericolo i servizi essenziali resi ai cittadini. L'opera resa in questi anni dall'Istituzione dei Servizi sociali ha dato un valido contributo per soddisfare le richieste dei cittadini, ma è un'esperienza arrivata al capolinea. La Società della salute opererà la giusta razionalizzazione necessaria per la grossa fetta di risorse del bilancio destinate ai servizi sociali». 
Dissentiva dai precedenti l'intervento di Gianluca Banchelli di An: «Gli osservatori della città siamo noi che la rappresentiamo e l'ammininistriamo: esercitiamo questi poteri di controllo senza delegarli ad altri, perchè in momento come questo, in cui i soldi sono pochi e sono stati distribuiti a pioggia tra le associazioni di assistenza indiscriminatamente senza coprire le nuove povertà e i nuovi bisogni, c'è bisogno di un nuovo criterio d'azione e di più controllo da parte nostra sui costi per i servizi». «L'unica riflessione da fare è sull'uso sulle risorse - ha risposto Massimo Bartoloni dei Ds - in questo senso la scelta strategica è già stata fatta con la Società della salute. Bisogna poi trovare un incontro fecondo con il volontariato per rispondere meglio ai bisogni sempre più impellenti dei cittadini». Le delibere sono state approvate con 23 voti favorevoli del centosinistra e 8 contrari della Casa delle Libertà e Rifondazione comunista"
618,http://comunicati.comune.prato.it/generali/?action=dettaglio&comunicato=14200400000618,27/11/2004,13:25,Ambiente,"Pioggia di soldi per acquistare mezzi 'puliti'","Approvata la nuova tabella degli incentivi","Firmato il protocollo per il rinnovo del parco macchine commerciale","Una nuova tabella di incentivi per dividere una torta di 175.000 euro di contributi avanzati destinati da Regione e Comune all'acquisto di veicoli a basso impatto ambientale: la scorsa settimana la giunta ha dato l'ok al nuovo disciplinare concordato con la Regione Toscana, i Comuni e le Province che hanno sottoscritto l'Accordo di programma per il risanamento della qualità dell'aria e la riduzione di emissioni inquinanti. In base all'accordo infatti al Comune di Prato è stato assegnato un finanziamento di 350.000 all'anno per il 2004, il 2005 e il 2006 per permettere l'erogazione di incentivi per l'acquisto di veicoli alimentati con combustibili a minor impatto ambientale, gpl e metano, ed elettrici. Per il 2004 è stata spesa per ora solo la metà della cifra, attualmente in fase di liquidazione, e rimane quindi l'altra parte da suddividere, cioè circa 175.000 euro. Gli aventi diritto possono quindi fin da subito presentare la domanda di contributo, mentre coloro che l'hanno presentata nella prima trance con esito positivo stanno riceveranno in questi giorni a casa gli avvisi per la riscossione.
Il nuovo disciplinare degli incentivi, che presenta varie novità ed integrazioni, sarà valido fino all'uscita del nuovo bando per il 2005, attualmente in discussione, che introdurrà altre novità.
Ecco in particolare i contributi di Regione e Comune stabiliti dalla tabella in base al mezzo acquistato o che viene trasformato:
per l'acquisto di un ciclomotore nuovo conforme ai limiti di emissione della direttiva europea 97/24 (Euro 2) 200 euro; per l'acquisto di un veicolo nuovo di fabbrica alimentato a Gpl o metano o bifuel appartenente alle categorie del trasporto di persone con 8 posti o destinati ad attività commerciali ed artigianali e dei veicoli commerciali leggeri non superiori a 3,5 tonnellate 1500 euro con rottamazione obbligatoria del veicolo non conforme alle direttive europee; per l'acquisto di una auto nuova ad uso privato a metano, gpl o bifuel 1500 euro con rottamazione obbligatoria; per l'acquisto di mezzi nuovi alimentati con combustibili ecologici o di veicoli commerciali leggeri da parte di enti pubblici o privati, associazioni onlus ed aziende 1500 euro senza rottamazione; per la trasformazione di mezzi alimentati a benzina non catalizzati ed immatricoltai tra il 1988 e il 1992 con impianti a gpl e metano 300 euro; per l'acquisto di ciclomotori elettrici 750 euro e di biciclette 200; le novità introdotte nel nuovo disciplinare sono infine il contributo di 1000 euro per la trasformazione con impianti ecologici di auto nuove a benzina entro 12 mesi dalla data di immatricolazione, 200 euro per l'acquisto di un motociclo a due ruote nuovo Euro 2 con cilindrata massima di 125cc ed obbligo di rottamazione e l'aumento da 1000 a 1500 euro per il contributo all'acquisto delle auto e dei veicoli commerciali leggeri e per il trasporto di persone a metano, gpl e bifuel detti sopra.
Ma il pacchetto di iniziative messe in atto dal Comune per il rinnovo del parco macchine, particolarmente rilevante a Prato, e la salvaguardia della qualità dell'aria va oltre: mercoledì scorso 24 novembre l'assessore all'Ambiente Camilla Curcio ha sottoscritto in Regione  il Protocollo d'intesa con la Regione stessa, i Comuni, Fiat Auto, Unrae, Federchimica-Assogasliquidi, consorzio Ecoga, Federmetano, Piaggio e le associazioni di categoria per la progressiva sostituzione dei veicoli commerciali con mezzi 'puliti' a metano o Gpl.
L'adesione del Comune di Prato è stata proposta dell'assessore alle Politiche ambientali Camilla Curcio: l'obiettivo del protocollo d'intesa è di raggiungere livelli di qualità dell'aria che riducano i rischi per la salute entro il tempo fissato dall'Unione europea del 1° gennaio 2010. Nel protocollo ci sono impegni specifici che riguardano tutti gli enti, le aziende e le associazioni firmatarie. Ai Comuni si chiede di favorire la rete di distribuzione a metano o gpl e di avviare iniziative per il rinnovo dei mezzi commerciali: «Adesso lavoreremo con le associazioni di categorie per informare i cittadini delle possibilità che sono offerte dal Protocollo - dice l'assessore Curcio - Sul fronte dell'inquinamento atmosferico il nostro territorio non presenta livelli allarmanti, ma è sicuramente critico, quindi valuteremo insieme agli altri enti coinvolti la possibilità di adottare altre misure di contrasto dello smog per rientrare nei parametri della normativa europea».
La domanda di contributo dovrà essere presentata su un apposito modello reperibile presso il Servizio Ambiente di piazza Mercatale 31 o presso l'Urp di Corso Mazzoni 1 ed è anche scaricabile dal sito web all'indirizzo www.comune.prato.it/servcom/ambiente all'interno dell'argomento 'Mobilità pulita'. La domanda e la documentazione relativa all'acquisto del mezzo ecologico, alla sua trasformazione e alla rottamazione dove richiesta, dovranno essere presentate all'Urp -Sportello Amico, numero verde 800 058850."
619,http://comunicati.comune.prato.it/generali/?action=dettaglio&comunicato=14200400000619,27/11/2004,14:04,Ambiente,"A primavera il restyling delle Cascine di Tavola","La giunta approva il progetto esecutivo","Il piano di riqualificazione ha ottenuto un finanziamento Cipe per 220mila euro","La giunta comunale ha dato l'ok definitivo al progetto esecutivo di riqualificazione del parco della Cascine di Tavola, che prevede la ricostituzione storico-ambientale dei canali, il riallagamento e il restauro delle opere d'arte che il polmone verde ospita al suo interno: il progetto ha un costo complessivo di 500.000 euro, per il quale il Comune ha ottenuto un finanziamento Cipe di 220.000 euro, mentre l'impegno finanziario dell'Amministrazione è di 280.000 euro. 
La riqualificazione del parco è stata già avviata con l'illuminazione del viale principale, recentemente inaugurata, che va dall'ingresso di via Traversa del Crocifisso a quello di via della Fattoria con 43 lampioni in alternanza per una lunghezza complessiva di 1300 metri. L'opera è costata 129.000 euro. Inoltre è stato realizzato in collaborazione con Asm e Wwf un percorso sensoriale nel verde per portatori di handicap motori e sensoriali. 
Il progetto che prenderà il via nella primavera del 2005 prevede invece la ricerca storica del sistema idraulico funzionante alle Cascine ai primi del '900,il recupero delle opere d'arte, dei ponti, delle calle, delle chiuse e dei lavatoi, il ripristino dei canali e del sistema di scarico, la realizzazione di un nuovo sistema di adduzione delle acque che rispecchi quello del passato con acqua derivante dall'impianto Gida di Baciacavallo trattate con ozono e fitodepurazione.
Non è l'unica novità che riguarda il parco che delimita il confine a sud del Comune: le Cascine di Tavola pochi giorni sono state dichiarate dal Consiglio regionale area naturale protetta di interesse locale (Anpil) accogliendo una proposta avanzata dall'assessorato all'Ambiente del Comune di Prato: «Delle nuove undici Anpil approvate dal Consiglio della Regione tre sono nel nostro territorio e una di queste è il parco delle cAscine - afferma l'assessore all'Ambiente Curcio. - Le altre due aree sono sempre a sud della Provincia, cioè Artimino-Prato Rosello e Pietramarina-S.Giusto. Siamo molto soddisfatti dell'accoglimento della nostra proposta e saremo pronti a cogliere le opportunità anche di carattere finanziario che valorizzeranno il patrimonio del parco delle Cascine»."
620,http://comunicati.comune.prato.it/generali/?action=dettaglio&comunicato=14200400000620,29/11/2004,15:56,Agenda,"Bando di concorso per assegnare  due autorizzazioni  per bar","Le domande dovranno pervenire dal 1° al 30 dicembre",,"Sarà pubblicato mercoledì 1° dicembre un bando di concorso del settore Sviluppo Economico per l’assegnazione di due autorizzazioni di pubblico esercizio per bar da assegnare agli esercizi commerciali di tipo culturale. 
Le domande dovranno pervenire esclusivamente al Protocollo del Comune  in piazza del Pesce 9 fino a giovedì 30 Dicembre. il fac-simile da compilare per la domanda, il testo del bando e la documentazione necessaria sono scaricabili dal sito internet del Comune all'indirizzo www.comune.prato.it cliccando nello spazio riservato ai bandi di gara.
La graduatoria avrà validità due anni a partire dal primo giorno del mese successivo a quello di pubblicazione.

 

 

 

"
621,http://comunicati.comune.prato.it/generali/?action=dettaglio&comunicato=14200400000621,29/11/2004,15:01,Agenda,"La graduatoria per gli alloggi di edilizia residenziale pubblica",-,,"Il 1°dicembre viene pubblicata la graduatoria definitiva per l'assegnazione di alloggi di Edilizia residenziale pubblica.
Al bando, che ha carattere provinciale, hanno partecipato 1323 cittadini : gli ammessi sono  1063.
La graduatoria viene inviata alle testate giornalistiche per un'eventuale pubblicazione. In ogni caso è consultabile  presso l'Albo pretorio del Comune (Piazza del Pesce);  Ufficio Casa (via Dei Migliorati 1/a); URP- Sportello Amico (piazza del Comune).
Gli iscritti possono prendere visione della graduatoria anche presso le sedi dei seguenti Sindacati Sunia, Sicet e Uniat.
I residenti negli altri Comuni della Provincia possono consultare la graduatoria all'Albo Pretorio e all'ufficio Casa del Comune di appartenenza.
Informazioni e chiarimenti possono essere richiesti all'Ufficio Casa, via Dei Migliorati 1/a, nei giorni di lunedì e giovedì dalle ore 9 alle ore 13 e dalle ore 15 alle ore 17.
"
622,http://comunicati.comune.prato.it/generali/?action=dettaglio&comunicato=14200400000622,29/11/2004,20:00,"Consiglio Comunale","Una delegazione a Roma: «Il governo ci deve ascoltare»","Seduta straordinaria sulla giustizia/1","L'hanno chiesta al sindaco in un ordine del giorno votato da tutti i gruppi politici","Il Consiglio comunale chiede «al Governo di prendere in esame le necessità degli Uffici giudiziari di Prato e in particolare di adeguare le dotazioni organiche della Procura e del Tribunale, sia per quanto riguarda i magistrati che per quanto riguarda il personale amministrativo, di provvedere alla copertura dei posti previsti in organico e di dotare gli Uffici giudiziari degli strumenti necessari per espletare in maniera corretta una delle funzioni vitali dello Stato.
Inizia così l'Ordine del giorno presentato da tutti i dieci capigruppo consiliari nella seduta straordinaria del Consiglio comunale dedicata alla situazione della giustizia a Prato. L'atto è stato approvato all'unanimità dal Consiglio ed impegna «il sindaco a formare una delegazione cui partecipino tutte le forze politiche presenti in Consiglio Comunale con il compito di sollecitare il Governo a dare risposta alle richieste presentate.
Il documento giunge a queste conclusioni dopo aver sottolineato che «l' insufficienza degli organici dei magistrati di Tribunale e Procura risulta evidente se confrontati con quelli di altre istituzioni giudiziarie toscane e se rapportati ai procedimenti pendenti», e dopo aver rilevato che «la pianta organica del personale amministrativo inadeguata ed anche in buona parte vacante, non è stata ridefinita rapportandola alle reali esigenze del territorio come da impegno formale del Capo dipartimento dell’organizzazione giudiziaria  assunto nell’incontro svoltosi nell’anno 2002 tra una delegazione cittadina guidata dal sindaco ed i rappresentanti del Ministro di Giustizia». 
Inoltre il Consiglio comunale ha constatato che il tribunale e la Procura vivono una grave carenza di organico nonostante che «Prato sia la seconda città della Toscana per popolazione dopo Firenze con 180.000 abitanti, di cui circa il 15% stranieri» e che la natura del tessuto economico e produttivo del territorio, con circa 30.000 imprese nella provincia  iscritte alla Camera di Commercio, comporti «una forte pressione sugli Uffici giudiziari alla quale non è possibile far fronte con gli attuali organici».
L'ordine del giorno è stato illustrato e discusso dai capigruppo. «Attraverso questo documento vogliamo essere al fianco del Tribunale, della Procura ma soprattutto dei cittadini utenti del servizio che la giustizia rende - ha detto Gerardina Cardillo (Ds) -. La giustizia non è infatti qualcosa di astratto, ma è nel quotidiano di tutti noi. E' importante quindi evidenziare e non lasciare nell'ombra le gravi difficoltà che la funzione giurisdizionale vive a Prato. Seguiremo da vicino l'evolversi della questione aspettandoci risposte positive per sostenere la realizaazione di un progetto di giustizia giusta ed efficiente». 
«Prato ha il diritto e il dovere di reclamare dallo Stato il personale giudiziario ed ausiliare necessario per amministratre la giustizia - ha aggiunto Luca Roti della Margherita - Oggi il procuratore e il presidente del tribunale ci hanno fornito un quadro della situazione che suscita preoccupazioni per la sua gravità, per l'intollerabile durata dei procedimenti e la carenza-assenza di mezzi. L'insensibilità culturale prima che politica di questo Governo verso il problema ha aggravato la situazione, producendo una legislazione ad personam, farraginosa, che complica il lavoro della giustizia e le sottrae autonomia». Aurelio Donzella (Italia dei valori) ha rivolto un appello al Consiglio comunale affinchè oltre alla delegazione per sollecitare il Governo, si presenti un'istanza anche all'Alta corte dell'Unione europea perchè amminosca l'Italia, che nell'amministarzione della giustizia si alontana dai parametri europei.
«La situazione già difficile che Prato sta vivendo andrà a peggiorare se non ci saranno interventi - ha sottolineato Leonardo Becheri -. Per diffondere la cultura della legalità ci vuole l'impegno unitario di tutte le forze politiche, coinvolgendo anche altre figure istituzionali dello Stato con funzione di garanzia. Sicuramente non aiuta a migliorare la situazione chi pensa di far giustizia mettendo le taglie. Oltre alla delegazione per chiedere una soluzione in tempi rapidi, ci vorrebbe anche un'azione eclatante nei confronti del ministro».
«Per noi appare imprenscindibile - ha dichiarato il capogruppo di Alleanza nazionale Filippo Bernocchi - rivedere la pianta organica di giudici e collaboratori. An si impegnerà in questo senso«. Bernocchi ha anche sottolineato che «bisogna fare una battaglia per la città e non per stabilire quale dei governi precedenti e in carica ha fatto meglio». Ed ha anche annunciato che il sen. Magnalbò di Alleanza nazionale ha presentato un emendamento per far assumere i restanti 195 collaboratori amministrativi, sui 443 vincitori di concorso, nel Centro-sud, da Firenze in giù. 
I Verdi ribadiscono l'importanza che il Consiglio comunale nella sua totalità si faccia portatore della preoccupante situazione della amministrazione della giustizia cittadina: «La situazione - ha rilevato il capogruppo Rindi -  oramai ha drammatiche conseguenze sui cittadini, sulle imprese del territorio. Non indietreggiare, ma continuare a chiedere ciò che è necessario e dovuto per fare funzionare il sistema giustizia, è doveroso da parte delle istituzioni preposte a governare meglio questa città».
«E' positivo innanzitutto che il Consiglio si occupi di questi temi - ha affermato Goffredo Borchi di Fi -. Il problema riguarda infatti tutti i cittadini, perchè se la macchina della giustizia funziona i benefici sono per tutti. Faremo la nostra parte affinchè Prato abbia ciò che le spetta e più attenzione dal Ministero».
«Già nel 2003 fui membro di una delegazione del tribunale e delle istìituzioni locali che si recò a Roma a parlare con il Ministro della giustizia per sottoporgli gli sttessi problemi che affontiamo oggi - ha aggiunto Massimo Taiti del Nuovo Psi-Lista Taiti - Il tribunale di Prato è infatti sottorganico da quando nacque, ma allora ci fu risposto che i giudici pratesi dovevano lavorare di più. Per me gran parte del problema è che a Roma non ci si rende conto dell'entità di Prato, delle sue caratteristiche, della popolazione e del fatto che abbiamo circa 25.000 cinesi. Oltre che sul pronto soccorso dell'ospedale, questo influisce anche sul carico di lavoro per il tribunale»."
623,http://comunicati.comune.prato.it/generali/?action=dettaglio&comunicato=14200400000623,29/11/2004,20:00,"Consiglio Comunale","I magistrati chiedono iniziative straordinaria","Seduta straordinaria sulla giustizia/3","Il procuratore Deidda: «Per risolvere i gravi problemi d'organico bisogna coinvolgere il capo del governo»","Un grido di dolore, anche con qualche punta di scoramento come quella del presidente del Tribunale Salvatore Palazzo, intervenuto nel Consiglio comunale straordinario dedicato ai problemi degli uffici giudiziari pratesi, «Vi ringrazio per questa iniziativa, ma ho l'impressione che non produrrà granchè». Fra gli operatori della giustizia a Prato, e nei vertici della magistratura pratese, si precisa il sentimento di essere stati finora inascoltati dai massimi gradi del ministero, tanto che il procuratore della Repubblica Beniamino Deidda ha chiesto al Coniglio comunale «una iniziativa politica straordinaria, che si rivolga alle massime autorità del Paese e che coinvolga chi ha la responsabilità complessiva delle nostre istituzioni, poichè non basta più appellarsi al Ministero di Grazia e Giustizia».
Ministero chiamato più volte in causa dallo stesso procuratore, dopo aver ricordato un incontro lo scorso anno negli uffici di via Arenula a Roma, con il sen. Roberto Ulivi e l'on. Beatrice Magnolfi, cui seguirono promesse e nessun fatto effettivo.
Del resto i numeri citati dal presidente del Tribunale parlano di 11.800 procedimenti civili pendenti e di un carico di 1800 cause per magistrato, quando è lo stesso ministero a suggerire per una gestione efficiente che non devono essere più di 500 per ogni giudice. Senza contare che nella pianta organica sono due in meno i magistrati rispetto agli attuali 16 e che la situazione del personale amministrativo, di cancellieri e ufficiali giudiziari (nella pianta organica ne sono previsti 16 ma sono solo 5) è ancora più drammatica. 
Nelle tabelle che lo stesso procuratore ha fatto distribuire ai consiglieri, contenute in una sua precedente relazione, risulta che i magistrati del Tribunale sono 16 mentre quelli della Procura 7, due due quali sul piede di trasferimento, contro rispettivamente 19 e 7 di Arezzo, 15 e 8 di Grosseto, 24 e 10 di Livorno. Ancora più ridotti gli organici amministrativi: 74 sono gli impiegati del Tribunale e 30 quelli della Procura. Tanto per fare dei raffronti Pisa ne ha 83 e 42, Lucca 98 e 44, Livorno 76 e 43. Se si prendono poi in considerazione città italiane, con popolazione compresa fra i i 150 mila e i 200 mila abitanti, come ad esempio Bergamo e Brescia a Nord, Perugia al centro e Salerno al sud, Prato è il fanalino di coda per numero di magistrati e di amministrativi.
«Il ministro Castelli - ha continuato Deidda - sostiene che le risorse per la giustizia sono aumentate, ma nella realtà non bastano a mantenere i livelli scadenti di amministrazione della giustizia.
Del resto sono gli stessi avvocati, per voce del presidente del loro ordine Paolo Cappelli, a denunciare uno stato di cose insostenibile.  
«Più che i magistrati mancano gli impiegati amministrativi. La carenza è particolarmente evidente all'ufficio notifiche». A tal proposito Cappelli ha consegnato al presidente del Consiglio comunale Daniele Mannnocci un ordine del giorno approvato il 25 ottobre scorso dagli Ordini forensi della Toscana, in cui si chiede al ministro di Giustizia di procedere anche per la Toscana all'assunzione degli ufficiali giudiziari a seguito dei concorsi già espletati. Sembra, infatti, che dei 443 vincitori dei concorsi per ufficiali giudiziari ne siano stati assunti solo 248 per le sedi del Nord d'Italia. «Nessun altro vincitore è stato assegnato alle sedi toscane, dove le carenze - assai più gravi che nelle città del Nord -  vengono da tempo denunciate».  "
624,http://comunicati.comune.prato.it/generali/?action=dettaglio&comunicato=14200400000624,29/11/2004,20:00,"Consiglio Comunale","I parlamentari: «Devono capire l'importanza della nostra città»","Seduta straordinaria sulla giustizia/4","Nella discussione intervengono l'on. Ds Beatrice Magnolfi e il sen. di An Roberto Ulivi","Anche i parlamentari pratesi sono intervenuti nel Consiglio comunale straordinario dedicato ai temi della giustizia a Prato.
«Oggi non parliamo solo di carenza di magistrati ed impiegati - ha affermato lon. Beatrice Magnolfi -, parliamo di un servizio importantissimo per il territorio e di una funzione essenziale come è quella della giustizia. Efficienza e garanzia sono due facce della stessa medaglia: non si può aspettare anni per recuperare un credito o avere una sentenza di lavoro o altro, e nei processi penali le lungaggini sono dei veri calvari per tutti i soggetti coinvolti. Dobbiamo unire le nostre forze affinchè venga applicato il principio della ragionevole durata dei processi, uno dei più inapplicati nel nostro ordinamento. Di questi gravi problemi la riforma giudiziaria del Governo attuale non parla e Prato più di altre città ha bisogno invece di rafforzare la funzione giurisdizionale». 
«Non c'è rispondenza tra i dati presentati dal presidente del tribunale e dal procuratore e quelli in possesso del Ministero della Giustizia - ha aggiunto il senatore Roberto Ulivi di An - Bisogna quindi rivedere la pianta organica, che già alla nascita del tribunale di Prato non teneva conto nè della quantità nè della qualità dei processi e delle questioni da risolvere in relazione alle caratteristiche della città. La nostra azione deve essere quindi rivolta a far acquisire consapevolezza dell'importanza di Prato a Roma»."
625,http://comunicati.comune.prato.it/generali/?action=dettaglio&comunicato=14200400000625,29/11/2004,20:00,"Consiglio Comunale","«I risultati non ci sono stati, ma continueremo ad insistere»","Seduta straordinaria sulla giustizia/2","Il sindaco Marco Romagnoli e il presidente Daniele Mannocci intervengono nel dibattito","«E' una situazione drammatica in un settore così delicato. Se non riusciamo ad assicurare tempi e certezze nel procedimento giudiziario, la lotta contro la criminalità e l'illegalità diventa difficile». Il sindaco Marco Romagnoli ha introdotto in questo modo il dibattito nel Consiglio straordinario di lunedì sera, dedicato ai problemi degli uffici giudiziari pratesi. 
Davanti al prefetto Giuseppe Badalamenti, al procuratore della Repubblica Beniamino Deidda, al presidente del Tribunale Salvatore Palazzo, al presidente dell'Ordine degli avvocati Paolo Cappelli e ai due presidenti delle Camere civili e penali, nonchè ai parlamentari pratesi (l'on. Beatrice Magnolfi, l'on. Andrea Lulli, il sen. Roberto Ulivi e il sen. Sauro Turroni), al sindaco di Montemurlo Ivano Menchetti e all'assessore Irene Gorelli in rappresentanza della Provincia di Prato, il sindaco ha così proseguito: «Ho partecipato stamani ad una riunione in cui si esponevano i dati dell'ordine pubblico in Toscana. Ho riscontrato una forte volontà delle istituzioni a collaborare, pronte ognuna a fare il proprio ruolo. Certo è che ogni istituzione deve essere anche messa in condizione di svolgere questo ruolo».
Il sindaco, prendendo spunto anche da recenti discussioni, ha affermato «che la giustizia non può essere privatizzata, che nessuno può farsi giustizia da solo» ed ha aggiunto: «Mi pare importante cogliere la grave preoccupazione che si manifesta in questa aula circa la situazione in cui versano gli uffici giudiziari pratesi. Raccolgo l'invito del Consiglio comunale a proseguire in una iniziativa verso lo Stato. Anche perchè se manca la giustizia si mina il contratto sociale. Per questo pur se le risposte non sono arrivate continueremo a chiedere più organici non una ma più e più volte finchè non otteremo risultati».
Poco prima il presidente del Consiglio comunale Daniele Mannocci aveva ricordato come era stata la Conferenza dei capigruppo a volere una seduta speciale del Consiglio («la prima seduta straordinaria della legislatura») dedicata ai problemi dell'amministrazione della giustizia a Prato. «E' un problema serio - ha detto Mannocci -, sono decisivi i tempi in un cui leggi sono applicate. La questione è anche di qualità del vivere civile, fra l'altro in una situazione economica come quella pratese dove la mancata soluzione dei conflitti comporta anche un costo economico. L'impegno che il Consiglio comunale si assume oggi di fronte ai cittadini, al presidente del Tribunale, al procuratore e agli operatori della giustizia, suona anche come un messaggio di speranza. Non è la prima volta che il Consiglio si riunisce su questo tema. Ci vuole tempo per avere risultati ma bisogna insistere e continuare ad insistere».    "
626,http://comunicati.comune.prato.it/generali/?action=dettaglio&comunicato=14200400000626,,,,,,,"notizia non presente"
627,http://comunicati.comune.prato.it/generali/?action=dettaglio&comunicato=14200400000627,01/12/2004,16:33,Agenda,"Divieti di sosta per scarico materiali e trasloco","In via Ciampi, via Venezia e viale della Repubblica",,"Allo scopo di consentire l’esecuzione di operazioni di carico e scarico di materiali edili in via Ciampi al numero civico 28 da domani 2 dicembre fino al termine dei lavori e comunque non oltre il 3 dicembre sarà istituito il divieto di sosta con rimozione forzata  su entrambi i lati per una lunghezza di circa  10 metri.
Stesso provvedimento il 4 dicembre dalle 8.00 fino al termine dei lavori e comunque non oltre le 14.00 in vialòe della Repubblica al civico 70 per  consentire  l’esecuzione di operazioni di trasloco con l’ausilio di scala aerea. 
Trasloco anche in via Venezia 2: il 6 dicembre dalle 10.30 fino al termine dei lavori e comunque non oltre le 17.00 divieto di sosta con rimozione forzata per una lunghezza di circa 40 metri."
628,http://comunicati.comune.prato.it/generali/?action=dettaglio&comunicato=14200400000628,01/12/2004,16:33,Agenda,"Lavori alla rete fognaria e per la posa di fibre ottiche","In varie vie del territorio",,"Per consentire l’esecuzione di operazioni di scavo per la posa di condotte sotterranee necessarie alle fibre ottiche di ConsiagNet fino al 4 dicembre in via Valentini nel tratto compreso tra via Torelli e via Fabbroni è istituito per brevi tratti ed a fasi progressive  il divieto di sosta con rimozione forzata su ambo i lati con parziale restringimento della carreggiata.
Per interventi urgenti alla rete fognaria richiesti da Publiacqua fino al 10 dicembre vigerà il divieto di sosta con rimozione forzata  ed all’occorrenza il senso unico alternato con l’ausilio di movieri a vista in via Milano 7, via Carpini 3, viale Galilei, via Settesoldi all'angolo con via Pugliesi, via Per le case nuove 58, via S. Leonardo da Porto Maurizio, via della Rondine all'angolo con via Poggio Secco, via delle Colombaie e via Primo Maggio 81 b.
"
629,http://comunicati.comune.prato.it/generali/?action=dettaglio&comunicato=14200400000629,01/12/2004,16:33,Agenda,"Grandi nomi della musica per il Prato festival 2004 di Natale","La kermesse organizzata con il contributo di Asm e Consiag","L'edizione di quest'anno ha costi più che dimezzati rispetto all'anno scorso, ma salvaguardando la varietà e la qualità dell'offerta","Un cartellone che spazia dalla musica rock, al gospel senza dimenticare la tradizione natalizia, al teatro e alle mostre per offrire un ampio ventaglio di proposte al pubblico di ogni età e gusto nonostante le ristrettezze di bilancio: tutto questo è il programma del Prato Festival Natale 2004, presentato stamani in Comune dall'assessore alla Cultura Andrea Mazzoni, dal vice-presidente di Asm Matteo Barbarulo, dalla responsabile delle Relazioni esterne per Consiag Sara Saccenti e dal presidente della Commissione cultura della Circoscrizione est e coordinatore delle commissioni degli altri Quartieri Giuseppe Maddaluno. A quest'edizione del Prato Festival natalizio collaborano infatti come sponsor Asm e Consiag e nel cartellone sono state inseriti spettacoli proposti e ambientati nelle Circoscrizioni. Anche quest'anno siamo riusciti a realizzare una proposta ampia ed articolata per soddisfare un pubblico eterogeneo nonostante gli ingenti tagli e le difficoltà economiche di questi tempi- ha detto l'assessore Mazzoni - Grazie infatti  alla collaborazione di Asm e Consiag abbiamo costituito una squadra per proporre iniziative culturali di alta qualità, da sempre caratteristica del Festival, rimanendo però nei limiti di un budjet ristretto che ci ha imposto di spendere meno della metà dell'anno scorso». Quest'anno infatti la kermesse costerà in tutto 64.599 euro, contro i 148.000 dell'anno scorso, ovvero il 56,3% in meno. La parte spettante al Comune è di 37.480 euro, con un abbattimento di oltre il 70% rispetto all'anno scorso, in cui vennero spesi 137.000 euro.
Anche l'edizione 2004 è caratterizzata però da nomi di richiamo e spettacoli prestigiosi: tra gli appuntamenti di maggior richiamo vi è il concerto del 16 dicembre al Politeama della Premiata Forneria Marconi, oggi diventata più semplicemente Pfm, che rivisiterà l'opera di Fabrizio De Andrè, il concerto ad Officina Giovani il 10 dicembre con ingresso libero Lucamor Mistic Turistic con Luca Morino, cantante dei Mau mau, che presenterà un'elaborazione a metà tra musica, letteratura, olfatto e gusto, il concerto di canti gregoriani il 27 dicembre nella chiesa di San Francesco e il tradizionale coro gospel nel pomeriggio di Capodanno al Metastasio con il Louisiana Gospel Choir. Da segnalare inoltre l'inserimento nel calendario della domenica ecologica, prevista per il 12 dicembre, in cui ci sarà l'ingresso gratuito e l'apertura straordinaria dei musei della città, compresi quello del Tessuto e il Cassero medievale, dove ci saranno anche rispettivamente il Presepe di pezza realizzato con stoffe di recupero e la Mostra mercato del libro e della raffigurazione dal XVI secolo ad oggi.
La kermesse prende il via la sera del 3 dicembre alla Monash University con il concerto inaugurale dei solisti della Camerata strumentale città di Prato e prosegue con i concerti di vario genere e il teatro ragazzi fino alla Befana, mentre le mostre di pittura, fotografia e sul tessuto andranno oltre e proseguiranno fino a marzo. Tra queste vi è 'Capolavori tessili della Diocesi di Prato', a cura del Museo del Tessuto in collaborazione con la Diocesi, che si terrà al Museo ospitato nella ex Campolmi dal 19 dicembre al 31 marzo, e Gemine Muse, aperta il 27 novembre scorso al Museo dell'Opera del Duomo, che si concluderà il 30 gennaio.
 Il calendario non ha dimenticato neanche i laboratori, in cui saranno creati carte da regalo e biglietti d'auguri il 9 e 16 dicembre alle 18.30 al Centro Pecci. 
Oltre che nell'offerta musicale ed artistica il Prato Festival di Natale varia anche nelle ambientazioni in cui gli spettacoli sono ospitati: oltre ai luoghi classici del Metastasio e del Politeama sono stati inseriti infatti anche il teatro Magnolfi,il teatro Cicognini, il Fabbrichino, le chiese delle Circoscrizioni, Palazzo Datini, il Cassero, il Centro Pecci e il Museo del Tessuto."
630,http://comunicati.comune.prato.it/generali/?action=dettaglio&comunicato=14200400000630,01/12/2004,18:24,Cultura,"La guerra e la pace viste con gli occhi dei bambini","Festa della Toscana, un incontro nell'aula consiliare","Proiettato un filmato della scuola di cinema Magnanie recitati dei brani di Kourouma sulla guerra","Scene di guerra, distruzione e disperazione tratte da cartoni animati e da film come 'La notte di San Lorenzo' e Sciuscià' per capire come viene rccontata la guerra e gli effetti che le notizie e le immagini di violenza provenienti dal mondo producono nell'immaginario di bambini ed adolescenti: con un video realizzato dalla scuola di cinema Anna Magnani di Prato montando spezzoni di pellicole e cartoni animati dedicati alla guerra è cominciato oggi pomeriggio 1 dicembre nel salone consiliare l'incontro nell'ambito della Festa della Toscana 'Pensieri di guerra, pensieri di pace', organizzato dall'assessorato alla Cultura e al Distretto della pace, dalla Presidenza del Consiglio comunale, dall'Istituzione dei Servizi sociali della Asl 4 e dalla Regione. Davanti ad un'aula gremita di persone è stato presentato il progetto di ricerca per le scuole di ogni grado a cura del Comune, della Asl e degli istituti scolastici stessi 'Pensieri di guerra, pensieri di pace', che vuole scandagliare la ricezione e l'elaborazione dei temi della guerra e della pace da parte dei ragazzi. L'incontro di oggi ha infatti costituito il primo passo del progetto che partirà a breve nelle scuole elementari, medie e superiori che aderiranno. Hanno partecipato l'assessore alla Cultura Andrea Mazzoni, il presidente del Consiglio comunale Daniele Mannocci, la dottoressa Giuliana Missio, direttore dell'Unità operativa di Psicologia dell'Asl 4 e la dottoressa Anna Calvani, coordinatrice dei Servizi sociali dell'Asl.
Oltre al film sui bambini e la guerra nelle immagini del cinema nell'incontro sono stati letti dei brani tratti da testi dello scrittore senegalese Amadou Kourouma sul tema dei bambini soldato interpretati dall'attore Modou Gueye, della stessa nazionalità, che a marzo reciterà anche al teatro Fabbricone.
L'obiettivo del progetto, inserito nella Festa della Toscana che quest'anno con oltre 1000 iniziative è dedicata alla guerra e alla pace viste con gli occhi dei bambini, è quello di avviare un lavoro di approfondimento su questi temi inserito all'interno del percorso di studi scolastico e non esterno ad esso.
In questa fase saranno infatti distribuiti dei questionari ai ragazzi, diversi a seconda delle fasce d'età, con domande significative sulle immagini e le informazioni che provengono da tutto il mondo su guerra e pace. Nella fase successiva, a primavera, bambini e ragazzi realizzeranno degli eleborati scritti e grafici di cui poi sarà data una lettura interpretativa dall'Unità di Psicologia della asl per tirare le fila del progetto: «Il progetto è in costruzione e già alcune scuole hanno aderito - dice l'assessore Mazzoni - Le domande a cui vogliamo rispondere con il progetto riguardano la percezione della guerra, il cambiamento di paure e desideri, il valore che si da alla pace. Vogliamo insomma capire la realtà della guerra, fortunatamente vista dal lontano, nell'immaginario dei nostri ragazzi, contando anche nelle scuole pratesi ci sono ragazzi che provengono da paesi sconvolti dalla guerra e che hanno già vissuto in scenari di violenza». «Quest'anno la Festa della Toscana affronta un tema molto importante e di grande attualità - aggiunge il presidente Mannocci - approfondire queste tematiche significa non rimanere indifferenti a ciò che ci accade intorno, perchè bisogna sentirsi responsabili anche di quanto avviene nel resto del mondo, anche se non ne siamo la causa diretta, e chiedersi quanto incide la povertà di tanti paesi nella nascita di conflitti e di violenza.
Un'altra iniziativa della Festa della Toscana sarà ospitata domani mattina a Figline al Centro di documentazione sulla deportazione 'La guerra quando ero bambino io... ed adesso', organizzata dal Comune in collaborazione con la Circoscrizione nord."
631,http://comunicati.comune.prato.it/generali/?action=dettaglio&comunicato=14200400000631,03/12/2004,14:01,Giovani,"Bando di gara per Punto Europa","Da oggi all'Albo Pretorio e su Internet in versione corretta","Le domande entro il 15 dicembre al Protocollo generale del Comune","Il Comune ha indetto un bando di gara per l'appalto della gestione del servizio 'Punto Giovani Europa'. L'appalto avrà una durata di tre anni a partire dal 2005 e un costo complessivo fissato per ogni anno di 86.650 euro, iva esclusa. 
Il bando è affisso all'Albo Pretorio dal Comune fin dal 18 novembre scorso. Da oggi, sia all'Albo Pretorio, che sul sito Internet del Comune (www.comune.prato.it/servcom/gare), è possibile consultare la versione integrata e corretta di questa asta pubblica.  
La gestione del Punto Giovani Europa comprende esattamente dodici attività: front office relativo al servizio Informagiovani e emeroteca; gestione banca dati sui concorsi pubblici; consulenze individuali orientative al lavoro e redazione di curriculum; sportello Europa; gestione delle informazioni; apertura, chiusura, controllo e sorveglianza dei locali; raccolta e elaborazione dati relativi ai flussi di utenza; gestione materiali da esporre; gestione centralino telefonico; progettazione europea e Eurodesk; sportello di informazione e orientamento europeo nelle scuole di istruzione superiore di Prato; segreteria riunioni dell'associazione Il Pentolone. 
Nel bando sono indicati i requisiti di partecipazione secondo il testo corretto.  
Si ricorda che le domande di partecipazione alla gara dovranno pervenire al Protocollo generale del Comune (piazza del Pesce) entro le ore 12 del 15 dicembre 2004, pena esclusione. Il pubblico incanto avrà luogo il 16 dicembre, alle ore 9, in una sala riunioni dei Servizi socio culturali e sport in via Migliorati 1. 
Sia il bando che il capitolato possono essere ritirati all'Urp - Sportello Amico in piazza del Comune o negli uffici del Servizio Sport e politiche giovanili nei giorni di lunedì (9-13/15-17), mercoledì (9.13) e giovedì (9-13/15-17).


"
632,http://comunicati.comune.prato.it/generali/?action=dettaglio&comunicato=14200400000632,02/12/2004,15:18,Circoscrizioni,"Sette mesi di attività motoria per anziani","Si aprono le iscrizioni per i corsi","Dal 6 al 17 dicembre presso le sedi dei cinque quartieri in cui è divisa la città","Dal 6 al 17 dicembre sono aperte le iscrizioni ai corsi di attività motoria per anziani in programma per il 2005. I corsi, della durata di 7 mesi, si svolgeranno dal 14 gennaio al 31 maggio e dal 30 settembre al 15 dicembre 2005.
I partecipanti dovranno pagare una quota annuale di partecipazione effettuando  un versamento di 20,66  euro tramite bollettino di conto corrente postale intestato a Comune di Prato, Servizio di Tesoreria.  Il bollettino può essere ritirato presso le sedi delle Circoscrizioni dopo aver verificato l'accettazione della domanda: le richieste saranno, infatti, ordinate secondo la data di presentazione e in base ai posti disponibili. 
La ricevuta del versamento dovrà essere presentata entro il 31 dicembre di quest'anno.
I requisiti richiesti sono l'età minima di 60 anni compiuti, per ambo i sessi. 
L'inserimento di utenti di età inferiore è ammesso soltanto per coloro che hanno frequentato i corsi negli anni passati.
Le domande d'iscrizione potranno essere ritirate presso gli  uffici delle Circoscrizioni dal lunedì al venerdì  dalle ore 9 alle 12.
Circoscrizione nord, via 7 Marzo 15, tel.0574/697749; Circoscrizione est,  via De Gasperi 67, tel.0574/52701;
Circoscrizione sud, via delle Badie 130,tel.0574/55921;
Circoscrizione  ovest, via Leoncavallo 35(S.Paolo), tel.0574/438751; Circoscrizione centro, via dell'Accademia 42, tel.0574/615759.
"
633,http://comunicati.comune.prato.it/generali/?action=dettaglio&comunicato=14200400000633,02/12/2004,15:16,Circoscrizioni,"«Lo sport ti colora la vita» il 4 e 5 dicembre all'Ovest","Anno europeo dell'educazione attraverso lo sport","La manifestazione finale con circa 200 ragazzi in varie frazioni della città","Il prossimo fine settimana, 4 e 5 dicembre, si svolgeranno, a Prato, le manifestazioni finali del progetto transnazionale «Lo sport ti colora la vita» realizzato  - nell’ambito delle iniziative dell’Anno Europeo dell’Educazione attraverso lo Sport - con il sostegno della Direzione generale istruzione e cultura della Commissione Europea. E' prevista la partecipazione di circa 200 ragazzi delle scuole elementari e medie provenienti da tutta Italia.
Sabato 4 dicembre, alle ore 9, nel campo sportivo di Maliseti (via Caduti senza Croce), si svolgerà l’incontro delle delegazioni; seguiranno la cerimonia di apertura delle manifestazioni e le eliminatorie del calcio a 5 maschile e femminile.
Alle 21, al cinema teatro «Frassati» di San Giusto (via della Rimembranza 8), il gruppo teatrale «Si Fa in……La», dell’istituto comprensivo «Giulio Lusi» di Ariano Irpino, capofila del progetto, rappresenterà il musical «A Voce dè Scugnizzi».
Domenica 5 dicembre, alle 10, sempre al teatro «Frassati» di S. Giusto, si svolgerà il meeting «Lo sport: un filo unisce i giovani d’Europa» al quale parteciperanno, oltre al presidente della circoscrizione Ovest, Giovanni Mosca, partner del progetto, esperti del settore e docenti di istituti. Sono invitati anche gli assessori allo Sport del Comune e della Provincia di Prato.  
Alle ore 14,30, al campo sportivo di Maliseti,  si svolgeranno le finali di calcio a 5 maschile e femminile; quindi, si esibiranno la squadra di rugby dell’istituto «G.Lusi», la nazionale slovena di tiro con l’arco e il gruppo di ginnastica ritmica della scuola primaria di Savignano Irpino (Avellino).
Al progetto hanno partecipato le città di Ariano Irpino e Savignano Irpino con l’istituto comprensivo «Giulio Lusi», la città di Avellino con l’Avellino Rugby e l’Archey Team; la città di Vieste con la Direzione Didattica, l’IPSSAR «Enrico Mattei», la Volley Vieste e il G.S. Atletico Vieste; la città di Margherita di Savoia con l’ITS «Aldo Moro» e la Lega Navale; la città di Prato con la Circoscrizione ovest, gli istituti comprensivi «Gandhi» di Galciana e «Puddu» di Maliseti, l’atletica leggera Prato, la società sportiva Galcianese e l’associazione calcistica Maliseti; la città di Cavenago Brianza con l’istituto compresivo «Ada Negri» e l’A.C. Cavenago; la città di Lubiana (Slovenia) con la Lokoatrelska Zveza SloveniJe. 
"
634,http://comunicati.comune.prato.it/generali/?action=dettaglio&comunicato=14200400000634,02/12/2004,15:14,Circoscrizioni,"Nord, inizia la rassegna di spettacoli teatrali","Iniziative autunno/inverno 2004","Alla Casa del Popolo di Coiano domani, venerdì 3 dicembre, ore 21,00","Domani, venerdì 3 dicembre, alle ore 21, alla Casa del Popolo di Coiano, via Bisenzio a S.Martino 5/f, primo spettacolo della rassegna teatrale organizzata nell'ambito delle iniziative autunno/inverno 2004 dalla Circoscrizione Nord.
L'associaizone culturale «Pronomos» proporrà lo spettacolo «Curzio Malaparte e i maledetti toscani» di e con Giovanni Fochi.
L'ingresso è gratuito."
635,http://comunicati.comune.prato.it/generali/?action=dettaglio&comunicato=14200400000635,02/12/2004,16:00,Cultura,"Regione disponibile, ma occorre selezionare gli obiettivi","Un incontro sul Pecci e il Museo del Tessuto","Il sindaco Romagnoli: «Il vero problema è concentrare le energie per aumentare le risorse»","«E' neccessario un programma che riguardi l'insieme della città. Poi si tratta di verificare con la Regione gli obiettivi, dove si intenda arrivare e i fondi che possiamo metterci, che ognuno può metterci. Oggi il fare sistema è una risposta anche alla scarsità delle risorse». Mariella Zoppi, assessore regionale alla Cultura, non si tira indietro. E nell'incontro, svoltosi nella Saletta matrimoni del Palazzo comunale, voluto dal sindaco Marco Romagnoli, e presieduto dall'assessore alla Cultura Andrea Mazzoni (presente anche l'assessore provinciale Paola Giugni), sul Pecci e il Museo del Tessuto, indica la strada in una situazione dove i soldi sono pochi per tutti, «istituzioni e privati», per dirla con le parole dello stesso sindaco: concentrare le energie, selezionare gli obiettivi, integrare i programmi, presentarsi alla Regione che non mancherà di prestare la sua attenzione e anche di fare la sua parte. Dopotutto nell'intervento dell'assessore regionale il Pecci «è il solo centro di arte contemporanea degno di questo nome in Toscana», mentre il Museo del Tessuto «è un pezzo unico - così l'aveva definito col Pecci lo stesso sindaco -, prezioso, dove ci sono cose che non si trovano da altre parti».
Non è che i soldi non siano venuti a Prato, ma sono serviti per trasformare, dice Zoppi, «il suo tessuto urbano centrale da produttivo in culturale. Esperienza originale e forse unica nel suo genere in Italia». E se il Pecci, in fatto di bilanci (ma neppure la Toscana con il Piemonte) non può competere con Rivoli e Rovereto, 2 milioni e 650 mila euro contro i cinque milioni e più degli altri, sia che si scelga il modello tracciato da Daniel Soutif, di un centro che contiene anche un museo, capace comunque di valorizzare la sua collezione permanente («fra le due o tre più significative in Italia»), o che si programmino come ha annunciato Guido Pugi, presidente del Museo del Tessuto, mostre sul tessuto islamico nel 2006, la questione «non è - dichiara il sindaco - cosa fare con le 100 lire che ci rimangono, ma come far diventare le 100 lire 200». La strada è pressochè obbligata nelle frasi di Romagnoli: la Regione deve riconoscere la funzione e il ruolo che il Pecci e il Museo del Tessuto svolgono a livello regionale. Ma non basta: entrambe queste due istituzioni devono rivolgersi al ministero deio Beni culturali. E ancora: bisogns aprirsi, con le sponsorizzazioni, ad altri soggetti privati, oltre a quelli che partecipano alle due imprese (Unione industriali, CariPrato, Camera di commercio, Fondazione Cassa).
La disponibilità della Regione c'è insieme ad un invito: concentrate i vostri sforzi, e non vi muovete ognuno per conto vostro. Lo stesso messaggio, pur con altre parole, venuto da Piero Bellucci a nome dell'Unione industriali.         "
636,http://comunicati.comune.prato.it/generali/?action=dettaglio&comunicato=14200400000636,02/12/2004,18:44,"Consiglio Comunale","Publies, via libera all'adeguamento delle tariffe","La riunione della commissione 'Territorio e ambiente'","L'aumento riguarderà la fascia degli utenti, il 32% circa, che non effettua l'autocertificazione","Tariffe Publies: la commissione consiliare «Territorio e ambiente» ha proseguito nel pomeriggio l'esame della proposta di adeguamento delle tariffe, avanzata dalla società di Consiag che ha il compito di controllare le caldaie domestiche. Alla fine la commissione, col voto contrario di Goffredo Borchi (Fi), Gianni Cenni (An) e Massimo Taiti (Nuovo Psi-Lista Taiti), e il voto favorevole dei commissari del centrosinistra, ha dato il via libera alla proposta di adeguamento tariffario.
L'adeguamento, su proposta dell'Amministrazione comunale e dell'assessore all'Ambiente Camilla Curcio, non riguarderà l'intera fascia degli utenti: l'aumento da 45,45 euro a 54 euro in due anni, sacaricati sulla bolletta nell'arco di 24 mesi, concerne soltanto coloro che non presentano l'autocertificazione, circa il 32% degli utenti secondo i dati forniti alla commissione consiliare dalla presidente di Publies Carla Sensi. La restante parte, il 60% di coloro che si autocertificano e l'8% circa che non deve autocertificarsi, pagherà meno, con la tariffa che passerà da 25,82 euro a 24 euro, sempre in due anni e nell'arco di ventiquattro mesi. 
Sensi ha giustificato la richiesta di adeguamento tariffario non soltanto con i maggiori costi e l'aumento di personale, che pur ci sono stati in virtù di scatti e di cambiamenti contrattuali e per il passaggio da 21 a 31 dipendenti o verificatori, fornendo il quadro nel corso del tempo, ma anche col cambiamento qualitativo del servizio, per cui si è avuta una crescente qualità nei controlli: da una prima fase più a tappeto e più quantitativa, ad una fase più tecnica circa la veridicità delle stesse dichiarazioni fornite dagli utenti. Risultato: sui 10016 controlli (col sistema a campione) effettuati nelle case delle famiglie che si sono regolarmente autocertificate, in 2179 casi si sono riscontrate rilevazioni sbagliate. A questi controlli vanno peraltro aggiunti altre 18931 verifiche nelle abitazioni di coloro che non hanno compilato il modello H, relativo all'autocertificazione.
Sensi ha anche ricordato che la convenzione stipulata fra Comune e Publies, nel 2002, prevede adeguamenti tariffari annui che finora non vi sono stati, da qui la richiesta di farli scattare dal 1 gennaio 2005.
Inoltre Sensi ha fornito una prima stima in termini di maggiore sicurezza e di risparmi energetici: nel 40% dei casi le situazioni delle caldaie sono migliorate, mentre su un campione scelto di 1000 utenti nel 20% dei casi ci sono stati effettivi miglioramenti in termini di risparmio di combustibile e di minori emissioni di ossido di azoto, di ossido di carbonio e di anidride carbonica.
Da parte sua l'assessore Curcio ha chiesto a Publies di semplificare ulteriormente i moduli per l'autocertificazione."
637,http://comunicati.comune.prato.it/generali/?action=dettaglio&comunicato=14200400000637,07/12/2004,14:41,Formazione,"Progetti formativi,  Giovagnoli illustra i risultati","Giovedì 9 dicembre, ore 11.30,  in Comune","Diploma di specializzazione per 11 donne e 6 allievi","Si sono conclusi con successo i due progetti formativi finanziati dalla Provincia di Prato e realizzati con il contributo del Comune nell'ambito del Programma regionale obiettivo 3. A illustarne i risultati, giovedì 9 dicembre, alle 11.30,  in Palazzo comunale (sala dei Matrimoni), sarà  l'assessore allo Sviluppo economico, Fabio Giovagnoli.  Si tratta del  progetto Easi, esperte amministrative a supporto delle imprese e il progetto Innovation manager, entrambi rivolti a diplomati in cerca di occupazione o disoccupati di lungo periodo. I due progetti hanno  coinvolto rispettivamente 15 donne in cerca di occupazione e 15 disoccupati di lungo periodo. Entrambi i percorsi formativi si sono basati su metodologie didattiche innovative impostate sull’alternanza e l’integrazione fra formazione in aula e formazione in azienda. Il progetto Innovation Manager ha visto, inoltre, la sperimentazione della formazione a distanza quale ulteriore elemento di approfondimento delle tematiche del corso.
I risultati conseguiti sono da considerare più che soddisfacenti rispetto agli obiettivi.
Con il progetto Easi undici donne disoccupate hanno conseguito il diploma di specializzazione per la figura professionale di 'assistente amministrativa', riconosciuto dalla Regione Toscana. Con il progetto Innovation Manager sei allievi hanno conseguito la specializzazione in “Esperto dei processi di Innovazione nella gestione aziendale”. Una figura che potrà proporsi alle aziende come consulente per l’ideazione, la progettazione e l’implementazione di strategie per l’innovazione.
Il Comune di Prato ha collaborato con l'ente promotore dei due progetti, Pixel, insieme a  Connectis e a un team di docenti composto da professionisti nel campo della consulenza alle aziende e nella gestione amministrativa aziendale.
PROGETTO EASI
Sono stati centrati i due obiettivi principali del progetto: formare quindici donne diplomate e disoccupate sul tema dell’amministrazione e contabilità di impresa e   favorirne l’inserimento lavorativo. Il percorso formativo, articolato in 5 moduli per un totale di 500 ore (240 ore di formazione più  due periodi di stage di ulteriori 240 ore e due moduli di orientamento allo stage e orientamento al lavoro della durata di 20 ore), ha consentito alle quindici corsiste di conseguire, da una parte, il diploma di specializzazione per la figura professionale sperimentale di 'assistente amministrativa' riconosciuta  dalla Regione Toscana, dall'altra di ricevere  una preparazione tecnico-pratica tale da renderle autonome ed immediatamente operative al momento dell’ingresso nel contesto lavorativo. Si tratta di figure di supporto al responsabile d’amministrazione che opereranno nel reparto amministrativo delle piccole e medie imprese e degli studi professionali e commerciali, con mansioni di contabilità, di fatturazione e parcellizzazione e di rapporti ordinari con le banche e gli istituti di credito
PROGETTO INNOVATION MANAGER
Il progetto “Innovation manager' si proponeva, in particolare, di dare risposta alla disoccupazione  di lungo periodo e al rischio di esclusione sociale che ad essa è connessa, offrendo un percorso di qualificazione professionale a quindici diplomati in cerca di occupazione, attraverso  un'azione formativa della durata di 430 ore sul tema dell’Innovazione dei processi di gestione aziendale.
Al termine del percorso i corsisti hanno sostenuto un esame finale, per il conseguimento della specializzazione di Esperto dei processi di innovazione nella gestione aziendale.
Anche in questo progetto sono stato sperimentati interventi di formazione in aula, formazione a distanza, formazione in azienda, orientamento al lavoro, autoimprenditorialità e valorizzazione della creatività personale. Anche questi corsisti hanno avuto modo di ricevere una preparazione tecnico-pratica che li ha resi autonomi ed immediatamente operativi al momento dell’ingresso nel contesto lavorativo.



"
638,http://comunicati.comune.prato.it/generali/?action=dettaglio&comunicato=14200400000638,03/12/2004,12:54,Circoscrizioni,"Nord, film per ragazzi e pomeriggio culturale","Per le iniziative autunno/inverno 2004","«La strada per Eldorado» in via Corridoni e «L'amore del soldato» a Villa Fiorelli","Domani, sabato 4 dicembre alle ore 17, gli appuntamenti per le iniziative autunno/inverno 2004, organizzate dalla Circoscrizione nord, prevedono per lo spazio ragazzi, in via Corridoni 11, il film «La strada per Eldorado», mentre per i pomeriggi culturali a Villa Fiorelli, via di Galceti 49, il gruppo Octava Rima presenterà «L'amore del soldato» poesia, musica e canto di guerra e amore.
L'ingresso è gratuito. "
639,http://comunicati.comune.prato.it/generali/?action=dettaglio&comunicato=14200400000639,03/12/2004,12:53,Circoscrizioni,"Sud, convocata la riunione del Consiglio","Lunedì 6 dicembre alle ore 18","Nella sede del Centro civico del quartiere in via delle Badie 130","Lunedì 6 dicembre alle 18, nella sede del Centro Civico via delle Badie 130, si riunirà il consiglio della Circoscrizione sud, all'ordine del giorno: presa d’atto delle dimissioni di alcuni membri delle commissioni di lavoro permanenti e loro sostituzioni;
interrogazione del consigliere Marras Bonaria per la rimozione di roulotte collocate nel campo nomadi e per la potatura degli alberi alla scuola elementare di S. Giorgio a Colonica; interrogazione presentata dal consigliere Matteo Lombardi sul problema delle aree cimiteriali; interpellanza del consigliere Alessandro Bonacchi per la questione relativa all’ampliamento del cimitero di Iolo e Tobbiana; mozione congiunta presentata dal consigliere Paolo Parretti e Paolo Falcini per l’intestazione di una strada o giardino della Circoscrizione sud in onore del 60° anniversario (25 luglio) della liberazione degli abitanti di S.G. a Colonica; mozione presentata dal consigliere Alessandro Bonacchi per l’istallazione di pannelli solari negli edifici pubblici; mozione presentata dal consigliere Alessandro Bonacchi sulla campagna «Sbilanciamoci»; mozione presentata dal consigliere Paolo Falcini sul controllo dell’inquinamento; mozione presentata dal consigliere Alessandro Beneforti sulla liberazione della città di Trieste dall’occupazione del regime comunista; approvazione del piano di programma 2005 e pluriennale 2005/07 della Circoscrizione sud; parere sul pdl 29 lottizzazione d’ufficio; parere sulla modulazione del traffico in località Iolo, via Pisacane e adiacenti; parere sulla modulazione del traffico in località Iolo, via XX Settembre e adiacenti; sostituzione rappresentati della Circoscrizione sud all’interno del coordinamento di rete delle scuole; concessione di patrocini per iniziative di associazioni varie.

"
640,http://comunicati.comune.prato.it/generali/?action=dettaglio&comunicato=14200400000640,03/12/2004,12:52,"Consiglio Comunale","Con le Lam crescono passeggeri e incassi","Carlesi risponde al consigliere Luchetti","I numeri del trasporto pubblico dopo l'entrata in funzione delle linee 'veloci'","«La percentuale dei biglietti venduti nel periodo 2002/2003 nel trasporto pubblico, per effetto delle linee Lam, è stata del 12,3% in più, mentre da giugno 2003 a giugno 2004 ci sono stati 1.155.000 mila passeggeri in più». Snocciola numeri in Consiglio comunale l'assessore alla Mobilità Massimo Carlesi rispondendo all'interrogazione del consigliere di Forza Italia Giovanni Luchetti.
Luchetti aveva chiesto dati sul costo delle due linee 'veloci' (blu e verde), sul numero medio giornaliero degli utenti, sul raffronto col servizio pubblico prima dell'entrata in vigore delle Lam, sull'impatto sul traffico e sull'inquinamento atmosferico. Il tutto partendo dall'osservazione che nell'assestato di Bilancio 2004 risultano cresciute dell'80% nel quinquennio 2000/2004 le spese per il trasporto pubblico.
Carlesi ha ripercorso le tappe dell'entrate in funzione delle due linee (il 23 aprile 2003 la blu e il 6 dicembre 2003 la rossa), per poi fornire i numeri sul loro costo annuale, che è per entrambe di 2 milioni e 97 mila euro. A sostegno è intervenuta nel 2003 la Regione Toscana con un finanziamento di 2 milioni e 11 mila euro, tanto da ridurre notevolmente l'esposizione del Comune. Ma i soldi sono anche in entrata. Infatti per la sola linea blu c'è stato un ricavato in un anno per l'Amministrazione comunale di 66.000 mila euro. «E' un caso unico in Toscana - ha sentenziato Carlesi - la ripartizione al 50% degli incassi fra l'azienda di trasporti e il Comune. Di solito per le Amministrazioni il trasporto pubblico è solo un onere».
I passeggeri trasportati in media al giorno sono stati 5600 per la Lam blu e 6100 per la verde, mentre l'effetto sul traffico è stimato in una riduzione di 3200 veicoli al giorno per la linea blu e di 2200 per la verde, «con conseguenti benefici - secondo l'assessore - ambientali e urbani».
Fin qui la risposta di Carlesi. Luchetti si è dichiarato solo parzialmente soddisfatto «perchè occorrerà approfondire i dati sull'impatto ambientale e sul traffico».

 "
641,http://comunicati.comune.prato.it/generali/?action=dettaglio&comunicato=14200400000641,,,,,,,"notizia non presente"
642,http://comunicati.comune.prato.it/generali/?action=dettaglio&comunicato=14200400000642,03/12/2004,13:25,Immigrazione,"Anche un po' di Prato col Presidente Ciampi in Cina","Contatti per far tradurre il libro «Il bruco e la farfalla»","La responsabile del Centro servizi per l'immigrazione partecipa alla visita presidenziale","Antonella Ceccagno, responsabile del Centro servizi per l'immigrazione del Comune, fa parte della delegazione, partita oggi, che accompagna il Presidente della Repubblica Carlo Azeglio Ciampi in Cina. La Ceccagno partecipa alla visita presidenziale nella Repubblica Popolare cinese come consigliere del rettore dell'Università di Bologna Pierugo Calzolari, che incontrerà le massime autorità cinesi e parlerà con loro di formazione, nell'ambito degli accordi fra la Conferenza dei rettori delle Università italiane e la Confindustria. Aspetto questo della formazione che può avere un particolare rilievo anche per Prato.
Antonella Ceccagno, prima della partenza, ha anche scritto alla professoressa Liu Hongbo, vice direttrice agli Affari europei dell'Accademia delle Scienze sociali, per confermarle che il sindaco e l'assessore Andrea Frattani intendono far tradurre in lingua cinese il libro del professor Giacomo Becattini, cittadino onorario di Prato, «Il bruco e la farfalla», che parla esplicitamente del distretto tessile."
643,http://comunicati.comune.prato.it/generali/?action=dettaglio&comunicato=14200400000643,03/12/2004,14:31,Viabilità,"Divieto di sosta in via delle Fonti, chiusa via Isola di Lero","Ordinanze per diversi lavori","I provvedimenti interessano anche via Borgovalsugana e via Carraia","Chiusura di via Isola di Lero, domenica 5 dicembre, per lo svolgimento del '4° Memorial Gaetano Sansone', gara ciclistica su circuito, valevole come prova del Trofeo Regione Toscana di ciclocross, riservata a tutte le categorie maschili e femminili, organizzata dal gruppo sportivo Pratocalor Cicli Maggi.
Il provvedimento dispone la chiusura dalle ore 09,00 fino al termine della manifestazione e comunque non oltre 18,00 di via Isola di Lero, nel tratto fra via del Guado a Narnali e il numero civico 47, istituendovi al contempo il divieto di sosta dalle ore 8,00. 
Inoltre dalle 9,00 fino al termine della manifestazione e comunque non oltre le 18,00, è fatto divieto di accedere nello spazio verde fra via di Maliseti, via del Guado di Narnali e via Isola di Lero, limitatamente alla parte tracciata per la gara.   
Durante il periodo di sospensione temporanea della circolazione è vietato il transito di qualsiasi veicolo non al seguito della gara in entrambi i sensi di marcia, nel tratto interessato alla competizione. Ed è vietato anche l'attraversamento del percorso.
Lunedì 6 dicembre, fino al termine dei lavori, comunque non oltre il 13 dicembre, è istituito il divieto di sosta con rimozione forzata in via delle Fonti, fra via Ferrucci e una lunghezza di circa 40 metri, per permettere lavori di scavo per la posa di cavi telefonici. Dato il parziale restringimento della carreggiata il limite massimo di velocità sarà di 30 km/h. All'occorrenza, nel tratto interessato ai lavori, potrà essere istituito il senso unico alternato con mossieri.
Dalle ore 13,00 del 6 dicembre e non oltre il 13 dicembre, viene istituito il divieto di sosta anche in via Borgovalsugana, nel tratto fra via Rondine e via Papa Giovanni XXIII, per consentire il rifacimento del manto stradale a seguito di lavori di scavo per la posa di cavi elettrici. All'occorrenza, in virtù del restringimento della carreggiata, potrà essere istituito anche il senso unico alternato, con l'aiuto di mossieri. 
Per operazioni di trasloco sarà invece chiusa via Carraia dalle 7,00 di venerdì 10 dicembre fino alle  13,00.
"
644,http://comunicati.comune.prato.it/generali/?action=dettaglio&comunicato=14200400000644,03/12/2004,13:56,Viabilità,"Nuova circolazione sul Ponte a Tigliano","L'inaugurazione domenica 5 dicembre","E' prevista l'istituzione del senso unico alternato regolato da un semaforo","Ripristinato il collegamento fra l'abitato di Tavola e Il Poggetto attraverso il Ponte a Tigliano, completamente ristrutturato, che sarà inaugurato domenica 5 dicembre, alle ore 11,00. E proprio a partire dalle 11,00 scatterà la nuova circolazione  che contempla l'istituzione del senso unico alternato, nel tratto compreso fra l'ingresso al ponte da Poggio a Caiano e l'abitato di Tavola (via G. Braga), con regolazione tramite semaforo. 
E' inoltre vietato il passaggio ai mezzi con carico  superiore alle 3,5 t.
Il semaforo che regola il senso unico alternato sul ponte è coordinato con quello all'incrocio fra via di Bogaia e via Braga, per consentire il passaggio ai veicoli provenienti da quest’ultima.

"
645,http://comunicati.comune.prato.it/generali/?action=dettaglio&comunicato=14200400000645,03/12/2004,15:10,"Consiglio Comunale","Multisala, gli ultimi passaggi amministrativi","Ciuoffo risponde a Donzella e Bettazzi","L'assessore all'Urbanistica spiega il percorso finale del lungo procedimento","Firmato ieri, giovedì 2 dicembre, dall'assessore all'Urbanistica Stefano Ciuoffo il protocollo d'intesa con la Provincia e la Regione per il progetto di realizzazione del Centro polivalente di Capezzana, meglio noto come Multisala. Il passo successivo sarà l'apertura della conferenza dei servizi, che dovrà solo ratificare la validità degli atti prodotti finora. 
Del progetto ha parlato in Consiglio comunale  l'assessore Ciuoffo, traendo spunto da un'interrogazione presentata da Aurelio Donzella (Italia dei valori) e da un question time di Maurizio Bettazzi (An). La prima avanzava l'ipotesi di acquisto da parte del Comune dell'area dell'ex Rabino in via Viareggio, che sarà lasciata libera dalla Coop dopo il previsto trasferimento  nella nuova struttura, per farne un 'Centro dell'associazionismo', cioè uno spazio culturale e aggregativo; chiedeva inoltre ulteriori analisi sulle ricadute sul tessuto cittadino dell'accorpamento di grandi centri commerciali come la Coop e il supermercato Obi. Bettazzi ha chiesto invece informazioni più dettagliate sulla firma del protocollo d'intesa.
«Innanzitutto voglio chiarire che non c'è alcun rapporto di causa ed effetto tra la pardita di vitalità del centro storico della città e il progetto della Multisala - ha risposto Ciuoffo -. La Multisala non è infatti ancora all'orizzonte eppure le sale cittadine sono in difficoltà da tempo: il cinema Cristall chiude perchè con 20.000 biglietti annui non ce la fa ad andare avanti, mentre il Vis Pathè, su cui si dice aleggi la crisi, nella sua settimana più magra stacca proprio 20.000 biglietti. La realizzazione del progetto comporterà il trasferimento della sede della Coop e di altri servizi commerciali, mentre nell'area dell'ex Rabino è già previsto di ospitare servizi terziari. Per quanto riguarda il protocollo d'intesa firmato, permetterà di giungere a breve alla conclusione del procedimento amministrativo. Dopo il passaggio dalla Conferenza dei servizi il progetto approderà in Provincia per vificarne la coerenza del progetto con il Piano territoriale di coordinamento. Al termine, dopo la discussione in Consiglio provinciale, gli atti torneranno di competenza esclusiva del Comune di Prato, cioè della giunta, della commissione Urbanistica e del Consiglio comunale. Contiamo di concludere il procedimento amministrativo entro poche settimane».
«Sono soddisfatto dell risposte dell'assessore - ha replicato Donzella - in un momento economicamente così difficile per Prato, una struttura che attira soldi nella nostra area può avere effetti molto positivi». 
«Dato che l'iter del progetto è stato discusso nella scorsa legislatura e arriva a conclusione in questa - ha detto Bettazzi - spero, soprattutto per chi non sedeva su questi banchi, che venga garantita la possibilità di visionare e analizzare gli atti per consntire al Consiglio una discussione approfondita, vista l'importanza dell'opera da realizzare»."
646,http://comunicati.comune.prato.it/generali/?action=dettaglio&comunicato=14200400000646,03/12/2004,16:30,"Consiglio Comunale","«Serve un impianto che produca energia per smaltirli»","Un lungo dibattito sui rifiuti","Lo dice l'assessore Curcio. Dai banchi delle opposizioni sollevati dubbi e perplessità","La gestione dei rifiuti, un nuovo impianto di smaltimento e l'utilizzo ai fini energetici dei rifiuti con il termovalorizzatore sono stati gli argomenti sollevati in Consiglio comunale da un'interpellanza presentata da Leonardo Becheri e Paolo Fattori di Rifondazione comunista. 
L'atto chiedeva se nel piano di smaltimento dei rifiuti industriali è prevista la realizzazione di un impianto di smaltimento, dove sarà localizzato, la quantità di rifiuti che smaltirà e quanti rifiuti attualmente nell'ambito provinciale non vengono riciclati, se è previsto un piano interprovinciale per lo smaltimento e come saranno coinvolti i cittadini e le categorie economiche nei processi decisionali a riguardo.
All'interpellanza ha risposto l'assessore all'Ambiente Camilla Curcio: «La competenza in materia è della Provincia, che sta elaborando il Piano di gestione dei rifiuti speciali, pronto a breve come il Piano industriale dell'Ato 10, al varo nei primi mesi dell'anno. Quindi è nell'ambito provinciale del Piano dei rifiuti speciali che va valutata la possibilità di realizzare un nuovo impianto. Comunque anche nel Piano provinciale per i rifiuti solidi urbani c'è la previsione di un impianto di smaltimento e termovalorizzazione dei rifiuti che a condizione di usare tecnologie avanzate e di rispettare l'ambiente attraverso un basso impatto produca energia. Per quanto riguarda la localizzazione, anche questa è una prerogativa del Piano provinciale dei rifiuti speciali, ma ovviamente dovranno essere rispettati i parametri legislativi nazionali e regionali in merito».
«Sulle quantità di rifiuti - ha proseguito l'assessore - vanno valutati i flussi e gli indici di aumento della produzione: oggi 60.000 tonnellate all'anno di rifiuti vengono riciclate, mentre 120.000 no. Cercheremo ovviamente il consenso sulle scelte da operare non solo delle istituzioni, ma anche dei portatori di interessi diffusi e dei cittadini, attraverso l'informazione e altre forme di coinvolgimento. Per il momento non ci sono accordi con altre realtà provinciali per il recepimento dei rifiuti nè di piani interprovinciali perchè per l'area è prevista l'autosufficienza. Vi è solo l'eventualità di un coordinamento per gli strumenti di pianificazione degli interventi tra la nostra Ato e quella di Pisa».
«I rifiuti possono essere una risorsa molto importante per la nostra città e non un problema - è intervenuto Fabio Caregnato del gruppo Ds aprendo il dibattito -. Con l'utilizzo dei rifiuti come fonte energetica i benefici e i ricavi vengono distribuiti ai cittadini e alle imprese. Bisogna potenziare anche la raccolta differenziata, già a livelli molto alti grazie ad Asm, ma questa non può essere l'unica soluzione, perchè si può arrivare al massimo al 45% dei rifiuti prodotti. Per un'area industriale come la nostra è fondamentale il riutilizzo ai fini energetici dell'altra parte dei rifiuti. Inoltre quando l'impianto sarà localizzato si potrebbe pensare a forme di compensazione per i cittadini che abitano nei suoi pressi, come energia elettrica e riscaldamento a basso costo. Nella realizzazione di questo progetto avranno un ruolo determinante le categorie econimiche, perchè dovrebbe essere creata una società mista pubblico-privata, con maggioranza pubblica. L'operazione dovrà essere gestita al meglio nell'interesse della collettività, poichè vale 300-400 miliardi delle vecchie lire».
Di parere opposto il consigliere Gianluca Banchelli (An), che non vede il progetto dell'impianto di smaltimento e termovalorizzazione di buon occhio: «Le mie preoccupazioni nascono dal fatto che sento parlare di introiti e risorse ma non della salute dei cittadini e dell'ambiente. La salute non significa solo sanità: sono stati valutati davvero il disagio e la dequalificazione dell'ambiente che una scelta simile comporta? Prima di tutto bisogna pensare alla salute dei cittadini e, parliamoci chiaro, in fatto di coinvolgimento la scelta è già stata fatta e ai cittadini sarà solo spiegata a cose fatte».
Parte dagli stessi presupposti anche Goffredo Borchi: «Si parla di tecnologie avanzate, ma anche la discarica del Coderino doveva dare tutte le garanzie di rispetto dell'ambiente ma poi non è stato facile mantenere le promesse fatte sulla carta. Innanzitutto credo che le cose non si possano risolvere solo nell'ambito provinciale e che ci voglia una visuale più ampia che tenga comunque conto delle caratteristiche e delle specificità di Prato».
Per Massimo Bartloni (Ds) sul problema dei rifiuti bisogna adottare le soluzioni tecnicamente più valide nel rispetto dell'ambiente e del principio del decreto Ronchi, in base al quale chi inquina paga.
«A giorni sarà pubblicato lo studio di fattibilità sul termovalorizzatore - ha aggiunto Aurelio Donzella dell'Italia dei valori -. Se i dati dimostreranno il rispetto dei canoni di impatto ambientale non avrei perplessità sull'utilità dell'impianto. Non si può continuare a contare per la produzione di energia solo sul petrolio».
L'utilizzo di tecnologie che garantiscano la tutela dell'ambiente e della salute è stato ribadito dall'assessore Curcio: «L'interesse della Giunta è compiere una scelta sullo smaltimento dei rifiuti che con studi e tecnologie all'avanguardia utiizzi i rifiuti in termini energetici, riducendo l'impatto ambientale. Certe scelte si rendono necessarie per far gravare il meno possibile sui cittadini i costi della gestione dei rifiuti. Su questa base richiamo tutti a compiere una scelta di responsabilità». 
Quindi la replica di Becheri (Rc), che ha ribadito le sue perplessità sui sull'impianto di termovalorizzazione: «Mi aspettavo più chiarezza sul coinvolgimento dei cittadini nell'operazione e sulle previsioni dell'Amministrazione comunale in materia, perchè è inutile nascondersi dietro la scusa che il Piano provinciale è in preparazione quando invece si sa già molto. Ho poi molti dubbi sulla società mista che dovrebbe gestire gli impianti: per realizzare più introiti ci vogliono più rifiuti da smaltire, nell'interesse dei privati: questo come si concilia con la raccolta differenziata?»"
647,http://comunicati.comune.prato.it/generali/?action=dettaglio&comunicato=14200400000647,03/12/2004,17:05,Agenda,"Approvato il recupero di Villa Niccolini a Gonfienti","Tanti gli interventi nel dibattito in aula","Vi saranno realizzati 27 appartamenti, piscina e parcheggi ma anche un'area a verde pubblico che si affaccerà sul parco archeologico","Nella seduta di ieri 2 dicembre il Consiglio comunale ha dato la propria approvazione definitiva al Piano di recupero di Villa Niccolini-Baldassini a Gonfienti, per la quale i proprietari hanno chiesto un intervento di recupero dell'edificio centrale, delle pertinenze e degli annessi agricoli con la realizzazione di 27 appartamenti, una piscina e parcheggi. Saranno realizzati anche un parcheggion pubblico vicino al chiesino di Gonfienti e un'area verde vicino al Parco archeologico. La proprietà ha inoltre offerto al Comune la possibilità di esercitare un'opzione su 530 metri quadrati della Villa già consolidati e recuperati ma senza luce e riscaldamento al costo di 700.000 euro per realizzarvi uno spazio espositivo dei reperti etruschi del Parco archeologico di Gonfienti. La delibera ha suscitato un vivace dibattito in aula: «Con quest'atto adottiamo il Piano di recupero dell'area e constatiamo l'assenza di osservazioni presentate - ha spiegato l'assessore all'Urbanistica Stefano Ciuoffo - La villa Niccolini è un edificio di valore storico e culturale che sorge a sud dell'area archeologica di Gonfienti con terreni di sua pertyinenza che sono oggetto di indagine da parte della Soprintendenza archeologica. I proprietari hanno già ottenuto il nulaosta della Soprintendenza ai beni artistici ed architettonici: l'intervento prevede il risanamento conservativo per l'edificio mantenendone le caratteristiche e l'aspetto esteriori, mentre per gli annessi prevede la ristrutturazione. Valuteremo in seguito se esercitare l'opzione su una porzione del manufatto, che comunque ci sembra congrua per i costi e con la possibilità è per l'Amministrazione di annettere al patrimonio immobiliare comunale un parte di edificio in posizione di prestigio».
Il dibattito è stato aperto da Massimo Taiti del Nuovo Psi- Taiti per Prato che ha criticato aspramente il progetto: «Stiamo svendendo in questo modo un'altra parte del patrimonuio storico della città: Villa Niccolini venne costruita nel 1789, è inserita nella più grande area di insediamento etrusco d'Italia e nel bellissimo borgo medievale do Gonfienti, oltre ad essere acquistata nel 1985 da Piero Baldassini, poi sequestrato e ucciso. Prima si volevano costruire 60 appartamenti nella Villa, poi 33 e infine ora siamo cesi a 27 dopo il diniego dell'Amministrazione, ma rimane lo scempio. Rimane la sconfitta di compromettere ancora un'area come Gonfienti con un banale condominio. Non è una giustificazione che l'immobile andava in rovina, perchè si potevano trovare forme di recupero pubblico-private per recuperarlo e restituirlo ai cittadini e la decoro. Si rovina una zona in cambio di 22 posti auto e di un'opzione a titolo oneroso».
Di parere contrario Andrea Ballini dei Ds: «Taiti non ha fornito valide alternative al Piano di recupero. Un edificio in stato d'abbandono stride con la bellezza dell'abitato di Gonfienti e bisogna considerare che questa città ha un milione di metri quadri complessivi da recuperare e restituire alla fruizione dei cittadini. Inoltre l'Amministrazione ha ridotto gli appartamenti da realizzare da 66 a 27 ed esternamente l'edificio conserverà il suo aspetto ma recuperando lo splendore di una volta. Mi sembra che l'intervento sia un punto di convergenza tra esigenze dei privati proprietari e del Comune». Dello stesso tenore l'intervento di Fabio Caregnato dei Ds: «Dobbiamo pensare la Prato dl futuro con funzioni rinnovate: quest'intervento di recupero va senz'altro nella direzione di migliorare la Villa mantenendone la memoria storica e il Piano regolatore lo consente. La riqualificazione, la valorizzazione e la riutilizzazione degli edifici esistenti sono gli indirizzi da seguire per la città che sarà». 
D'accordo con Taiti invece Leonardo Becheri di Rifondazione comunista, che si è detto contrario all'intervento e all'opzione di acquisto ritenuta troppo onerosa per le casse comunali.
La delibera sul Piano di recupero è stata approvata a maggioranza con 20 voti favorevoli dell'Ulivo, 7 astenuti della Casa delle Libertà e 3 contrari, cioè  Taiti, Becheri e Fattori."
648,http://comunicati.comune.prato.it/generali/?action=dettaglio&comunicato=14200400000648,04/12/2004,14:49,Agenda,"«Un grande cittadino di una nuova Europa»","E' morto Roberto Castellani/3","Il ricordo del sindaco Marco Romagnoli: «Una vita dedicata alla memoria e alla pace»","La testimonianza di Roberto Castellani del sindaco Marco Romagnoli. 
«Se c’è una figura che ha incarnato il cammino fatto dall’Europa, dalla tragedia della guerra e dagli orrori del nazismo e dell’Olocausto, alla creazione di un Trattato costituzionale in cui si riconoscono 25 nazioni, nel nome di quelle idee di civiltà che la stessa Europa ha alimentato nonostante tutte le sue guerre e i suoi lutti, questa è Roberto Castellani. 
E’ la storia di un uomo, quelle piccole storie che non avranno l’onere della Storia con la S maiuscola e che a fatica fanno breccia nella cronaca, che dal sottocampo di Mauthasen, nella piccola cittadina austriaca di Ebensee, dove fu deportato a seguito degli scioperi pratesi del marzo 1944, ha saputo, con pazienza, superando ogni sorta di scetticismo e di freddezza, costruire ed essere l’artefice di un sentimento di amicizia, che si è tradotto nel gemellaggio sancito fra Prato ed Ebensee.
Una piccola, ma grande, vicenda personale di un deportato, che si è misurato con la barbarie, che ha coltivato la memoria di quella tremenda pagina europea, ma lo ha fatto per andare più in là, per superare odi e lutti e l’inenarrabile e tremenda esperienza della follia nazista che insanguinò il vecchio continente.
La memoria non come luogo del passato, entro cui restare chiusi, con tutto il carico di umiliazioni che allora, nei lager, donne e uomini furono costretti a sopportare, ma come matrice di un percorso aperto alla speranza di un futuro nel quali parole come democrazia, amicizia, tolleranza non fossero vuota retorica ma il tratto inconfondibile e costitutivo di una comunità formata da milioni di persone.
Castellani ha rappresentato tutto questo, dal basso, senza i riflettori dei supervertici e degli incontri fra Capi di governo, che pur sono stati importanti, da quando a Roma fu firmato il trattato che di fatto segnò la nascita di una nuova Europa.
Un contributo prezioso, insostituibile, che nel momento in cui restituiva dignità al martirio di coloro che perirono nei campi di sterminio, seppe dischiudere, con i gesti, con i “pellegrinaggi” a Ebensee, con le parole, con l’esempio di una volontà inesauribile, un inedito itinerario volto alla reciproca comprensione, al dialogo, alla frantumazione di ogni ostacolo che si frapponesse al cammino delle diverse popolazioni europee.
Il gemellaggio fra Ebensee e Prato, fra i figli di coloro che le contingenze storiche posero da una parte e dall’altra, fatto di continui interscambi annuali, di giovani che si conoscono e imparano a parlare un linguaggio comune, ha all’origine il desiderio di Castellani, e di chi lo seguì in questa sua avventura come la sezione Aned di Prato, di costruire sulle rovine che furono qualcosa di stabile e di duraturo, nel nome di una pace universale, che superi differenze di cultura, di fedi, di modi di vivere e di pensare.
Prato, la città di Prato, s’inchina a questo suo grande pratese, a questo suo grande cittadino, a questo cittadino di un’Europa che prosegue, anche fra stenti e difficoltà, il suo percorso unitario sul rifiuto assoluto della violenza e di ogni forma di odio».         
"
649,http://comunicati.comune.prato.it/generali/?action=dettaglio&comunicato=14200400000649,04/12/2004,14:10,Agenda,"Una vita dedicata alla memoria della deportazione","E' morto Roberto Castellani/1","Fu il 'padre' del gemellaggio fra Prato ed Ebensee, cittadina austriaca nel cui lager perirono molti pratesi","E' morto, dopo una lunga malattia, a 78 anni (era nato il 23 luglio 1926) Roberto Castellani, uno dei 19 superstiti pratesi, deportati a Ebensee, dove sorgeva un sottocampo del lager di Mauthausen. Castellani fu il 'padre' del gemellaggio con la stessa cittadina austriaca, avvenimento unico nel suo genere in Europa di unione fra due comunità che il nazismo pose su fronti opposti.
Alla memoria della deportazione e alla ricostruzione di sentimenti di pace e di amicizia Castellani ha dedicato l'intera sua esistenza, da quando a soli 17 anni, insieme ad alcune centinaia di suoi concittadini, fu prelevato dai nazisti e mandato prima a Mauthausen poi al sottocampo di Ebense in Austria, dopo lo sciopero generale del marzo 1944 che bloccò la città, organizzato dal Comitato di Liberazione Nazionale toscano e duramente represso dai nazifascisti.
A pochi anni dal suo ritorno ebbe inizio la sua opera instancabile di testimonianza degli orrori del lager che portò avanti con grande dedizione fino a tempi recentissimi, incontrando negli anni migliaia e migliaia di ragazzi delle scuole a cui si rivolgeva con particolare affetto.
Era il Presidente della sezione pratese dell’Associazione Nazionale ex-deportati politici e socio onorario della Croce d’oro. Ogni anno organizzava i “pellegrinaggi della memoria” ai quali partecipano tuttora amministratori di tutti i Comuni della Provincia, rappresentanti di molte associazioni, scolaresche e numerosi cittadini. 
Castellani seppe trasformare il racconto di quel passato terribile in un messaggio di amore e di speranza che trovò la sua massima espressione nel gemellaggio della pace tra il Comune di Prato ed il Comune di Ebensee, che lui aveva tanto voluto, nella consapevolezza che solo il dialogo tra i popoli potesse evitare il ripetersi delle tragedie che avevano segnato il Novecento. 
Una vicenda quella del gemellaggio tutta da raccontare, che vide protagonista Castellani e alla cui realizzazione partecipò anche il Comitato internazionale di Mauthausen, un organismo mondiale dei superstiti del campi di sterminio. Un episodio è all'origine del 'patto di amicizia': ad Ebensee, piccola città austriaca tra Salisburgo e Linz sul lago Traun, si trovava uno dei più grandi sottocampi di Mauthausen. Nelle vicine montagne il comando nazista aveva fatto scavare alcune grandi gallerie per la costruzione dei V2. Alla notizia dell'avvicinarsi degli Alleati i nazisti decisero di far saltare le gallerie, fu allora che Rudolf Pekar, che come medico dell'aeronautica lavorava nel campo di sterminio, riusci ad informare del progetto nazista i membri della resistenza interna al campo, contribuendo così a salvare molte vite, grazie al rifiuto dei deportati di entrare in massa nelle gallerie.
A questi avvenimenti Castellani ha dedicato tempo e molta parte della sua esistenza, nel ricostruire e nel tener viva la memoria di quei terribili momenti, superando non pochi ostacoli e scetticismi. Fu Castellani a cercare il dottor Pekar. Il premio di tanto lavoro fu il gemellaggio con Ebensee sancito nel 1987 a Prato, con il conferimento della cittadinanza onoraria al medico austriaco. Gemellaggio che nel 1997, nel 10° anniversario della sua ricorrenza, fece un ulteriore salto in avanti con la firma di un 'protocollo d'intesa' per riaffermarne i principi e stabilire nuovi obiettivi. Fu in quella occasione che il Comune di Ebensee conferì la cittadinanza onoraria a Castellani.
A queste pagine è fra l'altro dedicato il film-inchiesta «Un futuro per la memoria» di Massimo Sani, un originale documento storico che ricostruisce gli anni della guerra, della Resistenza e della deportazione vissuti a Prato e analizza le profonde motivazioni del gemellaggio.
Roberto Castellani, e con lui la sezione pratese dell'Aned, vide realizzarsi nel 2002 un altro sogno:   
l'inaugurazione, alla presenza del Presidente della Repubblica Carlo Azeglio Ciampi, del Museo della Deportazione di Figline, un “luogo della memoria” che raccogliesse la sua testimonianza, importante riferimento di carattere storico ed etico-civile per le generazioni presenti e future. 
Nei suoi numerosi pellegrinaggi ad Ebensee, nel 2003, incontrò la signora Theresia Jung Huber, poi rivista a Figline, con la delegazione di Ebensee, nel settembre di quest'anno. Un'altra commovente storia da raccontare: Castellani ha sempre parlato di una bambina che 60 anni orsono regalò, a lui deportato, una caramella. Un piccolo gesto di speranza in tanta umiliazione. Castellani da sempre espresse il desiderio di rivedere la bambina. Un desiderio  diventato realtà grazie agli amici austriaci dell'associazione del gemellaggio Ebensee-Prato (che ha il suo corrispettivo a Prato in un'analoga associazione per il gemellaggio fra le due città), che riuscirono a rintracciare la signora Theresia Jung Huber, oggi 62enne: 'la bambina della caramella'. Il commovente incontro fra Castellani e Theresia, costretta su una sedia a rotelle, avvenne sulle rive del lago Traun. Per l'ex-deportato Roberto Castellani fu l'ulteriore sugello del realizzarsi di una speranza: la capacità di popoli divisi da drammatiche contingenze storiche di ritrovare le strade della pace e dell'amicizia.         "
650,http://comunicati.comune.prato.it/generali/?action=dettaglio&comunicato=14200400000650,04/12/2004,14:41,Agenda,"«E' stato il pratese del '900»","E' morto Roberto Castellani/4","La tesimonianza di Andrea Mazzoni presidente  dell'associazione Prato-Ebensee","Il ricordo di Roberto Castellani di Andrea Mazzoni, assessore alla Cultura e alla pace del Comune di Prato e presidente dell'associazione per il gemellaggio Prato-Ebensee:
«La scomparsa di Roberto Castellani, presidente della sezione pratese dell’Aned e “padre” del gemellaggio fra Prato ed Ebensee, la cittadina austriaca ove egli soffrì giovanissimo l’esperienza tragica del lager, rappresenta una perdita enorme per la nostra città. E’ un pezzo della storia di Prato che se ne va per sempre.
Ad un quotidiano che tempo fa, sottoponendo una lista di illustri concittadini, andava svolgendo un sondaggio su chi fosse stato il “pratese del ‘900”, feci presente che a mio parere il “pratese del secolo” passato non era stato incluso in quell’elenco e segnalai come tale il nome di Roberto Castellani, per la sua straordinaria, appassionata, incessante opera di testimonianza fra i nostri giovani – nelle scuole così come al Museo della Deportazione da lui fortemente voluto – della tragedia dei campi di concentramento, che aveva generato tanto dolore innocente.
Una testimonianza, la sua, sempre e soltanto ispirata a sentimenti di amore, di speranza e di fiducia nell’umanità.
Far vivere, in nome di quel martirio cui era sopravvissuto, un messaggio di pace è stata per 60 anni la missione di Castellani. E’ un lascito di cui dobbiamo sentirci eredi, un impegno che dovremo continuare ad onorare.
Salutiamo commossi Roberto, certi che nel luogo dei giusti dove ora riposa avrà trovato ad accoglierlo, riconoscenti, tutti quei compagni di deportazione, più sventurati di lui, alla cui memoria egli ha dedicato l’intera sua esistenza».
"
651,http://comunicati.comune.prato.it/generali/?action=dettaglio&comunicato=14200400000651,04/12/2004,14:43,Scuola,"«Scuola Fermi, l'obiettivo è migliorare la didattica»","Conferenza stampa dell'assessore Nieri","Confermata l'ipotesi degli istituti comprensivi, ma c'è disponibilità al confronto","«La generalizzazione degli istituti comprensivi è un obiettivo della giunta per migliorare la qualità del sistema didattico ed educativo della città nell'interesse di bambini e ragazzi». Così l'assessore alla Pubblica istruzione Sabrina Nieri insieme al responsabile comunale del Servizio Pubblica istruzione Massimo Nutini risponde alle proteste sollevate dai genitori e dai docenti della scuola media Fermi per la quale l'Amministrazione comunale ha proposto la divisione dalla succursale della scuola di via Corsani e la formazione di un istituto comprensivo autonomo. 
Oggi a Prato sono presenti 9 istituti comprensivi, ma l'ipotesi progettuale della giunta è di accrescere il numero entro il prossimo anno fino a 13, dividendo le scuole medie Fermi/Aleramo e Mazzoni/Cironi e in una fase successiva arrivare a 15 istituti, quando sarà conclusa la costruzione di due nuove scuole medie per completare i cicli scolastici. Infatti gli istituti comprensivi, come ha spiegato Nutini, sono entità giuridiche che riuniscono l'intero ciclo didattico dalle materne alle medie e più plessi scolastici, appartenenti al Comune, ma con un unico dirigente scolastico ed un unico collegio dei docenti. L'obiettivo è di dare continuità alla didattica e alleviare le difficoltà dei ragazzi nel passare da un grado d'istruzione ad un altro: 
«Voglio chiarire innanzitutto che si tratta di un percorso in itinere e che stiamo parlando per ora di un'ipotesi tecnica - ha continuato l'assessore. - Gli istituti comprensivi rispetterebbero comunque sia le  zone di riferimento della città sia le abitudini di frequenza senza creare disagi alle famiglie e soprattutto ai ragazzi. Quanto  alle obiezioni sollevate sulla penalizzazione della scuola che la creazione di due separati istituti comprensivi creerebbe, non capisco come influisca la forma di organizzazione giuridica sugli spazi della scuola e sulla loro condivisione ai fini didattici. E'naturale che due istituti con plessi vicini collaborino tra loro per arricchire l'offerta formativa e usare reciprocamente servizi e laboratori scientifici. In tante scuole già da tempo vi sono ad esempio accordi per utilizzare a turno le palestre. Il cambiamento giuridico non influisce insomma su collaborazioni già esistenti». 
Per ascoltare le ragioni di rappresentanti ed insegnanti l'assessorato lunedì prossimo si riunirà in Conferenza di servizi con tutti i dirigenti degli istituti comprensivi e con i rappresentanti dei docenti. Quella del 6 dicembre si aggiunge alla Conferenza aperta il 12 ottobre sul ridimensionamento della rete scolastica pratese, in cui venne dimostrata un'ampia condivisione degli intenti della giunta. «Saranno valutate tutte le considerazioni delle parti. - spiega Nutini - Il parere emesso dalla conferenza sarà obbligatorio ma  non vincolante. I passaggi successivi sono l'apertura della conferenza dei sindaci  dell'area socio-sanitaria di riferimento e la decisione della giunta in merito entro il 15 dicembre e poi l'esame della Provincia che sulla base dei pareri espressi precedentemente eleborerà le proprie proposte per il secondo ciclo d'istruzione e in caso d'approvazione l'atto sarà trasmesso in Regione, ente cui compete emettere la delibera sul nuovo assetto della rete scolastica. Questo avverrà verso aprile, quindi i genitori che a gennaio dovranno iscrivere i propri figli alla scuola media Fermi potranno farlo tranquillamente: quello che potrebbe cambiare a settembre è solo il dirigente scolastico di riferimento». «Ascolteremo le valutazioni che scaturiranno dalla conferenza - aggiunge l'assessore -e in base a queste sarà la giunta a dovere assumere delle decisioni che, ripeto, saranno nell'interesse dei ragazzi, perchè il sistema degli istituti comprensivi tende a migliorare la didattica, non ad impoverirla»"
652,http://comunicati.comune.prato.it/generali/?action=dettaglio&comunicato=14200400000652,04/12/2004,14:33,Agenda,"Al funerale il Gonfalone del Comune","E' morto Roberto Castellani/2","Messaggio di condaglianze ai familiari del sindaco e del presidente del Consiglio comunale","La salma di Roberto Castellani dal pomeriggio odierno (ore 15,30) è composta nella camera ardente presso il centro sociale 'M. Ventrone' a Reggiana. Le esequie funebri si svolgeranno domani, domenica 5 dicembre, nella chiesa di S. Antonio di Reggiana (ore 15,30).
Il Comune di Prato sarà rappresentanto dal sindaco Marco Romagnoli e dal Gonfalone. Anche la Provincia di Prato sarà presente col proprio Gonfalone.
Un messaggio di condoglianze è stato inviato dal sindaco, anche a nome della Giunta e dell'Amministrazione comunale, alla moglie Sestilia e alla figlia Stefania. 
Un analogo messaggio di condoglianze ai familiari anche da parte del presidente del Consiglio comunale Daniele Mannocci, pure a nome dell'intero Consiglio.
La sepoltura di Roberto Castellani avverrà lunedì 6 dicembre, alle ore 10,00, al cimitero di Chiesanuova.   
"
653,http://comunicati.comune.prato.it/generali/?action=dettaglio&comunicato=14200400000653,04/12/2004,14:51,Agenda,"La presentazione della partita di calcio Italia-Germania under 20","CONFERENZA STAMPA.- Lunedì 6 dicembre, 12.00.","L'assessore Milone presenta l'incontro tra le due nazionali a Prato","L'assessore allo Sport Aldo Milone lunedì prossimo 6 dicembre nel Salone consiliare parteciperà alla presentazione dell'incontro di calcio tra le due nazionali Italia-Germania under 20 per il torneo delle Quattro Nazioni."
654,http://comunicati.comune.prato.it/generali/?action=dettaglio&comunicato=14200400000654,04/12/2004,14:57,Agenda,"Ai funerali anche il sindaco di Ebensee","E' morto Roberto Castellani/5","La delegazione austriaca parteciperà anche alla sepoltura, lunedì prossimo","Anche il sindaco di Ebensee Herwart Loidl e il presidente dell'associazione per il gemellaggio Ebensee-Prato della cittadina austriaca Joseph Pontiek prenderanno parte alle esquie funebri di Roberto Castellani.
Castellani ricevette nel 1997, in occasione dellla ricorrenza del decennale del gemellagio, la cittadinanza onoraria di Ebensee"
655,http://comunicati.comune.prato.it/generali/?action=dettaglio&comunicato=14200400000655,,,,,,,"notizia non presente"
656,http://comunicati.comune.prato.it/generali/?action=dettaglio&comunicato=14200400000656,06/12/2004,15:58,Sport,"Al Lungobisenzio  Italia -Germania under 20","L'8 dicembre fa tappa a Prato il Torneo delle Quattro nazioni","L'incontro di calcio presentato stamani dall'assessore allo sport Milone e dai rappresentanti della nazionale e delle Federazione calcio","Il Lungobisenzio mercoledì 8 dicembre alle 15.00 ospiterà una partita di calcio d'eccezione: la nazionale italiana under 20 incontrerà i pariquota tedeschi per il Torneo delle quattro nazioni, arrivato quest'anno alla sua quarta edizione. Oltre ad Italia e Germania le altre due rappresentative sono l'Austria e la Svizzera. L'incontro è stato presentato stamattina in Palazzo comunale dall'assessore allo Sport Aldo Milone, dal capodelegazione della Federazione italiana Gioco calcio Carlo Porceddu, dal commissario tecnico della nazionale under 20 Paolo Berrettini e dal segretario della squadra Aldo Blessich. A Prato si disputerà il terzo incontro per l'Italia, che ha già affrontato la Svizzera ad ottobre, perdendo la sfida per due a zero, e l'Austria a novembre, aggiudicandosi questa volta l'incontro per  due a zero. La Germania è invece in testa al girone avendo vinto le due precedenti partite con Austria e Svizzera. Il Torneo delle quattro nazioni infatti è cominciato il 17 agosto proprio con la partita Svizzera-Italia, svoltasi oltralpe. Quest'edizione del torneo ha una valenza particolare perchè servirà da preparazione per il campionato mondiale under 20, che si svolgerà in Olanda dal 10 giugno al 2 luglio con la partecipazione di 24 paesi di tutto il mondo. Si tratta della più grande manifestazione sportiva dopo il campionato mondiale 'maggiore' e per la nazionale italiana rappresenta un evento quasi storico, perchè ha ottenuto la qualificazione dopo 18 anni. L'ultima volta ha partecipato infatti nel 1987 in Cile arrivando ai quarti di finale. 
L'incontro di mercoledì al Lungobisenzio è quindi  importante come banco di prova e sarà trasmesso in diretta da Raisat e dalla rete nazionale tedesca Dsf: sono state invitate a partecipare le scuole e tutte le associazioni di calcio della città.
La presentazione della tappa pratese del Torneo ha fornito lo spunto anche per parlare del Prato calcio: «Uno dei nostri obiettivi nel portare a Prato la nazionale italiana under 20 è far vedere ai tifosi partesi un calcio diverso da quello che si vede solitamente al Lungobisenzio la domenica - ha detto l'assessore Milone - Mi auguro che questa partita restituisca ai nostri tifosi l'entusiasmo che manca da tempo a Prato. Sarà anche un bello spettacolo dal punto di vista scenografico: allo stadio ci saranno tutti i ragazzi delle scuole e delle squadre di calcio in divisa e distribuiremo oltre 2000 bandierine delle due nazionali in campo». «Una città come Prato meriterebbe un piazzamento migliore - ha aggiunto il ct Berrettini - Credo che chi è alla guida della società A.C. Prato abbia l'obbligo di lottare per obiettivi più alti e più importanti, e non solo per la salvezza in serie C. E' una città con quasi 200.000 abitanti che merita palcoscenici più importanti». 
Le due nazionali, giunte ieri in città, si alleneranno domani 7 dicembre al campo de Il Pino: la Germania domattina dalle 17.30 e l'Italia alle 15.00.
Ecco la rosa della nazionale italiana di calcio under 20 agli ordini del ct Paolo Berrettini: portieri Gianluca Curci (Roma) ed Emiliano Viviano (Cesena); difensori Francesco Battaglia (Torino), Alessandro Camisa (Lecce), Andrea Coda (Empoli), Andrea D'Agostino (Foggia), Valerio Foglio (Vicenza), Devis Nossa (Vicenza), Marco Zambelli (Brescia); centrocampisti Simone Bentivoglio (Juventus) Daniele Galloppa ( Triestina) Tiberio Guarente (Verona), Matteo Lombardo (Inter) Antonio Nocerino (Genoa), Simone Padoin (Vicenza) e Michele Troiano (Modena); attaccanti Andrea Alberti (Cesena) Marino Defendi (Atalanta) Antimo Iunco (Verona) e Raffaele Palladino (Salernitana).
L'ingresso è libero e aperto a tutti."
657,http://comunicati.comune.prato.it/generali/?action=dettaglio&comunicato=14200400000657,10/12/2004,16:12,Mostre,"Mostra mercato di libri antichi","Sabato 11 e domenica 12 dicembre","Venticinque espositori al Cassero Medievale","Libri antichi, rari, esauriti  e stampe preziose saranno in mostra  e anche in vendita per due giorni, sabato 11 e domenica 12 dicembre, all'interno del Cassero Medievale. La 'Mostra-mercato del libro e della raffigurazione dal XVI secolo ad oggi' viene promossa dall'assessorato alla Cultura nell'ambito del programma ministeriale delle 'domeniche ecologiche'. Da venti a venticinque gli operatori specializzati che esporranno pregiati materiali lungo i cento metri dell'antico camminameno coperto del Cassero, da tempo sede di mostre  e manifestazioni di alto livello culturale. L'ingresso alla mostra è gratuito. L'esposizione resterà aperta sabato dalle 10.30 fino alle 22.30, domenica dalle 10 alle 20."
658,http://comunicati.comune.prato.it/generali/?action=dettaglio&comunicato=14200400000658,06/12/2004,17:14,Ambiente,"Domenica senza auto il 14 dicembre","Tante manifestazioni in centro","Il divieto per le auto dalle 10.00 alle 18.00. Aperti gratuitamente tutti i musei cittadini","Dopo la sospensione della prima domenica ecologica del 14 novembre a causa del forte vento che aveva soffiato sulla città per l'intera giornata, l'iniziativa degli assessorati all'Ambiente, alla Cultura e alla Mobilità che rende il centro città e la zona adiacente alle mura off limits per le auto torna domenica prossima 12 dicembre. Per la prima data delle domeniche ecologiche, che si susseguiranno fino ad aprile ogni seconda domenica del mese all'insegna dello slogan 'Respiriamo Prato...città in gamba», sono tante le iniziative collegate alla chiusura al traffico: 
oltre all'opportunità di fare una passeggiata in centro con i negozi aperti, in via Santa Trinità dalle 15.00 alle 18.30 ci sarà il ludobus con giochi ed animazione per bambini a cura dell'associazione il Sicomoro e il punto informativo di Legambiente. Nei musei cittadini ci sarà l'apertura straordinaria con ingresso gratuito e la possibilità di effettuare visite guidate gratuite, in collaborazione con l'associazione Amici dei musei e dell'associazione Guide Prato, con obbligo di prenotazione telefonando allo 0574/38207. Ecco gli orari dei musei per domenica: Museo di Pittura Murale - piazza S. Domenico ore 9,00-13,00/15,00-18,00; Museo dell'Opera del Duomo - piazza Duomo ore 9,30-12.30/15,00- 18,30; Castello dell'Imperatore - piazza delle Carceri ore 9,00-13,00/15,00-18,00; Cassero Medievale - viale Piave ore 10,00-13,00/16,00-19,00; Antiche Stanze di Santa Caterina - via S. Caterina ore 15,30-18,30; Chiesino di Sant'Ambrogio - piazza Mercatale ore 15,30-18,30; Quadreria Comunale - Palazzo Comunale ore 15,30-18,30; Museo del Tessuto - via S. Chiara ore 16,00-19,00.
In piazza del Comune musica con concerto folk, al Cassero medievale Mostra mercato del Libro antico dalle 10.00 alle 20.00 e in via Magnolfi dalle 15.00 alle 19.00 Mercatino della solidarietà, mentre durante tutto il pomeriggio la Banda municipale Ciardi seguirà un percorso itinerante. Il mercatino è stato oraganizzato in collaborazione con Cooperativa New Naif, Cooperativa Margherita, Consorzio Astir con alcune proprie associate, Oami Laboratorio Itaca, Cooperativa Kepos, Anffas e Cooperativa Sociale Pane & Rose. Inoltre in piazza Duomo dalle 15.00 alle 18.30 l'Ecocorriera di Asm come punto informativo dell'azienda. Le Lam blu e verde nel pomeriggio osserveranno la frequenza feriale di un bus ogni 7 minuti. Le iniziative sono inserite anche nel programma del Prato festival di Natale.
Le domeniche ecologiche sono sponsorizzate da Asm, Consiag, Palagym center, Prato fiere, Tecnosistemi ed Officina project.
I divieti di circolazione riguarderanno dalle 10.00 alle 18.00 tutta l'area del centro città, fatta eccezione per p.zza S. Marco, via S. Silvestro, p.zza Mercatale, via S. Antonio, via S. Giorgio, via S. Margherita, e il perimetro, a ridosso della fascia muraria, delimitato da via M. Roncioni, via A. Zarini, via del Romito, via Genova, via Livorno e via Pisa. «Le domeniche ecologiche diventano un'iniziativa 'permanente' che rientra in quelle misure antiinquinamento volte a evitare i blocchi totali alla circolazione - spiega l'assessore Curcio - Il Comune attua questa iniziativa da solo e in piena autonomia perchè il Governo non la ritiene degna di considerazione. L'Amministrazione comunale invece ci crede perchè con questa iniziativa si può stimolare la sensibilità dei cittadini sulle questioni dell'inquinamento atmosferico e diffondere la cultura del rispetto dell'ambiente anche per vivere la città al di là dell'auto e del traffico».
"
659,http://comunicati.comune.prato.it/generali/?action=dettaglio&comunicato=14200400000659,06/12/2004,13:30,Formazione,"Progetto Equal,  al Pin si parla del  Laboratorio del tempo","Dal 10 al 17 dicembre","Quattro eventi  per illustrare i risultati del lavoro svolto","Dal 10 al 17 dicembre sono in programma quattro eventi per presentare i risultati del progetto Equal a Prato.
Venerdì 10 dicembre dalle 9.30 alle 18.30 al PIN verrà presentata l’esperienza del Laboratorio del tempo di via Filicaia. Il 14 dicembre dalle ore 9.30 alle 13 al Laboratorio del Tempo in via Filicaia 34/7 si parlerà della figura professionale del Time manager che al Macrolotto 1 ha conciliato spazi, tempi e ambiente. 
Il libro “Le ragazze del Buzzi” sarà presentato all’ Istituto Tecnico Industriale Buzzi giovedì 16 dicembre dalle ore 17 alle 19.
Il 17 dicembre dalle ore 9.30 alle 13 nel Salone Consiliare del Comune di Prato si terrà il convegno dal titolo “Talent Bank, la banca dati delle competenze del personale: quale futuro?”
Il convegno del 10 dicembre dal titolo “Laboratorio del tempo: lo spazio delle relazioni, il tempo per sé” si terrà nell’Aula Magna del PIN, Piazza Ciardi 25, e verrà aperto alle ore 9.30 dai saluti di Manuela Bruscia. Seguirà un’introduzione di Cristina Pugi e una relazione sul profilo degli utenti del Laboratorio di Giovanni Ciniero.
Alle ore 11 si parlerà dell’esperienza dei partner in una tavola rotonda, coordinata dal giornalista de Il Tirreno, Paolo Toccafondi. Concluderà i lavori della mattinata Maria Taddei dell’Assessorato al Lavoro della Regione Toscana con un intervento su “La prima fase Equal in Toscana”
Nel pomeriggio saranno gli operatori e le donne e gli uomini del Laboratorio, coordinati da Edi Fanti, che racconteranno la loro esperienza.
Chiuderà la giornata un dibattito su “La conciliazione: ambito di intervento nelle politiche locali?” a cui parteciperanno: Marina Capponi, consigliera di Parità della Regione Toscana, Andrea Frattani, assessore alla Multiculturalità, Integrazione e Partecipazione del Comune di Prato, Paola Giugni, assessore al Lavoro della Provincia di Prato, Massimo Logli, presidente della Provincia di Prato, Beatrice Magnolfi, parlamentare.

"
660,http://comunicati.comune.prato.it/generali/?action=dettaglio&comunicato=14200400000660,07/12/2004,12:43,"Consiglio Comunale","Cambia la composizione delle Commissioni consiliari 2 e 4","Avvicendamento tra  Roti e Giacomelli della Margherita","Il Consiglio comunale ha dato l'ok alla sostituzione con un solo voto di astensione","I consiglieri comunali del gruppo consiliare della Margherita Antonello Giacomelli e Luca Roti, diventato capogruppo dopo l'elezione del primo alla Camera dei deputati, si scambiano il posto all'interno delle due Commissioni consiliari Programmazione ed organizzazione e Territorio e ambiente, senza cambiare i rapporti proporzionali dei due organi: Giacomelli passerà quindi dalla Commissione 4 Territorio e ambiente alla 2 per Programmazione e organizzazione e Roti viceversa. Il cambiamento della composizione delle Commissioni è stato approvato dal Consiglio comunale nell'ultima seduta del 2 dicembre con un solo voto di astensione da parte di Luca Roti."
661,http://comunicati.comune.prato.it/generali/?action=dettaglio&comunicato=14200400000661,07/12/2004,13:29,Circoscrizioni,"Ovest,  dibattito sulla giustizia con Gherardo Colombo","Venerdì 10 dicembre alle ore 21","Al  circolo Arci «R. Degli Innocenti» di Galciana","Gherardo Colombo, sostituto procuratore della Repubblica al Tribunale di Milano, interverrà al dibattito pubblico sui temi della giustizia , organizzato per venerdì 10 dicembre, alle ore 21, dal circolo Arci «R. Degli Innocenti» in collaborazione e con il patrocinio della Circoscrizione Ovest. L'iniziativa si terrà, nel salone del circolo, via A. Costa 62, a  Galciana.
"
662,http://comunicati.comune.prato.it/generali/?action=dettaglio&comunicato=14200400000662,07/12/2004,13:20,Sport,"Gli 'azzurrini'  della nazionale protagonisti al Lungobisenzio","Italia-Germania under 20, fischio d'inizio domani alle 15.00","La partita di calcio organizzata dal Comune a costo zero grazie alle sponsorizzazioni private","Il Lungobisenzio si veste d'azzurro domani pomeriggio 8 dicembre alle 15.00 per la partita della nazionale italiana di calcio cadetta under 20 con la Germania: nello stadio pratese di disputerà infatti il terzo incontro del Torneo delle Quattro nazioni, a cui partecipano anche Svizzera ed Austria. La manifestazione è stata organizzata dall'assessorato allo Sport in collaborazione con la Federazione italiana gioco calcio a costo zero per il Comune grazie alla sponsorizzazione offerta da Banco desio, Albini&Pitigliani, Materassi&materassi di Giuliano Magni, Art restaurant, Cap, Graf comunicazioni e Fernando Farina & c.: l'ingresso è libero e aperto a tutti e saranno presenti le scuole e i ragazzi delle associazioni calcistiche cittadine per sostenere gli azzurrini. E' un evento nell'evento, perchè sul campo dello stadio pratese non giocava una rappresentativa dell'Italia da quasi 10 anni: l'ultima volta fu infatti nel 1995 quando l'under 21 affrontò in amichevole la Romania aggiudicandosi l'incontro."
663,http://comunicati.comune.prato.it/generali/?action=dettaglio&comunicato=14200400000663,07/12/2004,14:33,Sport,"Cercansi sponsor privati per far crescere lo sport in città","Lo sport è la città, il progetto del Comune  rivolto alle aziende","La proposta dell'assessore Aldo Milone è stata presentata alla Commissione consiliare per le Politiche formative.","Lo sport è agonismo e competizione, ma anche integrazione e socializzazione aperta a tutti, dai bambini agli anziani, alle persone di diversa estrazione culturale e sociale, agli immigrati e ai disabili, oltre ad essere per le aziende anche un proficuo investimento: è questo il filo conduttore del progetto 'Lo sport è la città' dell'assessorato allo Sport,presentato oggi alla Commissione consiliare per le Politiche formative dall'assessore Aldo Milone. L'obiettivo del progetto è promuovere la pratica sportiva aperta a tutti attraverso il coinvolgimento di sponsor privati. La proposta si suddivide infatti in sponsoring di squadre che partecipano a campionati regionali, nazionali ed internazionali, attività di educazione motoria nelle scuole, 'Adotta uno sport' per sostenere singole discipline sportive, organizzazione di manifestazioni sportive, ma anche di convegni e conferenze, e infine di pubblicazione di libri. Per ora nell'ambito del progetto complessivo sono pronte ad essere attivate le categorie dedicate ad 'Adotta uno sport' e all'organizzazione di manifestazioni, mentre la parte restante partirà in una fase successiva. 
I vantaggi che ne scaturiscono sono reciproci, perchè il Comune ottiene la promozione dello sport e dell'educazione sportiva a costo zero o comunque con spese limitate per le finanze pubbliche, mentre le aziende aumentano la propria notorietà, migliorano la propria immagine e la comunicazione, oltre ad avere agevolazioni fiscali e la completa deducibilità delle spese sostenute come sponsor. Le proposte inoltre saranno personalizzate per le imprese in modo da conciliare le necessità e gli obiettivi di entrambe le parti. 'Adotta uno sport' è rivolto invece più specificamente alle associazioni di categoria che vogliono valorizzare la propria immagine legandola ad una precisa disciplina sportiva del territorio pratese. A Prato ce ne sono ben 18, tra cui le arti marziali, il ciclismo, il nuoto, la ginnastica, pallavolo, pallamano, rugby, calcio, calcetto e tiro con l'arco. Il contributo sarebbe quindi richiesto ad ogni associato per sostenere l'attività di tutte le società sportive della disciplina scelta che hanno aderito a 'Lo sport è la città'. 
Per quanto riguarda la sponsorizzazione di manifestazioni, molte di quelle organizzate a Prato ottengono da anni grande successo di pubblico, come il Gran Premio dell'Industria e del commercio, la Maratonina città di Prato, la Volley marathon e il Premio Bacchino sport: «Lo sport è uno dei pochi veicoli in grado di offrire opportunità realmente globali - dice l'assessore Milone.- Il linguaggio dello Sport infatti raggiunge tutti, bambini, anziani, giovani e disabili superando le barriere culturali. Per le aziende che aderiranno lo sport permetterà poi di utilizzare al meglio il budget investito rispetto a quanto sarebbe possibile con i media tradizionali». "
664,http://comunicati.comune.prato.it/generali/?action=dettaglio&comunicato=14200400000664,07/12/2004,14:23,Rifiuti,"«I rifiuti da problema possono diventare un'opportunità»","Lo studio sull'impianto di cogenerazione","Il presidente di Asm Adriano Benigni ha consegnato a Romagnoli la ricerca commissionata dal Comune","«Lo studio dimostra che si può trasformare la questione rifiuti da problema in opportunità. Nella scelta del termovalorizzatore l'obiettivo è migliorare il bilancio della qualità dell'aria in provincia, prima di tutto deve servire a ridurre l'inquinamento atmosferico. Da stamani sappiamo che è possibile conseguire questa meta». Così il sindaco Marco Romagnoli nell'auditorium del Centro Pecci un istante dopo la consegna da parte del presidente di Asm Adriano Benigni, anche a nome di Consiag, Gida, Unione industriali, Confartigianato e Cna, dell'analisi svolta dal consorzio 'Pisa ricerche' dell'Università pisana «per la realizzazione di un impianto nell'area pratese per lo smaltimento di rifiuti urbani, speciali e fanghi con produzione di energia».
Lo studio commissionato dal Comune di Prato ad Asm, che lo ha realizzato insieme ai partner sopra menzionati, è stato presentato davanti ad una platea di amministratori, consiglieri comunali, di rappresentanti di categorie economiche e di associazioni, anche alla presenza del presidente della Provincia Massimo Logli, del suo vice Daniele Panerati, degli assessori all'Ambiente di Provincia e Comune Stefano Arrighini e Camilla Curcio.
E da qui ha preso spunto il ragionamento di Romagnoli: «Stamani c'era un pubblico selezionato, ma intendiamo dare vita ad un processo assolutamente trasparente e ad un dibattito aperto. Il nostro obiettivo è promuovere una diffusa campagna di informazione, presentare la ricerca ai cittadini, alle associazioni, ai comitati. Vogliamo offrire una informazione capillare sul problema rifiuti. Poi magari si rimarrà della stessa opinione, ma almeno deve essere chiaro di cosa si discute e quali sono i termini della questione. A questo primo appuntamento seguiranno molte occasioni di incontro».
Quindi la conclusione: «C'è un accordo fra Provincia e Comuni, presentato nei giorni scorsi in una conferenza stampa, che si basa su tre presupposti: riduzione della massa rifiuti prodotta; aumento della raccolta differenziata fino a raggiungere il 50%, smaltimento  e trasformazione in Cdr della parte resdua con il termovalorizzatore. Stiamo affrontando una questione nodale per lo sviluppo e la razionalizzazione dell'intero sistema non solo a fini industriali ma anche per l'utenza domestica»."
665,http://comunicati.comune.prato.it/generali/?action=dettaglio&comunicato=14200400000665,07/12/2004,14:56,Agenda,"Presepe vivente a Castelnuovo dall'11 dicembre",-,,"Anche quest'anno Castelnuovo ospiterà le Natalogie con il presepe organizzato dalla Circoscrizione Sud e dal  Comitato Presepe vivente di Castelnuovo: dall'11 dicembre fino al termine delle festività e comunque non oltre le ore 24.00 del 9 gennaio in via di Castelnuovo in corrispondenza delle Mura Antiche sarà istituito il senso unico alternato per i veicoli provenienti dal lato di Via Traversa della Rugea e per i veicoli provenienti dal lato di Via del Fossato,  istituendovi nel contempo il divieto di sosta con rimozione forzata 00/24 a cavallo delle Mura Storiche.

"
666,http://comunicati.comune.prato.it/generali/?action=dettaglio&comunicato=14200400000666,07/12/2004,15:11,Agenda,"Mercatino di beneficenza in piazza Lippi",-,,"Per consentire un mercatino di beneficenza organizzato dall’Associazione volontariato della Pubblica Assistenza “L’Avvenire” di Prato che si svolgerà il 10, l'11 e 12 Dicembre in piazza Lippi sotto la loggia, dalle 7.00 del 10 dicembre fino alle 21.00 del 12 sarà istituito il divieto di sosta con rimozione forzata nello spazio riservato alla manifestazione.


"
667,http://comunicati.comune.prato.it/generali/?action=dettaglio&comunicato=14200400000667,07/12/2004,17:50,Scuola,"Sorgono due nuovi istituti comprensivi","La riorganizzazione della rete scolastica","La decisione con una delibera approvata nella seduta pomeridiana dalla Giunta","Due nuovi istituti comprensivi nasceranno in città, dalla separazione, con successivo accorpamento, delle medie Cironi e Mazzoni. La Giunta, nella seduta pomeridiana odierna, ha appprovato la riorganizzazione della rete scolastica, confermando l'indirizzo che il Comune si è da tempo dato, e misurato in varie Conferenze dei servizi coi dirigenti scolastici, di generalizzare gli istituti comprensivi «perchè - per dirla con le parole dell'assessore alle Politiche scolastiche Sabrina Nieri - garantiscono la continuità didattica oltre ad una più razionale utilizzazione delle risorse e rispecchiano scelte di politica scolastica che si stanno affermando a livello europeo».
I due nuovi comprensivi facenti capo alla Mazzoni e Cironi saranno rispettivamente formati, nel primo caso, dalla materna Il Campino e dalla elementare La Castellina, nel secondo caso dalla scuola materna Borgovalsugana e dalla elementare Pizzidimonte. All'incirca oltre 800 ragazzi per ogni istituto comprensivo. «Con l'occasione di questa scelta - dice ancora Nieri - l'Amministrazione comunale ribadisce la volontà di affiancare all'operazione giuridica un'azione di sostegno che aiuti i comprensivi, a partire dai nuovi, per realizzare quei livelli di qualità che la nuova configurazione permette». Il primo appuntamento per fare il punto della situazione è a gennaio con un convegno organizzato insieme ai dirigenti scolastici. 
Con la delibera sulla riorganizzazione della rete scolastica la Giunta ha anche deciso di richiedere, per l'anno scolastico 2004/2005, due nuove sezioni di scuola dell'infanzia e due sezioni di scuola elementare. La richiesta subirà un aggiornamento a gennaio sullla base delle effettive iscrizioni.
Quanto alla Fermi l'assessore Nieri ha incontrato questa mattina i genitori, comunicando loro la decisione di sospendere la procedura per la formazione di un nuovo comprensivo dalla scissione della Fermi con la media Aleramo. L'assessore ha così motivato la decisione: «Abbbiamo deciso in questo modo di fare altri approfondimenti e dare così risposte puntuali ai dubbi e alle richieste dei genitori».
Ma l'assessore non si è limitata a queste condiderazioni: «Confermo la scelta di generalizzare gli istituti comprensivi. E' un obiettivo del Comune per migliorare la qualità del sistema didattico ed educativo della città, nell'interesse di bambini e ragazzi. E' stato importante, in ogni caso, che la scuola sia tornata al centro del dibattito. Un dibattito intorno a scelte importanti di politica scolastica. L'obiettivo resta quello di arrivare a completare il quadro degli istituti comprensivi».   "
668,http://comunicati.comune.prato.it/generali/?action=dettaglio&comunicato=14200400000668,09/12/2004,16:41,Sindaco,"«Dai partiti venga un contributo sui temi dello sviluppo»","Il primo cittadino interviene nel dibattito poltico","Romagnoli propone un confronto più serrato sulle questioni dei programmi di governo del centrosinistra","«I Ds svolgeranno il loro congresso la prossima settimana. Gli altri partiti della coalizione sono impegnati in altre occasioni di confronto. Mi aspetto un contributo reale sulle questioni dello sviluppo della città e dell'intera area. Da parte mia questo contributo ci sarà. Invito tutti i partiti della coalizione, che a Prato sostengono i governi di centrosinistra, a rilanciare la discussione politica e ad estenderla alle altre forze che potenzialmente potrebbero far parte dello schieramento che appoggia i governi locali dell'area pratese». Inizia così un intervento del sindaco di Prato Marco Romagnoli sulle questioni della politica cittadina.
«E' positiva - prosegue il sindaco - l'attenzione che i partiti della coalizione riservano al lavoro delle Amministrazioni pubbliche della nostra area, l'importante è che vi sia un confronto reale, aperto e chiaro. E' indubbio che vi sia bisogno di un contributo positivo della coalizione sui temi all’ordine del giorno dei governi locali. Le amministrazioni pubbliche lavorano meglio se i partiti hanno una parte attiva nel confronto e nel dibattito. A mio parere dovrebbero collaborare in primo luogo alla creazione e diffusione di una più elevata coscienza politica».
Romagnoli così prosegue: «Ci sono temi sui quali i partiti possono proficuamente offrire un prezioso contributo. Sono i temi dello sviluppo, dei suoi mutamenti e delle sue forme, sono le questioni relative all'analisi dei cambiamenti che riguardano la società pratese, di nuovi ceti che avanzano, del declino di certi lavori, dell'affermarsi di altri, della precarizzazione e emarginazione che aumenta».
«Economia e Stato sociale - spiega il primo cittadino -. Argomenti generali ma anche questioni più specifiche. Ad esempio quali iniziative prendono i partiti sul nodo dei rifiuti, anche per fornire una informazione corretta? oppure sugli investimenti, anche per fare chiarezza ad esempio sulla competenza dello Stato sulle scuole superiori: se oggi Provincia e Comune devono  realizzare il nuovo Marconi ciò avviene perchè è mancato lo Stato. O magari per spiegare gli effetti reali della annunciata riduzione fiscale. Per non parlare dell'immigrazione, altra grande questione di competenza nazionale con enormi ricadute per Prato».
Nell'intervento del sindaco non mancano riferimenti più direttamente politici: «C'è un ruolo che spetta pienamente ai partiti ed è quello del confronto ideale e programmatico, a cominciare dalla creazione della federazione delle forze che hanno partecipato all'esperienza della lista unitaria per le elezioni europee, che ritengo dovrebbe essere più stringente. Così come sarebbe necessario l’avvio di un confronto sull'ampliamento del centrosinistra come grande coalizione democratica, sulla base di una elaborazione che nasca dai territori e non dalle direttive che vengono da Roma».
«Su tutti questi temi - chiude il sindaco -, come su altri che non ho citato per non appesantire questo mio intervento, i partiti della coalizione possono offrire spunti e tesi interessanti e propositive, facendosi interpreti delle esigenze dei cittadini, al contempo possono svolgere un ruolo di soggetti attivi nella valorizzazione dei programmi di governo del centrosinistra pratese».
"
669,http://comunicati.comune.prato.it/generali/?action=dettaglio&comunicato=14200400000669,09/12/2004,13:26,Circoscrizioni,"Corsa podistica nel parco di Galceti","Domenica 12 dicembre con partenza alle ore 9,00","E' il «IX° Trofeo Prato nord» in collaborazione con la Lega atletica dell'Uisp","Domenica 12 dicembre alle ore 9,00 prenderà il via il «IX° Trofeo Prato Nord», corsa podistica semicompetitiva di 13 km, organizzata dalla commissione urbanistica, ambiente, verde pubblico e attrezzato e sport della Circoscrizione nord in collaborazione con la Lega atletica leggera Uisp Prato.
La corsa prevede anche percorsi ridotti non competitivi di 7 e 3 km. Il ritrovo è previsto alle ore 7,30 a Villa Fiorelli all'interno del parco di Galceti, dove sarà predisposto anche l'arrivo.  
Le iscrizioni, che vengono effettuate alla sede della Lega atletica Uisp, via Galeotti 33 tel. 0574/691133,  per le società sportive termineranno alle ore 23 di venerdì 10 dicembre, mentre per i singoli atleti, che  dovranno presentare un certificato medico che ne attesti l'idoneità, sarà possibile iscriversi alla partenza, nella mezz'ora precedente il via. Il costo è di soli 3 euro.
Alla premiazione saranno presenti il presidente della commissione Marco Baldi e il presidente della Circoscrizione nord Alberto Manzan, che sottolineano l'importanza dell'iniziativa che vide lo scorso anno la partecipazione di circa 650 iscritti.


iscrizioni dalle 7.30 a mezzora prima della partenza
"
670,http://comunicati.comune.prato.it/generali/?action=dettaglio&comunicato=14200400000670,09/12/2004,13:19,Circoscrizioni,"Nord, dibattito col magistrato Gherardo Colombo","Venerdì 10 dicembre alle ore 21,00","L'incontro sui temi della giustizia al circolo Arci Renzo Degli Innocenti» di Galciana","Gherardo Colombo, sostituto procuratore della Repubblica al Tribunale di Milano, interverrà al dibattito pubblico sui temi della giustizia, organizzato per domani venerdì 10 dicembre, alle ore 21, dal circolo Arci «R. Degli Innocenti» in collaborazione e con il patrocinio della Circoscrizione ovest. L'iniziativa si terrà, nel salone del circolo, via A. Costa 62, a  Galciana.
"
671,http://comunicati.comune.prato.it/generali/?action=dettaglio&comunicato=14200400000671,09/12/2004,13:17,Circoscrizioni,"«Il ceciolo», è di scena la commedia brillante","Iniziative autunno/inverno 2004  del quartiere Nord","Venerdì 10 dicembre ore 21, alla Casa del popolo di Coiano, via Bisenzio a S.Martino 5/f","Per la rassegna di spettacoli teatrali, organizzati dalla Circoscrizione nord nell'ambito delle iniziative autunno/inverno 2004, domani, venerdì 10 dicembre alle ore 21, alla Casa del popolo di Coiano via Bisenzio a S. Martino 5/f, si terrà lo spettacolo «Il ceciolo», commedia brillante scritta e diretta da Giuseppe Severi. L'ingresso è gratuito."
672,http://comunicati.comune.prato.it/generali/?action=dettaglio&comunicato=14200400000672,,,,,,,"notizia non presente"
673,http://comunicati.comune.prato.it/generali/?action=dettaglio&comunicato=14200400000673,10/12/2004,11:09,Sport,"Edizione 2004 della Maratonina della circoscrzione Nord","Domenica 12 dicembre da  Villa Fiorelli","Le iscrizioni dalle 7.30 alle 8.30","Appuntamento domenica prossima (12 dicembre) con il 'IX Trofeo Città di Prato', l'edizione 2004 della Maratonina organizzata dalla commissione Urbanistica e Sport della Circoscrizione nord in collaborazione con la Lega atletica leggera Uisp Prato. La corsa podistica semicompetitiva di 13 km  prenderà il via alle 9 e prevede anche percorsi ridotti non competitivi di 7 e 3 km. Il ritrovo è fissato  per le 7,30 a Villa Fiorelli nel parco di Galceti, dove sarà predisposto anche l'arrivo.  
I singoli atleti, cui è richiesto un certificato medico che ne attesti l'idoneità, potranno iscriversi alla gara dalle 7 e 30 fino a mezzora prima della partenza, quindi entro le 8 e 30. Il costo è di 3 euro.
A premiare i vincitori saranno il presidente della circoscrizione Nord, Alberto Manzan, e il presidente della commissione Sport, Marco Baldi.
L'anno scorso alla Maratonina furono registrati 650 iscritti.


"
674,http://comunicati.comune.prato.it/generali/?action=dettaglio&comunicato=14200400000674,10/12/2004,13:41,Commercio,"Il calendario 2005 di apertura dei negozi nei giorni festivi","E' di oggi l'ordinanza emanata dal Comune","Fissati anche gli orari e le chiusure. Il provvedimento dopo consultazione con le organizzazioni di categoria","Fissato anche per il 2005 il calendario di apertura al pubblico dei negozi. E' di oggi l'ordinanza con cui il Comune, dopo la consueta consultazione con le organizzazioni di categoria, ha definito orari di apertura e chiusura al pubblico degli esercizi di vendita al dettaglio nei giorni feriali e in quelli festivi. 
Sarà ancora, in linea generale  la seconda domenica del mese quella fissata per l'apertura dei negozi nei giorni festivi. Questo il calendario preciso delle domeniche di apertura:  9 gennaio; 13 febbraio; 13 e 20 marzo; 10 e 24 aprile; 8 maggio; 12 giugno; 10 luglio; 14 agosto; 11 e 18 settembre; 9 ottobre; 13 e 27 novembre; 4, 8, 11 e 18 dicembre. 
La chiusura dei negozi è obbligatoria il 1° gennaio, la domenica di Pasqua e il lunedì dell'Angelo, il 25 aprile, il 2 giugno, il 15 agosto, il 1° novembre, il 25 e 26 dicembre.  Per il 31 dicembre i negozianti hanno la facoltà di anticipare la chiusura pomeridiana. Inoltre il 6 gennaio, giorno dell'Epifania, è consentita l'apertura solo degli esercizi tradizionalmente specializzati nella vendita di dolciumi e giocattoli.
Riconfermati per l'anno prossimo i 'giovedì di luglio': nei giorni 7, 14, 21, 28 luglio 2005 i negozi del centro storico potranno rimanere aperti fino alle 24, garantendo, comunque,  il rispetto delle 13 ore giornaliere di apertura.  
L'ordinanza stabilisce, infatti, anche gli orari di apertura delle attività di vendita al dettaglio: al massimo 13 ore nella fascia oraria compresa fra le 7 e le 22 nei giorni feriali e nei giorni festivi consentiti.  Non è più obbligatoria la mezza giornata di chiusura: è solo facoltiva con possibilità di scelta fra il lunedì (ore antimeridiane), il mercoledì e il sabato (ore pomeridiane). 
I negozi di alimentari, secondo l'ordinanza,  dovranno garantire l'apertura al pubblico nelle ore antimeridiane per almeno una giornata quando ricorrono tre festività consecutive. 
I limiti orari stabiliti dall'ordinanza  non sono validi per gli esercizi commerciali le cui attività di vendita non vengano svolte in maniera esclusiva o prevalente. 
Non sono, pertanto, tenuti ad osservarli i seguenti esercizi: rivendite di generi di monopolio; esercizi di vendita interni a campeggi, ai villaggi, ai complessi turistici ed alberghieri; esercizi di vendita al dettaglio situati nelle aree di servizio lungo le autostrade, nelle stazioni ferroviarie, marittime ed aeroportuali; rivendite di giornali; le gelaterie e gastronomie; le rosticcerie e le pasticcerie; gli esercizi specializzati nella vendita di bevande, fiori, piante e articoli da giardinaggio, mobili, libri, dischi, nastri magnetici, musicassette, videocassette, opere d’arte, oggetti d’antiquariato, stampe, cartoline, articoli da ricordo e artigianato locale, nonché le stazioni di servizio autostradali.

"
675,http://comunicati.comune.prato.it/generali/?action=dettaglio&comunicato=14200400000675,,,,,,,"notizia non presente"
676,http://comunicati.comune.prato.it/generali/?action=dettaglio&comunicato=14200400000676,10/12/2004,14:07,Circoscrizioni,"«Natale insieme...spettacoli per bambini e genitori»","Iniziative autunno/inverno 2004","Domenica 12 dicembre alle ore 21,00 nella chiesa S.Pietro Apostolo a Figline","Gli appuntamenti per il fine settimana delle iniziative autunno/inverno 2004, organizzate dalla Circoscrizione Nord, propongono sabato 11 dicembre alle ore 17, per lo «Spazio ragazzi» via Corridoni 11, il film «Spirit cavallo selvaggio», mentre, per i «Pomeriggi culturali a Villa Fiorelli» sempre alle 17, concerto musicale della Corale S.Martino.
Domenica 12 dicembre alle ore 21 nella chiesa di S.Pietro Apostolo a Figline, inizia la rassegna «Natale insieme...spettacoli per bambini e genitori» con un concerto del gruppo «The gospel fire choi».
Tutti gli ingressi sono gratuiti."
677,http://comunicati.comune.prato.it/generali/?action=dettaglio&comunicato=14200400000677,10/12/2004,16:26,"Consiglio Comunale","«Coderino, stiamo predisponendo il risanamento»","Un'interpellanza di Borchi di Fi sulla bonifica dell'area","Terminate le indagini geologiche sarà attivato il progetto di copertura e bonifica, per cui sarà chiesto il contributo regionale","«L'ufficio Ambiente è già al lavoro per elaborare il progetto di copertura ed impermeabilizzazione dell'ex discarica del Coderino con il quale parteciperemo al bando regionale di finanziamento, in pubblicazione da gennaio. Abbiamo inoltre già ottenuto il contributo della Regione per lo svolgimento della seconda fase di indagini geologiche sull'area circostante, necessarie per avviare al più presto l'opera di bonifica». Così l'assessore all'Ambiente Camilla Curcio ha risposto  in Consiglio comunale ad un'interpellanza presentata dal capogruppo di Forza Italia Goffredo Borchi sulla bonifica dell'ex discarica del Coderino, che sorge tra Iolo e Tavola. Borchi ha chiesto se la giunta non ritega opportuno l'inserimento della bonifica nel Piano stretegico, quali controlli vengono effettuati sull'area e se sono state eseguite analisi nella falda a ridosso della discarica dismessa. «Non c'è traccia nel Piano strategico delle soluzioni per i problemi ambientali più gravi del Comune - si legge nell'interpellanza -. L'ex discarica del Coderino è stata definita da vari esperti una bomba ecologica abbandonata a se stessa e sono troppi anni che si promette invano la bonifica. La questione torna alla ribalta delle cronache ogni tanto per preoccupanti fenomeni di percolazione: con tutto il rispetto per il programma di forestazione suburbana sono certo che Prato potrà raggiungere un vero equilibrio ambientale passando soprattutto dalla bonifica del Coderino».
L'assessore Curcio ha sottolineato che la Giunta ha riconosciuto la necessità del risanamento, che sarà inserito nel Piano triennale delle opere pubbliche, intervento non alternativo al programma di forestazione e differente per gli obiettivi che persegue: «Non ci sono dubbi sul necessario risanamento. La manutenzione ordinaria della discarica dismessa e i monitoraggi sono di Asm, che periodicamente svuota la cisterna di raccolta del percolato. Per quanto riguarda le indagini geologiche necessarie preliminarmente per avviare la bonifica, abbiamo appena concluso una prima fase per verificare la quantità, l'altezza e lo spessore dei rifiuti, nonchè la permeabilità del fondo della discarica. Il risultato più importante è stato che è stata riscontrata una bassa permeabilità e quindi una bassa possibilità di contaminazione della falda. Le analisi sul percolato vengono effettuate anche da Arpat, che ha riscontrato la media tendenza a maturare la mineralizzazione dei rifiuti. A breve partirà la seconda fase delle indagini all'esterno della discarica sulla permeabilità del suolo, per la verifica della presenza di inquinanti provenienti dalla discarica nell'acqua. Per queste indagini abbiamo ottenuto anche il finanziamento della Regione, che ha inserito il Coderino tra le aree da bonificare. Dopo le indagini passeremo al progetto di risanamento, per il quale la Regione ci dà la possibilità di accedere ad altri finanziamenti attraverso un bando in pubblicazione dal 1° gennaio al 28 febbraio, per realizzare progetti di copertutra della discarica con materiali impermeabili ed evitare così infiltrazioni d'acqua piovana, oltre a completare il sistema di drenaggio della discarica collegandolo con un impianto di depurazione del percolato. Stiamo già lavorando al progetto».
Borchi si è detto soddisfatto della risposta dell'assessore, ma ha sottolineato che «il Coderino deve essere una priorità anche dal punto di vista finanziario, dato che è la discarica è chiusa dal 1978, e che le risorse devono essere usate innanzitutto per la bonifica più che per finanziare altri progetti». E' intervenuto anche Tommaso Rindi dei Verdi, per il quale il Comune con il progetto di risanamento della discarica e il progetto di forestazione dimostra sensibilità ecologica."
678,http://comunicati.comune.prato.it/generali/?action=dettaglio&comunicato=14200400000678,10/12/2004,16:26,Ambiente,"Spettacoli e musei gratuiti  per la domenica senz'auto","Il 12 dicembre tornano le domeniche ecologiche","Il divieto di circolazione in centro e nell'area adiacente scatta dalle 10,00 alle 18,00","Scatta domenica mattina 12 dicembre alle 10.00 la prima delle domeniche ecologiche che si susseguiranno fino ad aprile, organizzate dagli assessorati all'Ambiente, alla Cultura e alla Mobilità,  all'insegna dello slogan 'Respiriamo Prato...città in gamba». Il centro città e la zona adiacente alle mura saranno quindi off limits per le auto lasciando il posto a tante iniziative e all'opportunità di fare una passeggiata in centro con i negozi aperti:
in via Santa Trinità dalle 15.00 alle 18.30 ci sarà il ludobus con giochi ed animazione per bambini a cura dell'associazione il Sicomoro e il punto informativo di Legambiente. Nei musei cittadini ci sarà l'apertura straordinaria con ingresso gratuito e la possibilità di effettuare visite guidate gratuite, in collaborazione con l'associazione Amici dei musei e dell'associazione Guide Prato, con obbligo di prenotazione telefonando allo 0574/38207. Ecco gli orari dei musei per domenica: Museo di Pittura Murale - piazza S. Domenico ore 9,00-13,00/15,00-18,00; Museo dell'Opera del Duomo - piazza Duomo ore 9,30-12.30/15,00- 18,30; Castello dell'Imperatore - piazza delle Carceri ore 9,00-13,00/15,00-18,00; Cassero Medievale - viale Piave ore 10,00-13,00/16,00-19,00; Antiche Stanze di Santa Caterina - via S. Caterina ore 15,30-18,30; Chiesino di Sant'Ambrogio - piazza Mercatale ore 15,30-18,30; Quadreria Comunale - Palazzo Comunale ore 15,30-18,30; Museo del Tessuto - via S. Chiara ore 16,00-19,00.
In piazza del Comune musica con concerto folk, al Cassero medievale Mostra mercato del Libro antico dalle 10.00 alle 20.00 e in via Magnolfi dalle 15.00 alle 19.00 Mercatino della solidarietà, mentre durante tutto il pomeriggio la Banda municipale Ciardi seguirà un percorso itinerante. Il mercatino è stato oraganizzato in collaborazione con Cooperativa New Naif, Cooperativa Margherita, Consorzio Astir con alcune proprie associate, Oami Laboratorio Itaca, Cooperativa Kepos, Anffas e Cooperativa Sociale Pane & Rose. Inoltre in piazza Duomo dalle 15.00 alle 18.30 l'Ecocorriera di Asm come punto informativo dell'azienda. Le Lam blu e verde nel pomeriggio osserveranno la frequenza feriale di un bus ogni 7 minuti. Le iniziative sono inserite anche nel programma del Prato festival di Natale.
Le domeniche ecologiche sono sponsorizzate da Asm, Consiag, Palagym center, Prato fiere, Tecnosistemi ed Officina project.
I divieti di circolazione riguarderanno dalle 10.00 alle 18.00 tutta l'area del centro città, fatta eccezione per p.zza S. Marco, via S. Silvestro, p.zza Mercatale, via S. Antonio, via S. Giorgio, via S. Margherita, e il perimetro, a ridosso della fascia muraria, delimitato da via M. Roncioni, via A. Zarini, via del Romito, via Genova, via Livorno e via Pisa. "
679,http://comunicati.comune.prato.it/generali/?action=dettaglio&comunicato=14200400000679,10/12/2004,16:55,"Consiglio Comunale","Boc per concludere il nuovo Marconi","Approvata la delibera per l'emissione","La maggioranza più Rifondazione dice sì al provvedimento, contrario il centrodestra","Il completamento del nuovo Marconi sarà finanziato con l'emissione di Boc (buoni obbligazionari comunali) per 6 milioni e 756 mila euro: l'operazione di finanziamento è stata approvata dalla maggioranza del Consiglio comunale. «Il prestito obbligazionario serve per le opere urgenti alla scuola Marconi - ha detto l'assessore al Bilancio Roberto Bencini -. La decisione è stata presa prima delle manifestazioni degli studenti. La soluzione presenta elementi critici, ma anche vantaggi: da una parte infatti si va ad aumentare l'indebitamento nel 2004, con la conseguenza di ridurre i margini per il 2005. C'è però il grande vantaggio di accelerare i tempi per la conclusione dei lavori alla struttura scolastica, un'opera che da molto è necessaria ala città». 
La delbera ha provocato un vivace dibattito perchè il centrodestra, pur condividendo il fine dell'operazione, non ha approvato il mezzo di finanziamento che aumenta l'indebitamento a carico del bilancio comunale. «Voterò contro perchè dire sì vorrebbe dire avallare gli errori di questa Amministrazione - ha aperto il dibattito Gianluca Banchelli di An -. Si dà la colpa al Governo che taglia i fondi e alla Finanziaria, ma non si dice quanto poco sia stato fatto da questa Amministrazione quando aveva la fortuna di operare con un monocolore che andava dallo Stato, alla Regione, al Comune, una fortuna che noi non abbiamo avuto mai. Non è corretto poi che la relazione dei sindaci revisori su questa manovra ci arrivi pochi minuti prima dell'inizio del Consiglio comunale: come si potrebbe approvare un atto del genere?». «Varrebbe la pena di approvare la delibera anche per l'opposizione - ha replicato Massimo Bartoloni (Ds) -, perchè corrisponde all'esigenza di arrivare entro la primavera del prossimo anno a vedere finiti i lavori».
Anche Forza Italia ha detto no alla modalità di finanziamento: «Riconosciamo la positività dell'intervento al Marconi - ha affermato Giovanni Luchetti di Fi - ma non confondiamo l'opera con il mezzo per finanziarla, che necessità di riflessioni ulteriori perchè è un veicolo non appropriato, che  da poche garanzie ed aumenta il tasso d'indebitamento del Comune. Sarebbe stato più opportuno valutare altre soluzioni, come la vendita di beni del patrimonio comunale».
Rifondazione comunista ha detto sì ma con riserve sulle procedure adottate: «Voteremo sì alla delibera di autorizzazione per l'emissione di Boc perchè si tratta di un'opera importante per la città attesa da troppi anni - ha spiegato il capogruppo Leonardo Becheri -, ma contestiamo  l'aspetto formale della questione: é indice di cattivo funzionamento della macchina organizzativa comunale il fatto che il parere dei sindaci revisori ci sia stato consegnato poco prima del Consiglio comunale e non quando la Commissione programmazione ha affrontato la questione». 
Parole di approvazione sono venute poi dai banchi Ds: «La delibera ci permette di risolvere un problema che da troppo tempo crea disagi e fa discutere - ha detto Andrea Ballini -. L'emissione di Boc è la via d'uscita per avere un istituto scolastico non solo decoroso, ma all'vanguardia. Sull'edilizia scolastica il Comune ha fatto uno sforzo notevole negli ultimi anni per dare ai nostri ragazzi edifici funzionali e privi di barrieere architettoniche: tra edifici nuovi ed interventi l'impegno finaziario per il Comune è stato di quasi 100 miliardi delle vecchie lire». «Come ho già detto in Consiglio comunale pochi giorni fa - ha aggiunto la capogruppo Gerardina Cardillo - è competenza dello Stato garantire la manutenzione straordinaria degli edifici scolastici e realizzare nuove costruzioni, ma il Comune è dovuto intervenire per colmare le lacune del Governo nazionale. Il centrosinistra ha infatti messo al centro della propria azione la formazione delle giovani generazioni. Il monocolore che esisteva suo tempo, come ricordava Banchelli, ha permesso il finanziamento statale della legge 23, che dà allo Stato le competenze sugli interventi straordinari alle scuole, grazie al quale sono stati realizzati diverse opere».
La delibera è stata approvata con 20 voti favorevioli e 6 contrari di An e Fi."
680,http://comunicati.comune.prato.it/generali/?action=dettaglio&comunicato=14200400000680,10/12/2004,17:25,"Consiglio Comunale","«Onoreremo la sua figura e il suo impegno»","In ricordo di Roberto Castellani","Commossa commemorazione del sindaco e dei capigruppo consiliari","Con un minuto di silenzio e parole commosse il Consiglio comunale ha ricordato Roberto Castellani, che nel 1944 visse il dramma della deportazione nazista nel campo di concentramento di Ebensee, in Austria. La seduta del Consiglio comunale si è aperta con la commemorazione di Castellani, a cui ha partecipato anche il sindaco Marco Romagnoli che ha proposto la trasformazione del Museo e centro di documentazione sulla Resistenza e la deportazione di Figline, progetto fortemente voluto proprio da Castellani, in fondazione che coinvolga la Provincia, gli altri Comuni dell'area, le associazioni partigiane e degli ex deportati.
«Roberto - ha detto il sindaco - ha dedicato la sua vita alla memoria degli orrori che aveva subito, mentre altri non volevano ricordare per non soffrire ulteriormente o perchè ne erano stati in parte responsabili. Roberto non voleva dimenticare per trarne un insegnamento per le generazioni future: quando si abbandona la strada della pace e della fratellanza tra i popoli e si intraprende quella della violenza e della persecuzione si ritorna alla barbarie. E' successo infatti anche pochi anni fa nell'ex Jugoslavia, nella civile Europa, con l'orrore della pulizia etnica. La memoria non è quindi fine a se stessa e costituisce un monioto affinchè la violenza, anche se sotto altre forme e altri nomi, non ritorni». 
Gli interventi seguiti alle parole del sindaco ( Goffredo Borchi di Fi, Luca Roti della Margherita, Filippo Bernocchi di An, Gerardina Cardillo dei Ds, Aurelio Donzella dell'Italia dei valori, Massimo Taiti del Nuovo Psi-Lista Taiti, Tommaso Rindi dei Verdi e Leonardo Becheri di Rc) hanno concordato con il valore dell'eredità lasciata da Castellani alla città. Alla seduta ghanno preso pare anche la direttricve del Museo di Figline Camilla Bruni e Joseph Pontiek, presidente dell'associazione per il gemellaggio Ebensee-Prato. Con un messaggio l'Amministrazione comunale, l'associazione per il gemellaggio Prato-Ebensee, l'Aned, associazione di cui Castellani era presidente, e la Croce d'Oro di cui era socio onorario, «ringraziano sentitanmente tutti coloro che hanno voluto manifestare il proprio sincero dolore per la perdita di Roberto».
Il messaggio ricorda la figura di Castellani con queste parole: «La scomparsa di Roberto Castellani, ex deportato nei lager nazisti, “padre” del gemellaggio Prato-Ebensee, cittadino onorario della località austriaca ove si compì il martirio di tanti pratesi, tenace assertore della costruzione del Museo della Deportazione,  è stata una perdita grande per l’intera comunità cittadina ed ha suscitato grande commozione fra tutti coloro che lo hanno conosciuto.
Generazioni di pratesi sono state educate da Castellani agli ideali della convivenza pacifica, del rispetto e dell’amicizia fra i popoli ed a loro resta affidato il compito di proseguire lungo la via da lui indicata».

"
681,http://comunicati.comune.prato.it/generali/?action=dettaglio&comunicato=14200400000681,11/12/2004,11:48,Appuntamenti,"Missione a Bruxelles per Provincia e Comune","Logli e Romagnoli nella capitale belga","La delegazione pratese incontrerà nella sede della Regione alti funzionari della Comunità europea","Missione a Bruxelles per il presidente della Provincia Massimo Logli e il sindaco Marco Romagnoli, accompagnati rispettivamente dal vice presidente della Provincia Daniele Panerati e dall'assessore comunale, con delega ai rapporti con l'Ue, Fabio Giovagnoli.
La delegazione pratese si imbarcherà sull'aereo diretto verso la capitale belga nel pomeriggio di lunedì e si intratterrà nella città dove hanno sede le istituzioni comunitarie fino a mercoledì.
Fitta d'impegni l'agenda di Logli e Romagnoli che dall'aeroporto di Bruxelles si trasferiranno all'ufficio di rappresentanza della Regione Toscana, dove incontreranno due alti funzionari della burocrazia comunitaria: Giovanni Gordiani dell'unità Life del Dipartimento generale Ambiente e Ghazi Ben Hamed dell'unità Tessile del Dipartimento generale Trade.
Martedì mattina la delegazione pratese si incontrerà, sempre nella sede dell'ufficio di rappresentanza della Regione, con l'ing. Marcello Aglietti, responsabile della divisione Consulting, per una riunione che farà riferimento alla termovalorizzazione dei rifiuti e alle politiche europee relative alla Carta di Lisbona (ecosostenibilità, società della conoscenza, governance).
Nella stessa mattinata presidente della Provincia e sindaco, insieme a Panerati e Giovagnoli, vedranno anche il dottor Per Haaugaard, responsabile per il tessile nel Gabinetto del commissario al Commercio estero Mandelson.
La colazione, a chiusura degli incontri, sarà dedicata ad esaminare le prospettive di cooperazione con la Romania e alla firma del protocollo di cooperazione tra Provincia e Comune di Prato e l'ufficio della Regione Toscana a Bruxelles. In pratica Prato apre una propria 'rappresentanza' presso l'Unione europea, tramite l'ufficio della Regione, che curerà anche gli interessi del territorio provinciale, fornendo al contempo assistenza e una continua attività di informazione sulle politiche comunitarie e sui bandi europei.
La collaborazione non comporterà alcun onere finanziario per gli Enti locali pratesi, durerà cinque anni, e vi sarà la possibilità di inviare uno stagista che segua le iniziative di Prato in Europa.
Nel pomeriggio di martedì è previsto un altro incontro: summit col dottor Livio Stefanelli della Direzione generale Ricerca, nel corso del quale saranno esaminate le opportunità che l'Unione europea offre in tema di energie rinnovabili e trasporti, trasferimento delle conoscenze tecnologiche, e sulle iniziative eventualmente da assumere relative ai nuovi ambiti di ricerca nel contesto del settimo Programma quadro della Comunità.
Il rientro a Prato è fissato per mercoledì mattina."
682,http://comunicati.comune.prato.it/generali/?action=dettaglio&comunicato=14200400000682,11/12/2004,15:29,Rifiuti,"«Sul cogeneratore il massimo di informazione»","Una nota dell'assessore all'Ambiente","Curcio: «La partecipazione dei cittadini è indispensabile. Necessario colmare la distanza dall'Europa»","«Un impianto di termovalorizzazione, al di là di punti di vista diversi, non può essere considerato lontano dal contesto europeo. Anzi vi è la necessità, per il nostro Paese, di colmare la distanza con gli altri paesi europei anche per quanto riguarda il sistema degli impianti». E' questo uno dei passi salienti della nota diffusa dall'assessore all'Ambiente Camilla Curcio, a commento dello studio per la creazione di un cogeneratore, presentato martedì scorso all'auditorium del Pecci.
«E' opportuno ricordare - sostiene Curcio - l'importanza della responsabilità condivisa fra Provincia e Comuni per attuare strategie che offrano uno scenario stabile nella gestione dei rifiuti solidi urbani, speciali e dei fanghi da depurazione. Una responsabilità assunta dagli Enti locali pratesi, doverosa verso i cittadini, anche per le questioni legate ai costi di gestione e di smaltimento». Il ragionamento di Curcio continua col rilievo sulla neccesità per l'Italia di colmare lo iato che la separa dall'Europa, e prosegue: «Non vi è dubbio che a monte di un eveventuale impianto vi siano azioni importanti da compiere: ridurre la produzione dei rifiuti, aumentare la raccolta differenziata, promuovere ulteriormente il recupero. Si devono incrementare programmi in tal senso per andare ben oltre ai già significativi risultati raggiunti». Il che però non esclude la termovalorizzazione che «oggi può rappresentare una scelta ambientalmente sostenibile».
«La normativa più recente - afferma l'assessore comunale - impone limiti estremamente bassi alle emissioni, in virtù di tecnologie di abbattimento più moderne. Lo studio, presentato nei giorni scorsi, contiene un insieme di proposte per un bilancio ambientale positivo, che dovranno essere certamente approfondite, anche perchè occorre dare risposte ai cittadini in tutte le fasi della scelta: dalla definizione dell'impianto alla sua localizzazione e realizzazione».
«Lo studio - chiude l'assessore all'Ambiente - costituisce una base di partenza. Le Amministrazioni pubbliche garantiranno un percorso di comunicazione e di partecipazione dei cittadini, mettendo a disposizione tutte le informazioni ed ogni sorta di monitaraggio, nonchè tutte le spiegazioni in sede tecnica e scientifica, allo scopo di valutare tutti i dati della questione».  "
683,http://comunicati.comune.prato.it/generali/?action=dettaglio&comunicato=14200400000683,11/12/2004,15:39,Circoscrizioni,"Politici nelle vesti di Babbo Natale","Domani, dalle 8,00 alle 20,00, nel quartiere nord","Alla festa in via 7 Marzo, organizzata dal consorzio 'Il Mercato', saranno distribuiti giochi ai bambini","Esponenti poltici in versione Babbo Natale: l'on. Andrea Lulli, i consiglieri comunali Gerardina Cardillo e Mario Bensi, il presidente della Circoscrizione nord Alberto Manzan e il suo vice Mario Barbacci vestiranno i panni di Santa Klaus alla festa, denominata «Il tradizionale mercato di Natale», promossa dal consorzio 'Il Mercato' in collaborazione con la Circoscrizione nord.
L'appuntamento è per domani (domenica 12 dicembre), in via 7 Marzo, dalle 8,00 alle 20,00. I poltici-Babbo Natale distribuiranno giochi ai bambini presenti.   "
684,http://comunicati.comune.prato.it/generali/?action=dettaglio&comunicato=14200400000684,11/12/2004,16:41,Ambiente,"Una domenica senza auto nel centro città","Il divieto dalle ore 10,00 fino alle ore 18,00","Negozi aperti, musei ad ingresso gratuito, tante iniziative nelle strade e nelle piazze","Centro storico off limits alle auto domani 12 dicembre per quella che di fatto è la prima di una serie di 'domeniche ecologiche', all'insegna dello slogan «Respiriamo Prato ...città in gamba», che si ripeteranno puntualmenre fino ad aprile la seconda domenica di ogni mese, promosse dagli assessorati all'Ambiente, alla Cultura e alla Mobilità.
Il divieto è dalle 10,00 alle 18,00, con negozi aperti e tante manifestazioni, per una iniziativa svolta in collaborazione con Legambiente e sponsorizzata da Consiag, Asm, Palagym e Prato Fiere.
Nel dettaglio divieti e iniziative della domenica ecologica.    
SENZA AUTO - Dalle 10,00 alle 18,00 non si circola nell'area urbana che va dal Canto alle Tre gore/via S. Margherita; v.le Piave/p.zza S. Marco; via Pomeria/via del Romito; via G. Ristori/via del Romito; via C. Livi/via del Romito; via Don Giuseppe Arcangeli/via A. Zarini; via della Misericordia/via Cavour; via Pistoiese/via Cavour; via Porta al Serraglio all’altezza dell’intersezione con via F. Strozzi; via M. Roncioni/via del Purgatorio; via M. Roncioni/via Marengo; via A. Zarini/via Ferrara; via A. Zarini/via V. Vestri. Praticamente il centro città escluso p.zza S. Marco, via S. Silvestro, p.zza Mercatale, via S. Antonio, via S. Giorgio e via S. Margherita, nonchè l'area limitrofa al centro delimitata perimetralmente da via Roncioni, via Zarini, via del Romito, via Genova, via Livorno, e via Pisa.
DIVIETI DI SOSTA - Dalle ore 09,00 alle 18,00 divieto di sosta su ambo i lati, con rimozione forzata, in via Zarini nel tratto fra via Venezia e il numero civico 154. Divieto di sosta dalle 14,00 e comunque non oltre le 20,00 anche in p.zza del Comune, p.zza Duomo, p.zza delle Carceri, limitatamente al basamento rialzato antistante il Castello, via S. Trinità nel tratto fra via G. Silvestri e via Atto Vannucci, via Magnolfi. 
ECCEZIONI - Sono esclusi dai divieti i veicoli in uscita dall'area off limits alla circolazione.
Inoltre è consentito il transito ai veicoli muniti di permesso per persone invalide e ai mezzi di soccorso e di pronto intervento, ai mezzi delle forze dell’ordine, di turisti diretti ad alberghi con sede all’interno dell’area chiusa al traffico, dei bus di linea e da turismo, ai taxi, ai veicoli elettrici, veicoli a noleggio con conducente, veicoli alimentati a gas metano o GPL, ai veicoli di medici in visita domiciliare ed in casi di particolare necessità da valutare di volta in volta, previo rilascio di autorizzazioni da richiedere al Comando della Polizia municipale.
NO ECCEZIONI - Salvo casi di pronto intervento non è consentito l'accesso all'area vietata ai mezzi delle pubbliche amministrazioni e di altri enti (Consiag, Enel, Telecom, ecc.).
LE MANIFESTAZIONI - Oltre all'apertura straordinaria dei negozi, sono numerose le iniziative previste. Di seguito il programma: in via S. Trinità dalle 15,00 alle 18,30 il ludobus con giochi ed animazione per bambini, a cura dell'associazione il Sicomoro e il punto informativo di Legambiente. Apertura straordinaria dei musei cittadini, con ingresso gratuito e possibilità di effettuare visite guidate gratuite, in collaborazione con l'associazione Amici dei musei e l'associazione Guide Prato (obbligo di prenotazione allo 0574/38207). Ecco gli orari dei musei per domenica: Museo di Pittura Murale - piazza S. Domenico ore 9,00-13,00/15,00-18,00; Museo dell'Opera del Duomo - piazza Duomo ore 9,30-12.30/15,00- 18,30; Castello dell'Imperatore - piazza delle Carceri ore 9,00-13,00/15,00-18,00; Cassero Medievale - viale Piave ore 10,00-13,00/16,00-19,00; Antiche Stanze di Santa Caterina - via S. Caterina ore 15,30-18,30; Chiesino di Sant'Ambrogio - piazza Mercatale ore 15,30-18,30; Quadreria Comunale - Palazzo Comunale ore 15,30-18,30; Museo del Tessuto - via S. Chiara ore 16,00-19,00.
In piazza del Comune musica con concerto folk, al Cassero medievale Mostra mercato del Libro antico dalle 10,00 alle 20,00 e in via Magnolfi dalle 15,00 alle 19,00 il Mercatino della solidarietà, mentre durante tutto il pomeriggio la banda municipale Ciardi seguirà un percorso itinerante. Il mercatino è stato oraganizzato in collaborazione con Cooperativa New Naif, Cooperativa Margherita, Consorzio Astir con alcune proprie associate, Oami Laboratorio Itaca, Cooperativa Kepos, Anffas e Cooperativa Sociale Pane & Rose. Inoltre in piazza Duomo dalle 15.00 alle 18.30 l'Ecocorriera di Asm come punto informativo dell'azienda. 
LAM - I bus delle linee verde (da Maliseti al Centro) e blu (da via Nenni-Questura-Repubblica e viceversa) osservano dal pomeriggio (ore 14,00) la frequenza feriale di un bus ogni 7 minuti (la domenica la frequenza è un bus ogni 14 minuti).
PARCHEGGI - Il Serraglio resta aperto così pure quello di piazza Mercatale e dell'Ospedale. Per il resto le auto possono essere lasciate nei parcheggi al di fuori dell'area vietata e agli 'scambiatori' gratuiti con le Lam.  "
685,http://comunicati.comune.prato.it/generali/?action=dettaglio&comunicato=14200400000685,11/12/2004,17:10,Circoscrizioni,"Remondi e Caporossi in negozi, librerie e caffè","Il teatro fuori dal teatro","Una settimana di performance nel centro città in spazi destinati ad altri scopi","Sette appuntamenti 'dentro quattro mura', nel contesto del programma di «Natale sotto l'albero 2004», per portare teatro e spettatori fuori dal teatro e creare occasioni culturali in luoghi diversi, persino insoliti, nei bar, all'interno di librerie, nei negozi di abbigliamento, in spazi espositivi, nelle sedi di associazioni culturali presenti nel centro città.
L'iniziativa è della Circoscrizione Prato Centro e segna una nuova tappa nella collaborazione con il Teatro Metastasio. La realizzazione dei sette appuntamenti, anche con la presenza di Remondi e Caporossi, due alti esponenti del teatro contemporaneo conosciuti al grande pubblico, «sta a significare - sostiene la presidente della Circoscrizione Prato centro - la continuità  nel tempo di un lavoro comune con il Metastasio, come pure la volontà di offrire iniziative qualificate alla città. Alla città, ai giovani, l’invito a partecipare a questi eventi, come  a tutte le altre iniziative comprese nella programmazione di 'Natale sotto l'albero 2004', con l’augurio di buona felicità».
Rem & Cap in «Me & Me» con Claudio Remondi, Riccardo Caporossi, Davide Savignano ovvero 'Dentro quattro mura', conduce due maestri del teatro di ricerca in alcuni luoghi situati nella circoscrizione centro solitamente ad altro destinati.
Sarà compito di Remondi e Caporossi, da oltre trent'anni sulla scena, far rivivere sotto luci insolite un cappotto, un libro, una tazza di tè, una fotografia, un fumetto, un cuba libre ed un cappello. Niente di così insolito per due artisti da sempre piacevolmente ossessionati da forme ed oggetti.
Rem & Cap in «Me & Me»: martedì	14 dicembre ore 21,30 alla libreria Soprattuttolibri, corso Mazzoni (tel. 0574/440821); mercoledì 15 ore 21,30 al Giardino del the, p.zza Mercatale, 46 (tel. 0574/442816); giovedì 16 dicembre ore 21,30 a Dryphoto, via Pugliesi, 23 (tel. 0574/614939); venerdì 17 dicembre ore 21,30 alla libreria Mondiparalleli, via Ser Lapo Mazzei (tel. 0574/41903); sabato 18 dicembre ore 21,30 al Caffè al Teatro, via Verdi (tel. 0574.30658); domenica 19 dicembre ore 21,30 al Caffè delle Logge, p.zza del Comune (tel. Marco 338/3810212); lunedì 20 dicembre ore 21,30 presso Marty, via Garibaldi, 92-94 (tel. 0574/36052). Le prenotazioni presso le sedi che ospitano gli eventi. Ogni performance ammette un numero massimo di spettatori in ragione dello spazio messo a disposizione per la rappresentazione.
La presidente della Circoscrizione Prato Centro, Rosita Mattei, il presidente della commissione Cultura e politiche giovanili, Domenico Peris ed il Teatro Metastasio ringraziano Marty, Sopratuttolibri, il Giardino del Thè, Dryphoto arte contemporanea, Mondiparalleli, il Caffè delle Logge, per la cortese collaborazione.


"
686,http://comunicati.comune.prato.it/generali/?action=dettaglio&comunicato=14200400000686,13/12/2004,13:18,Sport,"Premio Bacchino Sport  2004,  14 gennaio ore 21, Palazzo Comunale","Fissata la data della tredicesima edizione","Le candidature entro il 5 gennaio","Da oggi la data è ufficiale: il Premio Bacchino Sport 2004 si terrà il 14 gennaio, alle ore 21, nell'aula consiliare del Palazzo Comunale. La Commissione giudicatrice, oltre alla data, ha anche deciso di assegnare il 'Premio Speciale' Bacchino Sport a Juri Chechi. La consegna avverrà nella medesima serata.   
Sono sei le tradizionali categorie sportive che verranno premiate nella trecedicesima edizione del Bacchino Sport: carriera; promozione sportiva; società; fair play; sponsor; atleti.
Chiunque voglia promuovere possibili candidature, deve inviare entro il 5 gennaio l'indicazione all'assessorato allo Sport: fax numero 0574/616477 oppure 0574/616457.
La formula di assegnazione dei premi, è la stessa adottata negli ultimi anni: indicazione di tre nomination per ogni categoria e successiva selezione del vincitore.
 
 "
687,http://comunicati.comune.prato.it/generali/?action=dettaglio&comunicato=14200400000687,13/12/2004,13:17,Circoscrizioni,"Oltre seicento partecipanti alla Maratonina 2004","Nono Trofeo Prato Nord","'Il prossimo anno si farà in una zona più densamente popolata'","Oltre seicento persone, non solo pratesi, ma provenienti da tutta la Toscana e anche dall'Emilia,  hanno preso parte all'edizione 2004 del nono Trofeo Prato Nord, la Maratonina che si è svolta nella splendida giornata di domenica 12 dicembre con arrivo e partenza da Villa Fiorelli nel parco di Galceti. Nella classifica della corsa primo assoluto degli uomini Lapo Bettucci dell'associazione sportiva Le Panche, al secondo posto Juri Picchi delll'Atletica Signa, terzo Denis Giovannetti dell'Atletica Vir. Fra le donne al primo posto si è classificata Emma Mazzelli della Società Lammari, seconda Denise Cavallini del team Lotto, terza Veronica Vannucci dell'associazione sportiva Montemurlo.
Il presidente della commissione Sport della circoscrizione Nord, Marco Baldi,  ha ringraziato l'Uisp per aver contribuito all'ottima organizzazione dell'iniziativa e ha preannunciato che l'edizione 2005 della Maratonina potrebbe svolgersi in una zona più densamente popolata della circoscrizione, ipotizzando come punto di partenza e di arrivo per i podisti i giardini di via Baracca. "
688,http://comunicati.comune.prato.it/generali/?action=dettaglio&comunicato=14200400000688,13/12/2004,13:39,Sport,"La Federcalcio: «La prossima volta a Prato la nazionale under 21»","Oltre 2000 gli spettatori al Lungobisenzio per Italia-Germania","Grande soddisfazione della Federazione per il successo ottenuto dalla partita di mercoledì scorso allo stadio pratese","Un Lungobisenzio gremito di pubblico con centinaia di bandierine che sventolavano dagli spalti: da tempo non si vedeva lo stadio di Prato così gremito di spettatori di ogni età, oltre 2000, accorsi per sostenere la nazionale di calcio under 20 che mercoledì scorso ha affrontato la rappresentativa della Germania per il Torneo delle Quattro nazioni riportando un pareggio finale per 0-0. Con una lettera la Federazione italiana Gioco calcio ha ringraziato l'assessore allo sport Aldo Milone e lo staff del suo Ufficio per l'organizzazione della manifestazione e per il successo ottenuto, premessa per ospitare in futuro partite più importanti facendo arrivare a Prato anche l'under 21: «L'organizzazione di Italia-Germania è stata perfetta e ringraziamo l'assessorato per l'impegno profuso e la riuscita della manifestazione- scrive la Federazione nella lettera. - L'evento ha riportato entusiasmo a Prato e speriamo che sia l'inizio di una nuova ed avvincente avventura per la squadra locale e il preludio per la prossima organizzazione di una gara più importante (nazionale under 21)che la città di Prato merita sicuramente»."
689,http://comunicati.comune.prato.it/generali/?action=dettaglio&comunicato=14200400000689,13/12/2004,12:52,Giovani,"Bando per punti di accesso ad Internet","Un progetto della Regione Toscana","L'adesione di Provincia e Comune. Mercoledì riunione con le associazioni","Il progetto è marcato Regione Toscana e si chiama e.Toscana per l'accesso/per le famiglie e i cittadini. In pratica si tratta del sostegno alla creazione dei cosiddetti Punti di accesso assistito (Paas) ai servizi ad Internet, cui la Provincia e il Comune di Prato intendono aderire.
Ogni Paas riceceverà un finanziamento di 15 mila euro e per quanto riguarda il solo Comune di Prato la Regione prevede la possibilità di aprirne 12. Il progetto riguarda associazioni culturali e giovanili, che saranno incontrate mercoledì 15 dicembre in una riunione di preparazione. 
Le associazioni che volessero aderire al progetto, come da bando, devono garantire almeno tre giorni di apertura alla settimana, almeno 2 ore per ogni turno di apertura, almeno sei ore settimanali nella fascia oraria 18-22, almeno un turno nei giorni di sabato o domenica.
Il punto di accesso ad Internet deve avere la connessione Adsl. Qualora però nella zona operativa del Paas non sia disponibile l'Adsl sono accettati altri tipi di connettività. Inoltre ogni punto di accesso deve disporre di almeno due postazioni di lavoro in rete, entrambe collegate ad Internet, corredate di lettore di certificati digitali e collegate ad altrettante stampanti, di cui una laser.
Qualora durante l'orario 'di sportello' dichiarato le postazioni non siano costantemente connesse su Internet la sede deve essere raggiungibile in tempo reale tramite fax o telefonicamente. 
   "
690,http://comunicati.comune.prato.it/generali/?action=dettaglio&comunicato=14200400000690,13/12/2004,15:32,Ambiente,"Circa 40.000 persone nel centro città","Domeniche ecologiche, Comune soddisfatto","A pieno ritmo Lam e bus ordinari della Cap, 800 persone in visita ai musei cittadini","«La domenica ecologica è andata bene. Migliaia di persone hanno invaso il centro storico e i dati e i numeri delle Lam e dei musei visitati lo dimostrano. Sicuramente ci sono anche cose da corregere. Ma la valutazione è positiva». E' quanto afferma l'assessore all'Ambiente Camilla Curcio, nel commentare la prima di una serie di domeniche ecologiche, che si ripeteranno le secondo domeniche di ogni mese fino ad aprile.
«Quanto al traffico - sostiene Curcio - è ovvio, dato  il periodo natalizio, che fosse intenso. Ma è anche vero che i cittadini hanno potuto godersi meglio il loro centro storico». Quindi la conclusione: «La programmazione delle domeniche ecologiche è avvenuta due mesi fa, anche se la prima a novembre fu sospesa a causa del vento che provocò non pochi danni. Il Comune ha informato le associazioni dei commercianti, che ben sanno che fino ad aprile si ripeteranno. Meravigliarsi non ha senso».
Centro storico del resto affollato e boom di passeggeri sulle Lam e sui bus delle linee ordinarie della Cap per la prima domenica ecologica, promossa  dal Comune (assessorati Ambiente, Cultura e Mobilità), in collaborazione con Legambiente, Consiag, Asm, Palagym e Prato Fiere, con conseguente chiusura del centro storico.
Secondo una prima stima sono circa 40.000 le persone che si sono riversate nel centro città. Più che raddoppiata l'utenza delle linee urbane Cap verso il centro rispetto al resto degli altri giorni: il divieto per le auto in  centro e nella zona adiacente le mura è scattato dalle 10,00 alle 18,00 e solo nel pomeriggio sui bus di linea sono state trasportate circa 9000 persone. Grande affluenza anche per le Lam, che ieri hanno funzionato a pieno regime con una corsa ogni 7 minuti anzichè ogni 14 come nelle normali domeniche: dall'ora di pranzo fino alla sera i passeggeri sono stati oltre 11.000, contando anche quelli trasportati dal bus navetta gratuito in servizio da piazza Einstein a Pratilia fino a via S. Trinità con corse ogni 10 minuti e sosta gratuita nel parcheggio scambiatore di Pratilia. In particolare l'utenza è stata di 6000 persone per la Lam blu, di 4500 per la verde e di 600 per la navetta.
Grazie all'apertura strordinaria gratuita, sono stati inoltre tanti i cittadini che hanno scelto di visitare i musei della città: quasi 800 i visitatori, mentre alle visite guidate hanno partecipato 282 persone: 90 di queste hanno scelto il Museo dell'Opera del Duomo, 48 hanno optato per la Quadreria Comunale all'interno del Palazzo del Comune, il Museo del Tessuto è stato visitato da 17 persone, 35 i visitatori nelle Antiche Stanze di Santa Caterina, 20 nel Chiesino di S. Ambrogio; 44 al Castello dell'Imperatore, 28 persone sono andate a vedere 'Prato e i suoi tesori' al Museo di pittura murale di S. Domenico. A questi sono da aggiungere coloro che hanno scelto di visitare da soli le collezioni, senza utilizzare la guida: al Museo dell'Opera del Duomo sono stati registrati 30 visitatori; al Castello dell'Imperatore ben 343 nell'arco de tutta la giornata; al Museo di pittura murale 15, 110 al Museo del Tessuto. Infine da segnalare il numeroso pubblico che ha affollato la galleria del Cassero per la mostra di libri antichi:  circa mille persone.
"
691,http://comunicati.comune.prato.it/generali/?action=dettaglio&comunicato=14200400000691,13/12/2004,17:21,Sport,"Inaugurato il cantiere di una nuova piscina","Oggi la posa della prima pietra","L'impianto sarà realizzato dalla società Universo in accordo con il Comune","E' avvenuta oggi la posa della prima pietra della nuova piscina che sarà realizzata nel complesso sportivo di via Sant'Andrea a Tontoli, di proprietà comunale, frutto del project financing tra la società Universo e l'Amministrazione comunale: l'assessore allo Sport Aldo Milone stamattina 13 dicembre ha partecipato al battesimo del cantiere dell'opera, che sarà realizzata a costo zero per il Comune. Gli introiti della gestione dell’opera costituiranno la fonte principale per la remunerazione del capitale investito dalla società Universo. Il progetto permetterà così al Comune di aumentare il soddisfacimento della domanda degli utenti , attualmente superiore rispetto all’offerta finora assicurata, con una nuova piscina aperta alle società sportive cittadine applicando le tariffe delle altre strutture comunali.
La convenzione stipulata per la gestione della struttura ha durata ventennale: 
la piscina sarà aperta tutto il giorno e al Comune è riservato l’utilizzo di almeno 48 ore settimanali per le società sportive del territorio e per l’apertura al pubblico a tariffe stabilite dal Consiglio Comunale.
E’ prevista la realizzazione di servizi accessori, come centro fitness, punto diristorazione e baby parking. 
Il Comune garantirà con una fidejussione solidale il mutuo di 1 milione e 400 mila euro che l'istituto di credito Banca Intesa concederà all'associazione calcio tennis Universo per la realizzazione della piscina nel complesso sportivo di via S. Andrea a Tontoli. "
692,http://comunicati.comune.prato.it/generali/?action=dettaglio&comunicato=14200400000692,13/12/2004,13:47,Agenda,"L'associazione Prato-Ebensee ringrazia","In ricordo di Roberto Castellani",,"Con un messaggio l'Amministrazione comunale, l'associazione per il gemellaggio Prato-Ebensee, l'Aned, associazione di cui Castellani era presidente, e la Croce d'Oro di cui era socio onorario, «ringraziano sentitanmente tutti coloro che hanno voluto manifestare il proprio sincero dolore per la perdita di Roberto».
Il messaggio ricorda la figura di Castellani con queste parole: «La scomparsa di Roberto Castellani, ex deportato nei lager nazisti, “padre” del gemellaggio Prato-Ebensee, cittadino onorario della località austriaca ove si compì il martirio di tanti pratesi, tenace assertore della costruzione del Museo della Deportazione,  è stata una perdita grande per l’intera comunità cittadina ed ha suscitato grande commozione fra tutti coloro che lo hanno conosciuto.
Generazioni di pratesi sono state educate da Castellani agli ideali della convivenza pacifica, del rispetto e dell’amicizia fra i popoli ed a loro resta affidato il compito di proseguire lungo la via da lui indicata».

"
693,http://comunicati.comune.prato.it/generali/?action=dettaglio&comunicato=14200400000693,14/12/2004,14:03,Circoscrizioni,"Nord, proiezione del film «Piccoli equivoci»","Iniziative autunno/inverno2004","Mercoledì 15 dicembre alle ore 21 in via Corridoni 11","Domani, mercoledì 15 dicembre alle ore 21 in via Corridoni 11, penultima proiezione della rassegna cinematografica «Adolescenza e giovinezza nell'Italia che cambia 1970-2000» nell'ambito delle iniziative autunno/inverno 2004 organizzate dalla Circoscrizione nord.
Sarà la volta del film di R.Tognazzi «Piccoli equivoci», la storia riguarda un gruppo di giovani amici legati al teatro, in poche ore si intrecciano sentimenti contrastanti che cotituiscono il ritratto della vita privata di tutta una generazione.
Dopo la proiezione seguirà un diabattito condotto da Mariella Pavani.
L'ingresso è gratuito."
694,http://comunicati.comune.prato.it/generali/?action=dettaglio&comunicato=14200400000694,14/12/2004,14:03,Circoscrizioni,"«Natalogie all'Ovest 2004»","Il programma delle iniziative natalizie della Circoscrizione oves","Giovedì 16 dicembre «Omaggio a Giorgio Gaber» con la regia di Roberto Carlesi","Domani, mercoledì 15 dicembre, iniziano le «Natalogie all'Ovest 2004» con l'inaugurazione della mostra di pittura e fotografia di Graziella Gangi al Centro Civico della Circoscrizione, via Isidoro Del Lungo 12 Galciana, che rimarrà aperta fino al 7 gennaio prossimo, con orario 9 - 13.  
Giovedì 16 dicembre alle ore 21, al circolo «Degli Innocenti», via A.Costa 62 Galciana, spettacolo musicale in ricordo delle canzoni e dei monologhi di Giorgio Gaber «Che Fai? T’incazz», realizzato dalla compagnia «Delle Rose e delle Ortiche» con la regia di Roberto Carlesi.
Sabato 18 dicembre alle ore 16, alla ludoteca «La Scatola Magica», via L. da Prato 17, si terrà la tradizionale festa natalizia per i bambini, mentre alle 21, alla chiesa di Maliseti via Montalese, si terrà il consueto concerto natalizio della Circoscrizione ovest, eseguito dalla filarmonica «G.Puccini» di Galciana diretta dal M° Sara Rapezzi, con l’esecuzione di brani natalizi di vari autori classici e contemporanei.
Giovedì 23 dicembre, dalle ore 16 fino alle 19, le strade delle frazioni della Circoscrizione saranno animate da babbi natale, intrattenitori e giocolieri.
Giovedì 6 gennaio alle ore 9, nella frazione di Capezzana, per la festa dell’Epifania ci sarà il tradizionale corteggio storico con i Re Magi. 
Domenica 9 gennaio alle ore 21, alla chiesa di Narnali piazza Borsi, appuntamento con il concerto del nuovo anno, eseguito dalla filarmonica «G. Verdi» di Signa diretta dal M° Francesco Rannino, con musiche di autori classici e contemporanei.
Il Bibliobus, biblioteca itinerante sul territorio con prestito librario, sarà presente, durante tutto il periodo natalizio, nei seguenti luoghi: 
sabato 18 dicembre, ore 16,30, centro commerciale di Maliseti; domenica 19 dicembre, ore 10,30, giardino davanti al chiesino di S.Paolo; mercoledì 22 dicembre, ore 16,30, giardino di via Becherini; giovedì 23 dicembre, ore 15,30, centro commerciale di Maliseti; mercoledì 29 dicembre, ore 16,30, area antistante il circolo «Quinto Martini» a Maliseti; giovedì 30 dicembre, ore 16,30, piazza della Chiesa di Galciana; lunedì 3 gennaio, ore 10,30, giardini di via dell’Alberaccio; giovedì 6 gennaio, ore 10,30, piazza della Chiesa di Capezzana.

"
695,http://comunicati.comune.prato.it/generali/?action=dettaglio&comunicato=14200400000695,15/12/2004,14:13,Innovazione,"Talent Bank, ecco la banca dati sulle competenze del personale","Venerdì 17 dicembre, ore 9,30, in Comune","Al seminario partecipano gli assessori Ferrara e Frattani","Con il convegno intitolato 'Talent Bank, la banca dati delle competenze del personale. Quale futuro?', in programma per venerdì 17 dicembre nel salone consiliare del Palazzo Comunale, si conclude la serie di eventi che, a partire, dal 10 dicembre scorso, si sono susseguiti per presentare le attività del Laboratorio del Tempo e i risultati del progetto Equal a Prato. 
Il seminario costuisce un'occasione di confronto sulla valutazione dei dati che riguardano il monitoraggio e la banca dati delle competenze del personale del Comune di Prato e le proposte.
I lavori inizieranno alle 9.30 con il saluto dell'assessore alla Multiculturalità, Andrea Frattani. Quindi Elisabetta Ermanni di Asel presenterà la ricerca effettuata per la realizzazione della Talent Bank. Seguirà una tavola rotonda coordinata dalla dirigente dell'area Risorse umane del Comune, Rosanna Tocco, cui parteciperanno fra gli altri Paola Frezza, resposabile del Servizio comunicazione e innovazione del Comune, Fabrizio Fabrini, direttore di Asel, Elettra Lorini, sindaco di Vicchio e esperta di valorizzazione delle differenze, Marina Capponi, consigluera regionale di parità. Le conclusioni del convegno sono affidate all'assessore al Personale del Comune, Loredana Ferrara. 
 

"
696,http://comunicati.comune.prato.it/generali/?action=dettaglio&comunicato=14200400000696,14/12/2004,13:52,Agenda,"Nuova biblioteca Lazzerini alla Campolmi alla fine del 2006","Un sopralluogo della Commissione Cultura per verificare i lavori","5400 metri quadrati di spazi riservati al pubblico con sale conferenze, lettura e un bar caffetteria","Un centro culturale ispirato ai modelli del nord Europa, cuore pulsante della 'città del sapere': sarà questa l'evoluzione della biblioteca comunale Alessandro Lazzerini, che alla fine del 2006 si trasferirà nei più ampi locali dell'ex cimatoria Campolmi lasciando le vesti di semplice biblioteca tradizionalmente intesa per acquisire quelle di Istituto culturale e di documentazione. Ieri pomeriggio 13 dicembre la Commissione consiliare Politiche sociali e formative, presieduta da Luciano Bartolotti, ha compiuto un sopralluogo sul cantiere del secondo lotto della Campolmi, accompagnata anche dal dirigente del Servizio Cultura Filippo Foti e dal direttore della Lazzerini Franco Neri, per verificare lo stato di avanzamento dei lavori, illustrati dal progettista Marco Mattei: le opere edili e di recupero sono completate, ma devono essere realizzati tutti gli impianti, le pavimentazioni, le suddivisioni interne degli spazi, gli infissi e gli arredi. Il termine delle opere e il trasferimento è previsto entro il 31 dicembre 2006. 
Da fabbrica tessile la Campolmi è sempre più una fabbrica di cultura che sommerà al suo interno il Museo del Tessuto, inaugurato l'anno scorso nel corpo ovest del complesso, e la Lazzerini: attualmente la biblioteca occupa uno spazio di 4400 metri quadrati, di cui 2000 dedicati agli spazi pubblici, mentre nella nuova sede alla Campolmi ne avrà 5400 con 3400 metri riservati solo al pubblico grazie ad un ripensamento degli spazi. Adesso la biblioteca comunale ha un patrimonio librario di 200.000 volumi ed è previsto che nella nuova collocazione arrivi a 350.000 totali tra quelli sugli scaffali e quelli custoditi nei depositi, realizzati nel seminterrato della Campolmi con un'ampiezza di 650 metri quadrati.
La nuova fisionomia della Lazzerini è composta da diverse sale e servizi al pubblico: l'ingresso alla nuova biblioteca avverrà da un piazzale che sarà realizzato a ridosso delle mura antiche e che si affaccia su via Puccetti, sul lato opposto rispetto al Museo del Tessuto, che occupa la parte settecentesca dell'edificio. Vi è comunque l'ipotesi di realizzare un unico ingresso per tutto il complesso eliminando quello da via Santa Chiara. Nell'opera di realizzazione del piazzale non sono compresi il restauro delle mura e l'abbattimento delle fabbriche che tuttora sorgono a ridosso delle mura: il lavoro è stato inserito nel Piano triennale delle opere con una spesa prevista  per il 2005 di 3 milioni e 200mila euro. 
All'entrata al piano terra, nei locali ottocenteschi della Campolmi dove sorgeva la tintoria,  saranno ospitati il bar-caffetteria,  la sala consulenza ed informazione su tutti i servizi della biblioteca, una sala di lettura con postazioni internet, 500 posti per la lettura e 20.000 volumi tra libri, materiali video e audio, riviste, quotidiani locali e pubblicazioni dedicati a cinema, teatro e letteratura: «L'idea è di fare della parte all'entrata dell'Istituto una sorta di sala della contemporaneità dedicata a tutti, studenti, lavoratori, persone di ogni età - spiega il direttore Franco Neri - vogliamo ispirarci infatti alle grandi biblioteche del Nord Europa, organizzate su vari livelli, in cui si può leggere il giornale, vedere un dvd, ma anche trovare riviste specializzate e disciplinari dedicate solo ai tecnici della materia. Ad esempio infatti la grandissima emeroteca che la Lazzerini già può vantare da anni, sarà divisa a seconda del grado di specializzazione delle pubblicazioni. Le sale all'ingresso costituiranno il cuore dell'Istituto culturale come luogo d'incontro e relazione. Vogliamo poi sperimentare un servizio innovativo unico in Italia: organizzare la trattazione delle materie specialistiche unendo ai libri e alle riviste anche il materiale video, i film e altro su quell'argomento. La tradizione della Lazzerini si sposerà insomma con i mezzi del futuro». Al piano terra ci sarà anche la sezione ragazzi e bambini con molteplici funzioni e un mix di aree formali ed informali di lettura ed apprendimento individuali e di gruppo, giochi, angolo cucina e spazi multimediali con computer e 9000 volumi in lingue diverse. Al piano superiore una sala conferenze di quasi 400 metri quadrati con 300 posti, contro i 90 attuali, che sarà anche uno spazio di aggregazione ed incontro dove recarsi per leggere un libro in tranquillità: «La sala si affaccerà sulle mura antiche - ha detto l'architetto Mattei,- perchè tutto il progetto è concepito intorno alle due anime architettoniche della città , quella medievale e quella industriale, privilegiando al massimo l'intervento conservativo. Questo spazio farà della biblioteca non solo un luogo dove poter trovare dei libri e leggere, ma soprattutto un luogo d'incontro». Nella parte novecentesca della fabbrica sarà ospitato uno spazio espostivo, nel vecchio corridio di distribuzione dei tessuti, la sala dedicata alla tecnoogia, la sala dei fondi speciali per le consultazioni specializzate, la sala dedicata ai fondi su Prato e gli uffici della biblioteca per la catalogazione e la direzione.
Il costo totale del secondo lotto è di 10 milioni e 200mila euro: è stato ottenuto un finanziamento Cipe di 1 milione e 179.000 euro e 690.000 dall'Unione europea. "
697,http://comunicati.comune.prato.it/generali/?action=dettaglio&comunicato=14200400000697,14/12/2004,15:29,"Consiglio Comunale","Ok ai  patti parasociali di Publiacqua per l'ingresso di Acea","Nuova configurazione societaria","Via libera anche all'aumento del capitale sociale di Asm e alle modifiche statutarie di Urban","Dopo un lungo dibattito in aula il Consiglio comunale nell'ultima seduta ha detto sì ai patti parasociali da sottoscrivere in vista dell'ingresso in Publiacqua del socio privato. Sono stati approvati anche l'aumento di capitale di Asm da 10 a 16 milioni di euro, dovuto principalmente alla costruzione della nuova sede di via Paronese, e le modifiche statutarie con l'adeguamento al nuovo diritto societario di Urban, partecipata sorta sulle ceneri del consorzio Cogetra per il trasferimento delle aziende dal tessuto urbano al macrolotto e che ora gestisce l'inventariato del patrimonio immobiliare e in parte mobiliare del Comune.
I patti parasociali per Publiacqua ridisegnano i rapporti tra i Comuni soci di Publiacqua in vista dell'ingresso a breve di Acea spa, il socio privato che si è aggiudicato la gara indetta all'inizio dell'anno, che avrà una partecipazione al capitale sociale del 40%. Le critiche più aspre al riguardo sono venute dai banchi della Casa delle Libertà e di Rifondazione comunista, che comunque non hanno risparmiato neanche le altre partecipate del Comune: «La maggioranza è pubblica, sì, in Publiacqua, ma è molto frammentata e variegata e c'è il rischio che il controllo effettivo venga quindi esercitato dal raggruppamento Acea attraverso la figura dell'amministratore delegato che gli compete - ha detto il capogruppo di Rc Leonardo Becheri. - Acea sta diventando il socio privato di una miriade di società dello stesso ramo in Italia: questa concentrazione doveva quindi essere evitata perchè si rischia la formazione di un trust». All'intervento ha replicato con forza Massimo Bartoloni dei Ds: «Nelle discussioni come questa si insinua sempre che il centrosinistra sia schiavo dei soci privati, anche se questi sono minoritari dal punto di vista del capitale sociale sottoscritto e che le Amministrazioni comunali abbiano tutti gli strumenti politici e giuridici per garantire il mantenimento del controllo. Con questa delibera e questo modello di gestione si vuole dare autonomia ai servizi pubblici di interesse generale che hanno rilevanza economica ed imprenditoriale: bisogna garantire la gestione virtuosa con spese limitate per i cittadini e soprattutto un equilibrio tra costi e ricavi, un compito che gli enti pubblici hanno storicamente dimostrato di non saper realizzare a causa della mancanza di strategia ed esperienza imprenditoriali. L'articolo 41 della Costituzione sull'iniziativa privata negli interessi pubblici è stato scritto proprio da Palmiro Togliatti nel 1947». Anche Elisabetta Carullo dello stesso gruppo è intervenuta per sottolineare che agli enti locali spetta comunque la nomina del presidente del consiglio d'amministrazione, a cui competono le decisioni strategiche.
«La mia obiezione riguarda invece Urban - ha detto Andrea Amerini di Fi - che ha tre membri nel consiglio d'amministrazione e nessun dipendente. Qual'è lutilità e l'obiettivo di Urban? E quale beneficio trae il Comune dall'affidamento dell'inventariato dello stato patrimoniale comunale? Per me era più giusto che il Comune svolgesse internamente questa funzione».
Più deciso l'intervento a sfavore di Filippo Bernocchi di An: «Siamo assolutamente contrari ad questo modello di gestione dei servizi e alla concezione dell'economia che vuole il Comune come imprenditore. In Toscana c'è infatti una grossa anomalia: la prima associazione di aziende per fatturato non è la Confindustria, è il Cispel Toscana, l'insieme delle società pubbliche. L'affidamento diretto dei servizi avviene tra le pieghe della legge e a decremento dei diritti dei cittadini, perchè il Comune è allo stesso tempo soggetto che aggiudica ed ente che gode dell'aggiudicazione. Conseguentemente come vengono effettuati i controlli e come ci può essere risparmio per i cittadini senza una gara d'appalto con prezzi al ribasso?» «Il senso della nostra strategia sulla gestione dei servizi pubblici è di  non svendere sul mercato una parte importante del patrimonio dei cittadini - ha ribattuto il capogruppo della Margherita Luca Roti - Gli enti locali devono assumere un ruolo nuovo di indirizzo proprio sulla gestione di un bene come l'acqua, su cui sta nascendo un'ampia speculazione.» «E' vero che il presidente del Consiglio d'amministrazione esercita l'attività di indirizzo - è intervenuto il capogruppo di An Maurizio Bettazzi - ma l'amministratore delegato ha competenza per ogni singola operazione che superi i 150.000 euro. Non sempre le privatizzazioni hanno prodotto dei vantaggi, bisogna quindi prestare la massima attenzione all'interesse diretto ed indiretto del Comune, alle politiche amministrative, al grado di soddisfazione degli utenti e ai prezzi». Nella discusssione relativa all'aumento di capitale di Asm Bettazzi ha calcato di più la mano: «Le partecipate sono a volte dei carrozzoni messi in piedi per esigenze diverse da quelle economiche e non sono certo certo la panacea di tutti i mali».
I patti parasociali di Publiacqua sono stati approvati con 18 voti favorevoli dell'Ulivo e 5 contrari di Fi, An e Rifondazione. Le modifiche statutarie di Urban con 19 voti favorevoli tra cui Rifondazione e 9 contrari della Casa delle Libertà e l'aumento di capitale di Asm con 17 favorevoli, tra cui Rc, e 4 contrari di An e Fi."
698,http://comunicati.comune.prato.it/generali/?action=dettaglio&comunicato=14200400000698,,,,,,,"notizia non presente"
699,http://comunicati.comune.prato.it/generali/?action=dettaglio&comunicato=14200400000699,14/12/2004,16:57,Pace,"Una classe della Meucci all'udienza del Papa","Insieme ai Gonfaloni di Provincia e Comune","Selezionata insieme ad altre classi toscane dall'Associazione genitori cattolici","I gonfaloni della Provincia e del Comune di Prato saranno presenti domani (mercoledì 15 dicembre) all'udienza settimanale del Papa.
I gonfaloni dei due Enti locali pratesi accompagneranno i genitori e i ragazzi di una quinta  della scuola media Meoni, selezionata insieme ad altre scuole toscane fra le tante che hanno partecipato al concorso sulla pace ideato, con altre associazioni cattoliche, dall'Associazione italiana genitori cattolici di Firenze.
Il Gonfalone del Comune sarà accompagnato dall'assessore Andrea Mazzoni, che ha la delega sulle questioni della pace, e dal presidente della Circoscrizione nord Alberto Manzan.       "
700,http://comunicati.comune.prato.it/generali/?action=dettaglio&comunicato=14200400000700,14/12/2004,16:48,Economia,"Prato a Ue, rigidi controlli contro il commercio sleale","Il presidente della Provincia e il sindaco a Bruxelles","La delegazione pratese incontra nella capitale belga alti funzionari della Comunità","(Ansa) - BRUXELLES, 14 DIC - Contro il pericolo di un'invasione di prodotti tessili dalla Cina dopo l'eliminazione delle quote dal primo gennaio 2005, gli amministratori locali di Prato - uno dei principali distretti tessili italiani - a Bruxelles hanno insistito su una 'pronta' e 'rigorosa' applicazione di 'clausole di salvaguardia' in caso di destabilizzazione del mercato, accompagnate in ogni Stato membro da un 'effettivo' giro di vite contro ogni forma di contraffazione e concorrenza sleale. La delegazione pratese composta dal sindaco della città tessile Marco Romagnoli e dal presidente della provincia Massimo Logli, accompagnati dai loro assessori alle attività produttive Fabio Giovagnoli e Daniele Panerati, nella capitale europea ha avuto una serie di incontri con funzionari ed esperti della Commissione europea, all'indomani del via libera definitivo dei ministri degli esteri Ue alla liberalizzazione del mercato. 'Vogliamo mantenere un colloquio aperto con Bruxelles - ha spiegato il sindaco - perché il futuro delle nostre imprese dipende da questioni fondamentali in discussione a livello europeo come il 'made in...', l'etichetta di tracciabilità del prodotto ed infine il via libera di ieri alla fine delle quote. Su quest'ultimo aspetto - ha aggiunto - è importante che la 'clausola di salvaguardia' per i nostri prodotti diventi operativa da subito, dopo il primo anno di monitoraggio - il più pericoloso -, non quando l'import di prodotti tessili dai paesi terzi avrà raggiunto livelli stratosferici'. Gli amministratori pratesi hanno, in particolare, puntato l'attenzione - sottolineando che questa è opinione condivisa da tutte le città tessili italiane - sulla necessità di 'governare' il cambiamento evitando, ad esempio, che paesi 'senza alcuna regola dal punto di vista ambientale o della salvaguardia della salute umana' possano immettere sul mercato prodotti tessili che 'hanno un costo più basso e non assicurano alcun controllo per il consumatore'. 'I nostri imprenditori dovranno fare i conti con regolamenti europei come quelli sull'utilizzo dei prodotti chimici (Reach) - ha rilevato il presidente della provincia di Prato - mentre da altre parti del mondo arriveranno sete o velluti senza alcuna tutela; per questo chiediamo con forza l'attuazione una etichetta obbligatoria di tracciabilità del prodotto anche sui semilavorati in modo da garantire lo svolgimento di una corretta concorrenza'. A Bruxelles gli amministratori pratesi hanno messo le basi anche per far decollare a livello europeo il centro di ricerca sul tessile che sarà realizzato a Prato nel 2005 grazie a finanziamenti nazionali e degli enti locali.(ANSA)."
701,http://comunicati.comune.prato.it/generali/?action=dettaglio&comunicato=14200400000701,15/12/2004,14:12,Circoscrizioni,"In Commissione si discute il regolamento sul verde","Venerdì 17 ore 21.15 alla sede della circoscrizione Nord","Le norme illustrate da un  dirigente di Asm","Venerdì 17 dicembre, alle 21.15, nella sede della circoscrizione Prato Nord (via VII Marzo 15), si riunirà la Commissione urbanistica, ambiente, sport e verde pubblico presieduta da Marco Baldi. All'ordine del giorno la presentazione del regolamento sul verde pubblico e privato, il cui esame inizia proprio in questa sede. A illustrare i contenuti del provvedimento, interverrà Marco Mascelli di  Asm, la società cui è affidata la manutenzione del verde pubblico della città,  Il regolamento contiene un insieme di norme per garantire la salvaguardia del patrimonio vegetale e la fruizione dei parchi e dei giardini.
Compito della commissari è quello di esprimere sul testo eventuali osservazioni, che successivamente saranno portate all'esame del consiglio della circoscrizione cui spetta esprimere il parere favorevole o contrario.
La seduta di venerdì prossimo servirà anche a fare il punto sulle attività promosse dalla Commissione dal mese di luglio in poi. 
Si ricorda che le sedute della commissione sono pubbliche."
702,http://comunicati.comune.prato.it/generali/?action=dettaglio&comunicato=14200400000702,15/12/2004,14:14,Circoscrizioni,"Ovest. «Omaggio a Giorgio Gaber» con la regia di Roberto Carlesi","«Natalogie all'Ovest 2004»","Giovedì 16 dicembre alle ore 21 al circolo Arci «R.Degli Innocenti» a Galciana","Domani, giovedì 16 dicembre alle ore 21, al circolo
Arci «Renzo Degli Innocenti» via Andrea Costa 62 Galciana, la Circoscrizione Ovest, nell'ambito delle «Natalogie all'Ovest 2004», propone lo spettacolo musicale «Che Fai? T’incazz!!!! – Omaggio a Giorgio Gaber», libero adattamento tratto dai testi di Giorgio Gaber e Sandro Luporini con la regia di Roberto Carlesi, messo in scena dalla compagnia teatrale «Delle Rose e dell’Ortiche».
Lo spettacolo ripropone le canzoni ed i monologhi di Giorgio Gaber e le sue riflessioni sulla vita e sul mondo. Un omaggio al signor «G» ed a coloro che lo hanno conosciuto ed apprezzato ma, soprattutto, a quelli che lo ricordano vagamente senza conoscere il valore del suo messaggio culturale.
Gli interpreti sono Anna Lastrucci, Elisa Martelli, Filippo Petacchi, Giada Scaccini, Gianluca Gori, Lorenzo Giacomelli, Marco Coraggio, Maurizio Bertocci, Paolo Bruni e Veronica Natali; voci tastiera e chitarra Massimo Boddi e Osvaldo Brizzi; fonico e luci Alessio Farina.  
L' ingresso è libero e gratuito.
"
703,http://comunicati.comune.prato.it/generali/?action=dettaglio&comunicato=14200400000703,15/12/2004,14:10,Pace,"Mostra di presepi, inaugurazione con Gorelli e Mazzoni","Dal 16 dicembre al 6 gennaio nel chiostro di S. Francesco","Rientra nel programma 'Costruiamo un futuro di pace'","Promossa dal Coordinamento pro pace in Palestina, sarà inaugurata domani, 16 dicembre alle ore 15, nel chiostro della chiesa di San Francesco, la mostra dei presepi che rimarrà aperta fino al 6 gennaio. Alla cerimonia di inaugurazione interverranno gli assessori alla Pace della Provincia, Irene Gorelli, e del Comune, Andrea Mazzoni, insieme ai componenti del Coordinamento.
L'esposizione comprende un presepe artistico con ricostruzione storica e ambientale, realizzato dai coniugi Luciano Cattarin e Luciana Mercatanti, e numerosi presepi storici provenienti da diverse città.
L'iniziativa si inserisce nel più generale contesto del programma 'Costruiamo un futuro di Pace', che ha fra i suoi obiettivi la raccolta di fondi per sostenere i progetti formativi: il primo riguarda le rette scolastiche per gli studenti della scuola Terra Santa; il secondo le borse di studio per studenti universitari. 
All'interno della mostra saranno presentati anche prodotti in legno di ulivo, madreperla e merletti , realizzati dagli artigiani di Betlemme.
La mostra resterà aperta dal 16 dicembre al 6 gennaio  prossimo
Da lun. a venerdì solo il pomeriggio 


"
704,http://comunicati.comune.prato.it/generali/?action=dettaglio&comunicato=14200400000704,15/12/2004,14:08,Infanzia,"Natalogie 2004. Alberi di Natale fatti dai bambini in vetrina.","Hanno aderito negozi, bar e librerie del centro","Nieri: 'La scuola dell'infanzia si apre alla città'","La scuola dell'infanzia e gli asili nido si aprono alla città e per la prima volta i più piccoli potranno mettere letteralmente in vetrina il risultato del proprio lavoro. Durante le feste natalizie, infatti, i negozi e i bar della città  addobberanno i loro spazi e le loro vetrine con gli alberi di Natale,  che con grande fantasia e non comune abilità,  sono stati realizzati negli asili nido e nelle scuole materne, usando  materiali poveri e di recupero. L'iniziativa, voluta e coordinata dai Servizi Educativi del Comune, ha ottenuto la piena adesione di tutti coloro che operano nei nidi e nelle  materne di Prato,  dei bambini e delle bambine in primo luogo, ma anche dei genitori, degli insegnanti e di tutti gli operatori scolastici.
'E' il primo anno - commenta l'assessore alle Politiche educative, Sabrina Nieri -  che nasce una collaborazione così ampia: fra assessorati e uffici del Comune diversi come i servizi educativi, la cultura, la scuola di musica; fra scuole comunali, statali e private; fra genitori, insegnanti e operatori. Fra tutti questi e le due organizzazioni del commercio, Unione commercianti e Confesercenti che, accogliendo la nostra proposta, se ne sono fatti portavoce nei confronti dei propri associati'.
'Sono molti i pubblici esercizi  che adesso ospiteranno i nostri alberi di Natale,  vere e proprie opere d'arte, - afferma Nieri -  che testimoniano il valore di iniziative e attività che per tradizione connotano la cultura della prima e seconda infanzia'. 'Hanno lavorato tutti insieme - sottolinea ancora l'assessore - per dare, con il loro lavoro improntato sempre e visibilmente al rispetto della multiculturalità, un messaggio positivo e di solidarietà in un mondo dove si stanno vivendo situazioni delicate e difficili'.
L'offerta degli eventi natalizi promossi dai Servzi educativi per l'infanzia non si ferma qui: anche quest'anno sono in programma iniziative educative rivolte ai bambini da 0 a sei anni e ai loro genitori.  Il programma per i più piccoli prevede una serie di attività che sviluppano principalmente due temi: la musica e il teatro. 
Sotto lo slogan 'natale è ... musica', sabato 18 dicembre, dalle 9.30 alle 11, appuntamento alla scuola di musica Verdi,  con i laboratori di avvicinamento alla musica per i bambini della scuola dell'infanzia; quindi, il 18 e il 19 dicembre animazioni musicali per i bambini in età di nido  nelle strutture che partecipano al progetto 'Vediamoci di +'.  Aperto a tutti il concerto dei bambini della scuola di musica Verdi che si esibiranno in piazza del Comune alle 16 di sabato 18 dicembre. 
Per il filone 'natale è ...teatro' sono previsti due spettacoli in piazza San Francesco: il primo con il gruppo 'Teatro dell'Aleph' si terrà domenica 19 dicembre a partire dalle 11; il secondo con il gruppo teatrale 'Carillon', è fissato per martedì 28 dicembre a partire dalle 16.30. Appuntamento speciale, alle 9 e alle 11 di sabato 18 dicembre, per i bambini di 3 e 4 anni con l'animazione -spettacolo 'Racconta e disegna' condotto da Marco Ermini presso il teatro Magnolfi.
Insomma tante occasioni per aspettare insieme il Natale.

TUTTI I NIDI E LE MATERNE
asilo Nido Comunale via Fiorentina
asilo Nido Comunale Charitas	 
asilo Nido Comunale Cialdini
asilo Nido Comunale Nido la Querce 
scuola Comunale dell’Infanzia Corridoni
asilo Nido Comunale Nido Arcobaleno
asilo Nido Comunale Nido Galilei 
scuola Comunale dell’Infanzia Fontanelle 
Asilo Nido Comunale Tavola 	
Scuola Comunale dell’Infanzia Galciana 	
Scuola Comunale dell’Infanzia Maliseti 
Asilo Nido Comunale Borgosanpaolo 
Scuola Materna Privata Paritaria S. G. Bosco 
Asilo Nido Comunale S. Vincenzo 	
Asilo Nido Comunale Le Badie 	
Scuola Materna Statale Collodi
Asilo Nido Comunale S. Lucia
Scuola Comunale dell’Infanzia Vergaio
Asilo Nido Comunale Borgonuovo  	
Scuola Comunale dell’Infanzia S.Vincenzo 	
Scuola Comunale dell’Infanzia Borgosanpaolo 	
Scuola Comunale dell’Infanzia Figline 	
Scuola Comunale dell’Infanzia Galilei 	
Scuola Comunale dell’Infanzia Meucci 	
Asilo Nido Privato “Nido di Alice” 	
Scuola Materna Privata Paritaria Madonna dell’Ulivo Asilo Nido Privato “Paese Senza Punta” 	
Asilo Nido Privato “Mary Poppin’s House”  	
Scuola Materna Statale “Chiesanuova” 
Asilo Nido Comunale Maliseti	
Asilo nido Privato “L’Albero del Melograno” 	




 "
705,http://comunicati.comune.prato.it/generali/?action=dettaglio&comunicato=14200400000705,15/12/2004,15:37,Ambiente,"«La cogenerazione in sintonia coi programmi Ue»","L'esito della missione a Bruxelles di Logli e Romagnoli","Prsidente e sindaco soddisfatti per i risultati scaturiti dagli incontri con la Comunità","Da oggi l'Europa, e le strutture di governo comunitario, sono più vicine. Il presidente della Provincia Massimo Logli e il sindaco di Prato Marco Romagnoli, in missione a Bruxelles, accompagnati rispettivamente dagli assessori alle attività produttive Daniele Panerati e Fabio Giovagnoli, hanno di fatto aperto nella capitale belga uno 'sportello' di rappresentanza presso l'Unione europea.
Sarà l'ufficio già presente a Bruxelles della Regione Toscana ad assistere Prato, Provincia e Comune, nelle loro relazioni con le strutture comunitarie. Fra i servizi che saranno forniti ai due Enti locali pratesi una costante attività di informazione sui bandi europei e sulle politiche comunitarie, nonchè una altrettanto costante attività di collegamento con gli uffici dell'Ue.
Ma Logli e Romagnoli a Bruxelles hanno posto le basi per stabilire un rapporto continuato con le strutture della Comunità. E dopo aver chiesto a gran voce rigidi controlli contro il commercio sleale e la salvaguardia delle produzioni tessili nei confronti della Cina, nell'incontro con Isabel Garcia Catalan, funzionaria della Direzione generale commercio unità tessile, e aver colto con favore la notizia che la Commissione europea è orientata a porre l'obbligo della dichiarazione d'origine per tutti i prodotti importati, presidente e sindaco sono passati ad affrontare i temi dell'energia e delle fonti rinnovabili col dottor Livio Stefanelli della Direzione generale Ricerca.
Se negli incontri mattutini di ieri la delegazione pratese aveva incassato l'ok comunitario a far decollare il centro di ricerca sul tessile, che sarà realizzato nel 2005, Logli e Romagnoli hanno incassato nel pomeriggio la disponibilità della Commissione europea a svolgere a Prato un convegno sulla termovalorizzazione, con illustrazione delle esperienze europee e presentazione delle linee guida della Comunità per quanto concerne il ciclo dei rifiuti, il loro uso, e la possibilità di realizzare impianti che producano energia, che a pieno titolo rientrano nelle politiche comunitarie.
Sull'energia la delegazione pratese porta a casa l'interesse dell'Ue a sostenere programmi locali per l'uso di fonti rinnovabili, compresi progetti per l'idrogeno, per la ricerca e l'innovazione e per lo scambio di ricercatori e borse di studio per iniziative sulle fonti energetiche.
«Un viaggio - ha dichiarato il sindaco Romagnoli - molto utile, per i contatti che abbiamo stabilito, per l'accoglienza delle nostre ipotesi per quanto concerne la tutela del tessile, per l'interesse della Comunità a sostenere programmi infrastrutturali, per la disponibilità della stessa Comunità ad impegnarsi nella ricerca, nello sviluppo di fonti energetiche rinnovabili, nella definizione di impianti di produzione energetica connessi al ciclo dei rifiuti. Una scelta pratese che è in piena sintonia con l'Ue». 
Sulla stessa lunghezza d'onda il presidente della Provincia Massimo Logli: «Da Bruxelles è confermato il valore del progetto del Centro di ricerca tessile, che ha le carte in regola per inserirsi nella piattaforma di ricerca europea». Soddisfatto Logli anche perchè la scelta di «Provincia e Comuni di attivare strategie ambientali d'area, compresa la cogenerazione, è confome alle linee europee». La soddisfazione si estende «all'apprezzamento ricevuto al progetto Emas di certificazione ambientale del distretto e a Life natura per la tutela della biodiversità in Calvana».   "
706,http://comunicati.comune.prato.it/generali/?action=dettaglio&comunicato=14200400000706,15/12/2004,13:42,Sport,"Tutti in campo per solidarietà nella Volley marathon","Torna il 19 dicembre al palaprato la 5a edizione dell'evento","Il ricavato della manifestazione, organizzata da Comune e Polizia municiple, sarà devoluto all'Associazione tumori toscana","Vigili del fuoco, industriali, funzionari comunali, medici, professori e vigili urbani si trasformano per un giorno in giocatori di pallavolo a scopo benefico: domenica 19 dicembre al Palaprato si terrà la Volley marathon, manifestazione benefica organizzata dall'assessorato allo Sport e dal Gruppo sportivo ricreativo della Polizia municipale che quest'anno devolve il ricavato a favore di Att, Associazione Tumori Toscana, che assiste i malati di tumore a casa gratuitamente 24 ore su 24 anche nelle festività. L'iniziativa è stata presentata stamattina dall'assessore allo Sport Aldo Milone, dal comandante della Polizia municipale Marco Nieri, dal presidente del Gruppo sportivo del Corpo Sergio Paolini, dall'ideatore della manifestazione Aldo toccafondi, membro dello stesso Gruppo, da Betti Faggi, responsabile dell'Ufficio Educazione fisica del Centro Servizi amministrativi di Prato, e dal direttore sanitario dell'Att Andrea Giusti.
Sedici le squadre schierate in campo a partire dalle 14.00, mentre la mattina dalle 10.00 si terrà la Children volley marathon per i ragazzi delle elementari e delle medie, a cura del Csa, con l'animazione di due istituti superiori, il Gramsci-Keynes e il Copernico. Per concludere alle 22.00 Festa della pallavolo con la partecipazione dell'assessore Milone e delle squadre protagoniste ela proiezione di un filmato dedicato al mondo del volley pratese realizzato da Roberto Santoro, noto allenatore pratese di questa disciplina sportiva: «La Volley marathon è arrivata quest'anno alla sua quinta edizione - ha commentato l'assessore Milone - e negli anni passati ha raccolto grandi successi sia dal punto di vista della partecipazione che da quello della raccolta a scopo benefico, fatta sempre a favore di enti solidali diversi: ha registrato una crescita continua fino all'anno scorso, quando vennero raccolti 10.500 euro in favore dell'Associazione pratese di assistenza agli spastici. Tutto questo grazie soprattutto all'impegno volontario profuso dal Gruppo ssportivo dei vigili e delle squadre partecipanti». «E' un modo per essere vicini alla città al di là del nostro ruolo - ha aggiunto il comandante Nieri - Il nostro Gruppo sportivo dedica infatti il proprio tempo libero ad attività con valenza sociale attraverso l'organizzazione di diverse manifestazioni che coniugano lo sport alla solidarietà». Infatti il 19 dicembre il Gs della Polizia municipale è impegnato anche nella sesta Corsa podistica della solidarietà, organizzata insieme al Gruppo sportivo Le Fonti, che partirà da piazza dei Macelli alle 9.00. Il ricavato della manifestazione, aperta a tutti, sarà devoluto all'associazione 'Noi per voi' che aiuta i piccoli pazienti dell'ospedale Mayer affetti da tumore.
Il programma della Volley marathon prevede la divisione delle squadre in due categorie con i colori di Prato, blu e rosso, e al torneo parteciperanno anche i club di pallavolo della città: alle 14.00 l'incontro tra arbitri di pallavolo Uisp e Polisportiva Aurora, alle 15.00 vigili del fuoco contro enti di promozione sportiva, alle 16.00 la squadra dell'Asl affronterà quella del volontariato, alle 17.00 l'assessorato allo Sport giocherà contro l'Unione industriale, alle 18.00 Polizia municipale contro le vecchie glorie dello stesso Corpo, alle 19.00 Il Gruppo sportivo Convenevole anni '60 contro i professori di educazione fisica, alle 20.00  Fontanelle contro Costa azzurra ed infine alle 21.00 Colzi contro Narnali. 
L'ingresso per poter assistere agli incontri è ad offerta libera: come hanno spiegato i rappresentanti dell'Att, oltre a ricevere la donazione la Volley marathon dà l'occasione all'associazione di divulgare il proprio operato: a Prato infatti l'Att è nata solo nel marzo 2003 e l'anno scorso le richieste d'intervento domicilari assistenza ai malati sono state 75, mentre quest'anno sono 90.
Quest'anno in occasione della Volley marathon ricorre anche un anniversario importante per gli amanti di questo sport: 40 anni fa nacque infatti la prima squadra di pallavolo a Prato. Nel 1964 infatti Roberto Trallori, insegnante di matematica appassionato di sport, fondò infatti la squadra della scuola Convenevole, ceppo comune delle squadre di pallavolo cittadine sorte in seguito. Una particolarità della quinta edizione della Marathon è infatti che il professor Trallori, presente stamani al battesimo della manifestazione, parteciperà alla gara con gli ex alunni che formarono quella prima squadra di pallavolo."
707,http://comunicati.comune.prato.it/generali/?action=dettaglio&comunicato=14200400000707,15/12/2004,16:26,Ambiente,"'Intesa utile anche per Prato'","Accordo tra Anci e Conai per la raccolta degli imballaggi","Per l'assessore Curcio può incrementare la raccolta differenziata","«L'accordo firmato tra l'Anci e il Consorzio per il recupero imballaggi rappresenta un tassello importante nella politica degli incentivi agli enti locali che virtuosamente sviluppano azioni mirate alla valorizzazione della raccolta differenziata e al recupero degli imballaggi». Così l'assessore all'Ambiente Camilla Curcio commenta l'accordo quinquennale firmato ieri dall'Anci (Associazione nazionale dei Comuni italiani) e il Conai (Consorzio per il recupero degli imballaggi) per incentivare la raccolta differenziata dei materiali da imballaggio, come giornali, plastica ed alluminio. L'intesa prevede un corrispettivo per i Comuni che riciclano la maggior quantità di materiali più un aumento degli incentivi dal 5 al 15% se oltre alla quantità viene garantita anche un'elevata qualità dei prodotti riciclati.   
Per il territorio pratese l’intesa si può tradurre in un nuovo obiettivo per la raccolta differenziata, che a livello provinciale raggiunge già il 37% dei rifiuti prodotti, e in una riduzione della produzione di imballaggi: 'La raccolta differenziata rappresenta uno degli elementi basilari della strategia per un’efficiente gestione dei rifiuti – continua l’assessore. – Possiamo attuare progetti finalizzati al riciclo dei materiali in modo da ottenere nuovi prodotti e ulteriori beni da reinserire nel circuito di mercato con un significativo risparmio economico, oltre che ambientale. La collaborazione finora messa in atto tra enti territoriali ed Asm coglierà sicuramente anche questa nuova opportunità offerta dall’Accordo.” Uno dei principali punti dell’intesa è infatti quello della promozione degli “acquisti verdi”, grazie ai quali si crea un mercato dei prodotti realizzati con materiali riciclati per diminuirne la produzione, “una buona pratica da incentivare nelle Amministrazioni pubbliche” secondo l’assessore Curcio. "
708,http://comunicati.comune.prato.it/generali/?action=dettaglio&comunicato=14200400000708,15/12/2004,15:07,Scuola,"Borse di studio in pagamento","Dal 21al 31 dicembre presso la Tesoreria del Comune","Sono relative all'anno scolastico 2003-2004","Le borse di studio, relative all'anno scolastico 2003/2004, saranno in pagamento presso la Tesoreria Comunale (CariPrato, viale Piave angolo piazza S. Marco) dal 21 al 31 dicembre prossimo.
Per la riscossione delle somme i beneficiari dovranno esibire un documento d'identità e il codice fiscale.
E' possibile delegare alla riscossione una terza persona mediante una dichiarazione da rilasciare personalmente al Servizio pubblica istruzione, unità operativa Diritto allo Studio, via Migliorati 1/A 3° piano (tel. 616415-616414).
Le somme non riscosse entro il 31 dicembre saranno riaccreditate al Comune. In questo caso la riscossione potrà avvenire nel corso dell'anno 2005.
 
"
709,http://comunicati.comune.prato.it/generali/?action=dettaglio&comunicato=14200400000709,,,,,,,"notizia non presente"
710,http://comunicati.comune.prato.it/generali/?action=dettaglio&comunicato=14200400000710,20/12/2004,14:54,Circoscrizioni,"Circoscrizione Nord, si riunisce il consiglio","Mercoledì  22 dicembre, ore 21.15, in via 7 Marzo","In discussione la  passerella ciclo-pedonale di viale Cervi","E' convocata per mercoledì 22 dicembre, alle 21,15, al Centro Civico di via Sette Marzo 15, la prossima seduta del consiglio della circoscrizione Prato Nord. 
All'ordine del giorno, tra gli altri, sarà in discussione l'interrogazione dei consiglieri Tempestini, Faggi e Ganugi, sulla passerella ciclo-pedonale per l'attraversamento di viale fratelli Cervi.
Quindi il presidente, Alberto Manzan, presenterà la relazione programmatica  per la redazione del Bilancio di previsione 2005 e pluriennale 2005-2007.
Infine, saranno esaminate le richieste di patrocinio pervenute alla circoscrizione.
 "
711,http://comunicati.comune.prato.it/generali/?action=dettaglio&comunicato=14200400000711,,,,,,,"notizia non presente"
712,http://comunicati.comune.prato.it/generali/?action=dettaglio&comunicato=14200400000712,16/12/2004,14:54,Appuntamenti,"Seminario  sulla città accessibile","Laboratorio del tempo, lunedì 20 dicembre","Intervengono gli assessori Carlesi e Frattani","Si intitola 'Politiche, esperienze e progetti per l'accessibilità dei tempi e degli spazi' il seminario che si terrà lunedì, 20 dicembre, dalle 9.30 alle 13, al laboratorio del Tempo in via Filicaia 34/7.
Il tema è quello della vivibilità della città e, quindi, del tipo di ricaduta che le trasformazioni messe in atto dai diversi soggetti istituzionali per venire incontro ai bisogni e alle aspettative delle persone di ogni età, abili e o disabili, hanno determinato sulla vita dei cittadini. 
Sarà l'assessore alla Multiculturalità, Andrea Frattani, a portare il saluto ai convegnisti. Quindi, i lavori saranno introdotti  dalla coordinatrice del progetto Città e Accessibilità', Fanny De Cara. In programma interventi di docenti universitari e tecnici, tra cui quello dell'architetto Luca Marzi dell'Università di Firenze, che presenterà i risultati del monitoraggio della fruibilità degli spazi aperti al pubblico a Prato. Mauro Fastelli, tecnico dell'educazione e della riabilitazione in Orientamento e mobilità per disabili visivi, parlerà della progettazione dell'ambiente urbano accessibile ai disabili visivi. L'architetto Alessandro Bacchetti dell'Università di Firenze, illustrerà le pavimentazioni e le protezioni dalle cadute, mentre l'architetto Antonio Lauria dell'Università di Firenze approfondirà il rapporto uomo-spazio-relazioni parlando della comunicatività e fruibilità degli spazi urbani. Interverrà anche Michele Mezzacappa, responsabile promozione di un sistema di diritti di cittadinanza della Regione Toscana. Dopo il dibattito, il seminario si concluderà con l'intervento di Massimo Carlesi, assessore alla Mobilità."
713,http://comunicati.comune.prato.it/generali/?action=dettaglio&comunicato=14200400000713,16/12/2004,14:53,Circoscrizioni,"Nord, «Squisio una storia pratese» spettacolo teatrale","Iniziative autunno/inverno 2004","Venerdì 17 alla Casa del popolo di Coiano, via Bisenzio a S.Martino 5/f, alle ore 21.","Domani, venerdì 17 dicembre alle ore 21 alla Casa del popolo di Coiano, via Bisenzio a S.Martino 5/f, per la rassegna di spettacoli teatrali organizzati dalla Circoscrizione nord, nell'ambito delle iniziative autunno/inverno 2004, è di scena la compagnia degli Ottoni con lo spettacolo in dialetto pratese «Squisio una storia pratese».
L'ingresso è gratuito. "
714,http://comunicati.comune.prato.it/generali/?action=dettaglio&comunicato=14200400000714,16/12/2004,14:53,Agenda,"Auguri alla centenaria  Giovanna Giovannelli","Oggi compie cento anni","Donata da Carlesi la medaglia d'oro","Compie oggi cento anni la nostra concittadina Giovanna Giovannelli Maranghi. L'assessore Massimo Carlesi ha fatto personalmente gli auguri alla centenaria e, visitandola nella sua abitazione, ha portato in dono la medaglia commemorativa del centesimo compleanno, con le felicitazioni e gli auguri più sinceri dell'amministrazione comunale e di tutta la città."
715,http://comunicati.comune.prato.it/generali/?action=dettaglio&comunicato=14200400000715,,,,,,,"notizia non presente"
716,http://comunicati.comune.prato.it/generali/?action=dettaglio&comunicato=14200400000716,16/12/2004,16:32,"Tempi e Orari","Disabili, servizio taxi per il tempo libero","Presentato il progetto 'La città è mia'","Sconto sulle corse e ingresso gratuito anche per gli accompagnatori a musei, cinema e teatri","Da oggi i disabili potranno utilizzare anche il taxi per recarsi a fare la spesa, a teatro e al cinema: sono stati presentati stamani in piazza del Comune i due nuovi taxi attrezzati per il trasporto di carrozzine a motore, frutto del progetto 'La città è m.i.a., mobilità in autonomia', realizzato dall'assessorato alla Mobilità in accordo con il Consorzio dei tassisti pratesi (Cotapra) ed in collaborazione con l'associazione di promozione sociale Arteriosa. Oltre ad inaugurare i due nuovi mezzi l'assessore alla Mobilità Massimo Carlesi ha presentato le diverse iniziative che compongono il progetto, accomunate dall'obiettivo di rendere la città accessibile in ogni suo spazio anche a chi è costretto su una sedia a rotelle o è comunque invalido al 100%. Erano presenti l'ex assessore alla Città delle pari opportunità Manuela Bruscia, che aveva avviato il progetto alla fine della passata legislatura, Riccardo Turchi dell'Ufficio relazioni con l'associazionismo, Francesco Fantozzi di Arteriosa, il direttore della multisala Vis pathè Maurizio Mantovani, il presidente di Cotapra Andrea Colpizzi e i rappresentanti delle associazioni dei disabili che sono state coinvolte nel progetto di mobilità in autonomia, tra cui Primitivo Masi dell'Unione italiana ciechi, Luisa Viviani dell'associazione Assistenza agli spastici e Anna Fogacci dell'associazione mutilati ed invalidi civili.
Oltre ai due taxi speciali per i disabili motori, dotati di pianale ribassato per trasportare fino a due carrozzine e con tre posti davanti e tre posti dietro, per gli altri disabili, sensoriali o comunque invalidi al 100% sono a disposizione i 31 taxi tradizionali: l'accordo stretto tra Comune e Cotapra prevede uno sconto di 3 euro per ogni corsa sul costo complessivo del percorso. Basterà chiedere il necessario tesserino di riconoscimento e accredito nella propria Circoscrizione di residenza presentando il certificato sanitario più recente. La Circoscrizione rilascerà oltre al tesserino un blocchetto di buoni da consegnare al tassista per ottenere lo sconto. Per prenotare il servizio bisogna telefonare al call center dei taxi 0574/5656, che risponde dalle 8 alle 22. Il servizio è disponibile 7 giorni su 7 per una durata massima di 4 ore. Ma il progetto non è solo mobilità: ne fa parte infatti il servizio di accompagnamento gratuito dei disabili, fornito dai giovani volontari dell'associazione Arteriosa: la prenotazione è obbligatoria telefonado nelle 24 ore precedenti allo stesso call center. L'accompagnatore può essere richiesto per trascorrere il tempo libero a teatro, al cinema, al museo o a vedere una partita, fare shopping o andare ai giardini. Grazie inoltre ad una convenzione stipulata dal Comune l'ingresso è gratuito per i disabili e i loro accompagnatori al Metastasio, al Fabbricone, al cinema Terminale, al Vis pathè, al Museo del Tessuto e al Centro per l'arte contemporanea Pecci. L'ingresso gratuito è garantito anche senza usufruire del servizio taxi: 'Prato è la prima città in Italia ad avere un servizio simile, che consente l'utilizzo del servizio taxi, con o senza accompagnatori - ha detto l'assessore Carlesi - Tutto questo è stato possibile soprattutto grazie all'impegno dei volontari, che dedicano il loro tempo all'aiuto dei disabili. La sperimentazione durerà 18 mesi con verifiche semestrali». 
'La realizzazione di quest'iniziativa dimostra che le giunte passano, ma i buoni progetti restano - ha aggiunto Manuela Bruscia - Muoversi più comodamente anche per chi è disabile è un diritto di cittadinanza che diffonde la cultura dell'accessibilità alla città per tutti.'
  "
717,http://comunicati.comune.prato.it/generali/?action=dettaglio&comunicato=14200400000717,16/12/2004,16:42,Agenda,"Divieto di sosta in via Curtatone",-,,"Allo scopo di consentire il posizionamento di mezzi occorrenti per operazioni di getto in calcestruzzo al numero civico 73 di via Curtatone il 21 dicembre dalle 08.00 fino al termine dei lavori e comunque non oltre le 18.00 in via Curtatone nel tratto compreso tra il civico 71 e via Oberdan sarà istituito il divieto di sosta con rimozione forzata su ambo i lati. "
718,http://comunicati.comune.prato.it/generali/?action=dettaglio&comunicato=14200400000718,16/12/2004,16:52,Agenda,"Divieto di sosta in via di Cantagallo",-,,"Dal 20 dicembre fino al termine dei lavori e comunque non oltre il 30 dicembre in via di Cantagallo sarà istituito il divieto di sosta con rimozione forzata per una lunghezza di circa 6 metri, allo scopo di  consentire l’installazione di un ponteggio , occorrente per lavori di manutenzione ordinaria ad un immobile.

"
719,http://comunicati.comune.prato.it/generali/?action=dettaglio&comunicato=14200400000719,16/12/2004,16:59,Agenda,"Divieto di sosta per lavori alla rete idrica",-,,"A causa di perdite dalla rete idrica fino al 29 dicembre durante i lavori di scavo eseguiti da Publiacqua vigerà il divieto di sosta con rimozione forzata su ambo i lati ed all’occorrenza il senso unico alternato con l’ausilio di movieri a vista in via Piero della Francesca, via Vergaio bivio, via Firenze, via di Montemurlo, via di Nebbiaia e via Lunga di Cafaggio.

 
"
720,http://comunicati.comune.prato.it/generali/?action=dettaglio&comunicato=14200400000720,17/12/2004,13:41,Infanzia,"Spettacolo di  bambini e genitori alla casa di riposo","Domani, 18 dicembre,  alle 15.45 in via Roma","E' organizzato dal nido comunale 'Arcobaleno'","I genitori dell’asilo nido comunale “Arcobaleno” domani, 18 dicembre alle 15.45,  saranno in scena alla casa di riposo di via Roma con un lavoro ispirato alla commedia brillante di Pino Severi  dal titolo “La storia della nonna Beppa”. 
Lo spettacolo nasce in seguito alla partecipazione dei genitori, insieme alle educatrici dell’asilo, ad un laboratorio teatrale che si ripete da diversi anni coinvolgendo anche i genitori di ex allievi dell’asilo. 'E' questa una delle occasioni - sottolineano i responsabili dei Servizi educativi dell'infanzia - nelle quali le scuole comunali si aprono alle famiglie, offrendo occasioni ludiche per stare insieme e momenti di continuità scuola-famiglia'.
I genitori, accompagnati dai propri bambini, nel pomeriggio di sabato offriranno un pomeriggio di svago agli ospiti della casa di riposo e ai loro parenti, a sottolineare l’importanza dell’incontro tra generazioni.
Al termine dello spettacolo arriverà Babbo Natale che offrirà caramelle e chicchi ai bambini;  saranno intonati  canti natalizi e gustati i dolci preparati dai familiari degli ospiti.

 
"
721,http://comunicati.comune.prato.it/generali/?action=dettaglio&comunicato=14200400000721,17/12/2004,14:03,Infanzia,"Concerto dei bambini in piazza del Comune","Natalogie 2004, eventi in programma per il 18 e il 19 dicembre","Laboratori musicali, teatrali e tanta animazione","Da domani, sabato 18 dicembre, prendono il via gli appuntamenti in programma nelle Natalogie 2004 organizzati dai Servizi educativi per l'infanzia del Comune. Si comincia con i laboratori di avvicinamento alla musica per i bambini dela scuola dell'infanzia, condotti da esperti, che si terranno alla scuola di musica Verdi il primo alle 9.00 e il secondo alle 11.00.  Nel pomeriggio, alle 15.30, in piazza dei Comune, i bambini della scuola Verdi terranno il concerto 'Cantando sotto l'albero'. 
Le animazioni musicali rivolte ai bambini dei nidi si terranno negli spazi del 'Vediamoci di +': alla ludoteca Galilei (in via Ada Negri 53), sabato 18 dicembre, dalle 9.30 alle 12.30, si realizzeranno laboratori di costruzione di strumenti musicali e si esibirà 'L'Orchestra dei folletti': all'asilo nido Nuova Vita (via Clementi 47) sabato pomeriggio,dalle 16 alle 19, 'Canti, e suoni aspettando Babbo Natale'; all'asilo nido Il Girotondo (Via Pini 77) domenica 19 dicembre, dalle 9.30 alle 12.30 'Girotondo di Natale'. 
Natale è anche teatro: uno spettacolo/laboratorio 'Racconta e disegna', rivolto ai bimbi in età di nido e di materna, sarà messo in scena al teatro Magnolfi (Via Gobetti) sabato alle 9.30 con due repliche: alle 9.30 e alle 11.00. Domenica 19 dicembre, alle 11, per tutti i bambini appuntamento in piazza San Francesco per lo spettacolo itinerante di animazione teatrale del gruppo 'Teatro dell'Aleph' che percorrerà le vie del centro storico.






"
722,http://comunicati.comune.prato.it/generali/?action=dettaglio&comunicato=14200400000722,17/12/2004,12:56,Circoscrizioni,"Ovest, festa di Natale per i bambini e concerto natalizio","«Natalogie all'Ovest 2004»","Alle ore 16 alla Ludoteca «La scatola magica» e alle ore 21 alla chiesa di Maliseti.","Domani, sabato 18 dicembre alle ore 16, alla ludoteca «La scatola magica» via L. da Prato 17, ci sarà la tradizionale festa natalizia per bambini, mentre, alle ore 21 alla chiesa di Maliseti via Montalese, la filarmonica «G. Puccini» di Galciana, diretta dal M° Sara Rapezzi, eseguirà il consueto concerto natalizio della Circoscrizione Ovest.
Di scena anche il Bibliobus con il prestito librario, sabato 18 dicembre alle ore 16,30 al centro commerciale di Maliseti e domenica 19 dicembre alle ore 10,30 al giardino davanti al chiesino di S.Paolo."
723,http://comunicati.comune.prato.it/generali/?action=dettaglio&comunicato=14200400000723,17/12/2004,12:56,Circoscrizioni,"Nord, film per ragazzi e Natale insieme per bambini e genitori","Iniziative autunno/inverno 2004","«Simbad: la leggenda dei 7 mari», spettacoli del gruppo Octava Rima e canti Gospel.","Domani, sabato 18 dicembre, gli appuntamenti con le iniziative della Circoscrizione nord prevedono alle ore 10, alla Casa del popolo di Coiano via Bisenzio a s.Martino 5/f, lo spettacolo teatral-musicale «Magi-come-ta» eseguito da Octava Rima; alle ore 15, alla chiesa di S.Giovanni Bosco via Ciliani sulla vella 31, «La befana racconta» narrazione di novelle italiane ed europee eseguite da Octava Rima; infine alle ore 17, allo spazio ragazzi in via Corridoni 11, sarà proiettato il film «Simbad: la leggenda dei 7 mari».
Domenica 19 dicembre alle ore 21 alla chiesa dei SS.Martiri via Medaglie d'oro 42, il gruppo «Black & White Ensemble» eseguirà canti gospel.
L'ingresso a tutte le iniziative è gratuito."
724,http://comunicati.comune.prato.it/generali/?action=dettaglio&comunicato=14200400000724,17/12/2004,14:12,Circoscrizioni,"Circoscrizione Sud, Babbo Natale in carrozza in ogni frazione","Natalogie 2004","Peris: 'Vogliamo ricostruire l'identità dei paesi'","Un punto luminoso come la stella cometa illuminerà un luogo preciso in ognuna delle frazioni della circoscrizione sud per indicare che proprio lì, in quella piazza, in quella strada,  arriveranno gli zampognari, Babbo Natale, la Befana e non solo. La circoscrizione Prato Sud, anche con le Natalogie, vuol proseguire nella direzione di ricostruire in tutte le frazioni l'identità di paese, di comunità.   
'Abbiamo cercato - spiega la presidente Maria Luisa Peris - la collaborazione delle associazioni, dei circoli, dei gruppi culturali, delle parrocchie, del volontariato, dei commercianti, per ricreare nelle frazioni lo spirito di appartenza e lavorare tutti insieme a costruire la speciale atmosfera del Natale in ogni paese'. 
Per questo a Cafaggio come a Fontanelle, a Paperino, come a San Giorgio e a Santa Maria a Colonica, a Grignano e a Le Badie come a Castelnuovo, a Tavola, a Iolo, Tobbiana, Casale e San Giusto ci sarà, grazie al contributo di un circolo o di un commerciante, un punto luminoso, dove accadranno tutti gli eventi legati alle Natalogie. E' lì che Babbo Natale arriverà in carrozza con i doni per i bambini: per tutti un sacchetto con i dolci della tradizione, i befanini (quelli veri fatti a Lucca a forma di stella e animalini), i biscottini di Prato, i quaresimali e gli zuccherini di Vernio. L'iniziativa è curata da Slow Food, il Centro nazionale di educazione e ricerca alimentare, sensoriale e del gusto che ha una sede proprio nella circoscrizione. L'appuntamento è alle 17: Babbo Natale sarà il 19 dicembre a S. Giorgio a Colonica;  il 20 dicembre a Fontanelle, Paperino e Castelnuovo; 21 dicembre a Tobbiana, e Casale, 22 dicembre a Iolo e Tavola; il 23 a San Giusto e Cafaggio; il 24 a Le Badie, Grignano e Scuole Primo Maggio a Pratilia.
In ogni frazione arriveranno anche gli zampognari e le Befane a chiudere i giorni di festa. Non mancheranno, sparsi nei paesi, spettacoli e animazioni: teatro, concerti di musica, cori gospel, bande musicali, mercatini multietnici, mostre fotografiche. E ancora spettacoli fatti dai bambini nelle scuole a scopo solidale, musica operettista nelle strutture protette per anziani, per i quali anche i ragazzi del consigli circoscrizionali dei ragazzi insieme ai coetanei del Punto Giovani organizzeranno pomeriggi di spettacoli e concerti. Da segnalare il presepio vivente di Castelnuovo, l'unico dove i personaggi non rimangono immobili ma sono in movimento.  

IL PROGRAMMA COMPLETO
LE BADIE
23/12 «Zampognata» animazione di strada con  zampognari Octava Rima, dalle ore 15 in poi.
24/12 Buone feste...con gusto. Una carrozza trainata da cavalli trasporta Babbo Natale portando in dono i dolci delle feste, via Pasteur ore 17,30. 
24/12 Sfilata bandistica, partecipano le bande O.Benelli di S. Giusto, G. Verdi di Poggio a Caiano, ritrovo via Pasteur ore 17.
5/1/05 W la Befana, animazione di strada. Un'animatrice vestita da Befana con pattini a rotelle consegnerà a tuti del carbone dolce, mentre uno spazzacamino realizzerà bellissime sculture di palloncini dalle ore 16 in poi.
GRIGNANO
22/12 ore 17,15 sfilata di bambini allievi dell’accademia musicale F.Moradei, via Salviati.
24/12 Buone feste...con gusto. Una carrozza trainata da cavalli trasporta Babbo Natale portando in dono i dolci delle feste, via Salviati ore 18,30. 
24/12 Sfilata bandistica  partecipano le bande O.Benelli di S. Giusto, G. Verdi di Poggio a Caiano, ritrovo via Salviati ore 18.
6/1/05 Musical Grease, compagnia «E' bello crescere», presso e a cura del circolo Cherubini, ore 16.
CAFAGGIO
19/12 Sfilata bandistica, partecipano le bande O.Benelli di S. Giusto, G. Verdi di Poggio a Caiano, ritrovo via J. Da Lentini ore 17,30.
20/12 alla scuola elementare «Cantando Natale», concerto degli alunni della scuola ore 15,30.
23/12 Buone feste...con gusto. Una carrozza trainata da cavalli trasporta Babbo Natale portando in dono i dolci delle feste, p.zza della Chiesa ore 18.
FONTANELLE
19/12 sfilata bandistica, partecipano le bande O.Benelli di S. Giusto, G. Verdi di Poggio a Caiano, ritrovo via Soffici ore 18,30.
20/12 Buone feste...con gusto. Una carrozza trainata da cavalli trasporta Babbo Natale portando in dono i dolci delle feste, giardini di via Parini ore 18.
Dal 26 al 30 dicembre nel pomeriggio, nel salone parrocchiale «Mostra foto di famiglia» e scambio di giocattoli a cura della parrocchia di S. Rita.
6/1/05 ore 15 Festa della Befana a cura della parrocchia di S. Rita.
PAPERINO
19/12 Pranzo di Natale a cura e presso il circolo Arci di Paperino, ore 12,30 e a seguire ore 16,30 laboratorio per ragazzi «Costruiamo gli addobbi per l’albero di Natale».
20/12 Buone feste...con gusto. Una carrozza trainata da cavalli trasporta  Babbo Natale portando in dono i dolci delle feste, p.zza Punzecchi ore 17.
22/12 «Zampognata», animazione di strada con  zampognari Octava Rima dalle ore 16,30 in poi.
23/12 ore 11 alla palestra della scuola elementare A. Cecchi «Auguri d’in-canto», canti natalizi eseguiti dagli alunni.
5/1/05 dalle ore 20 «La Befana vien di notte», tradizionale distribuzione dei regali di casa in casa a cura del circolo Arci.
23/12 ore 21,30 Gospel Fire Choir di Patrizia Calussi presso spazio polivalente della scuola A.Cecchi.
S.GIORGIO A COLONICA
19/12 Buone feste...con gusto. Una carrozza trainata da cavalli trasporta Babbo Natale portando in dono i dolci delle feste, p.zza della Chiesa ore 17. 
19/12 recita natalizia degli alunni della scuola d'infanzia S. Cuore, cinema parrocchiale ore 15,30.
21/12 «Zampognata», animazione di strada con  zampognari Octava Rima, dalle ore 15 in poi.
23/12 «Babbo Natale in Farmacia» vi aspetta per consegnarvi i regali presso la farmacia in via delle Miccine, ore 16.
27/12 ore 16,30, «La famiglia Spupazzoni», teatro di burattini della compagnia Teatro La Baracca, nei locali del circolo M. Tronci.
6/1/05 ore 15, «Incontriamo e giochiamo con la Befana» per le strade di S. Giorgio, a cura del Gruppo Giovani di S.Giorgio.
S. MARIA A COLONICA
19/12 ore 16,30 nei locali della parrocchia, «Canto di Natale», tratto dal racconto di C. Dickens, spettacolo musicale recitato e cantato dai bambini e dai ragazzi, a cura della parrocchia di S.Maria a Colonica.
19/12 Buone feste...con gusto. Una carrozza trainata da cavalli trasporta Babbo Natale portando in dono i dolci delle feste, p.zza della Chiesa ore 18.
21/12 «Zampognata», animazione di strada con  zampognari Octava Rima, dalle ore 16 in poi.
24/12 concerto di musica barocca per clavicembalo e flauto dolce eseguito da Chiara Cirri e Carlotta Vettori, ore 23 Pieve di S. Maria a Colonica. A cura della parrocchia stessa.
5/1/05 Arriva la Befana a casa, consegna a domicilio di doni e calze. Ritrovo Befane circolo Arci R. Boschi e circolo MCL ore 18, consegna doni dopo le ore 20.
6/1/05 Grande Festa della Befana, ore 16 all’oratorio della compagnia di S.Maria a Colonica, a cura della parrocchia stessa.
6/1/05 passeggiata della Befana, gara podistica  non competitiva aperta a tutti. Ritrovo al circolo Arci R. Boschi ore 20. A cura del circolo Arci R.Boschi di S. Maria a Colonica.
CASTELNUOVO
20/12 Buone feste...con gusto. Una carrozza trainata da cavalli trasporta Babbo Natale portando in dono i dolci delle feste, p.zza della chiesa ore 18,30. 
24/12 Presepe vivente, a cura del comitato presepe vivente di Castelnuovo, ore 23.
26/12 - 2/1/05 - 6/1/05 Presepe vivente, il giorno 2/1, dalle ore 15,30, sarà presente la Zampoganata Octava Rima.
TAVOLA
19/12 Sfilata bandistica, partecipano le bande O.Benelli di S. Giusto, G. Verdi di Poggio a Caiano, ritrovo p.zza della Chiesa ore 17,30.
21/12 ore 21,30 Gospel Fire Choir di Patrizia Calussi alla scuola elementare.
22/12 Buone feste...con gusto. Una carrozza trainata da cavalli trasporta Babbo Natale portando in dono i dolci delle feste, p.zza della Chiesa ore 18.
22/12 ore 21 Concerto di Natale della Corale S. Maria a Colonica, alla chiesa parrocchiale, ore 21.
IOLO - IOLO S.ANDREA
19/12 Sfilata bandistica, partecipano le bande O.Benelli di S. Giusto, G. Verdi di Poggio a Caiano, ritrovo p.zza della Chiesa ore 16.
19/12 Burattinando teatro, spettacolo di burattini al circolo arci Blackout, ore 17, e a seguire laboratorio per bambini a cura della Compagnia Buratta la luna.
21/12 ore 21,30 al cinema parrocchiale «Come in una grande arca», concerto multietnico  classi quarte e quinte della scuola elementare Iolo.
22/12 Buone feste...con gusto. Una carrozza trainata da cavalli trasporta Babbo Natale portando in dono i dolci delle feste, p.zza Bianchini ore 17 e via della Polla davanti alla scuola media S. Benelli ore 17,30.
TOBBIANA
19/12 ore 21,15 alla chiesa parrocchiale, concerto Natalizio del coro alpino «Su insieme».
21/12 Buone feste...con gusto. Una carrozza trainata da cavalli trasporta Babbo Natale portando in dono i dolci delle feste, p.zza circolo F. Bini ore 18.
20/12 Zampognata Octava Rima, animazione di strada con zampognari, dalle ore 15 in poi.
26/12 ore 21,30 Gospel Fire Choir di Patrizia Calussi alla chiesa parrocchiale.
24/12 Babbo Natale passa per le vie di Tobbiana, dalle ore 16,30 partenza dal circolo Arci F. Bini (Centro raccolta regali Pubblica Assistenza di Tobbiana).
28/12 ore 21,15 Grande Tombola, nei locali del centro pastorale della parrocchia di Tobbiana.
6/1/05 «Arriva la Befana», spettacolo, giochi e benedizione per bambini, premiazione del concorso «Presepi più belli», calze per tutti. Chiesa parrocchiale, ore 15,30 a cura della parrocchia di Tobbiana e della Pubblica Assistenza «L’Avvenire» sez. di Tobbiana e circolo Arci F. Bini.
CASALE
20/12  Zampognata Octava Rima, animazione di strada con zampognari, dalle ore 16 in poi.
21/12 Buone feste...con gusto. Una carrozza trainata da cavalli trasporta Babbo Natale portando in dono i dolci delle feste a grandi e piccini, p.zza della chiesa ore 17.
6/1/05 Aspettando la Befana, alla casa della Gioventù, parrocchia di Casale, a cura della parrocchia di Casale ore 16.
I MAGGIO - PRATILIA
23/12 Zampognata Octava Rima, animazione di strada con zampognari, dalle ore 15 in poi.
24/12 Buone feste...con gusto. Una carrozza trainata da cavalli trasporta Babbo Natale portando in dono i dolci delle feste, p.zza  Einstein ore 16,30. 
24/12 Sfilata bandistica, partecipano le bande O.Benelli di S. Giusto, G. Verdi di Poggio a Caiano, ritrovo p.zza Einstein ore 16.
5/1/05 W la Befana, animazione di strada, un'animatrice vestita da Befana con pattini a rotelle consegnerà a tutti del carbone dolce, mentre uno spazzacamino realizzerà bellissime sculture di palloncini, dalle ore 16 in poi.
S.GIUSTO
17/12 ore 21 al cinema teatro Frassati «I bambini per i bambini», concerto del piccolo coro «A. Bruni» a favore dell’ospedale Meyer.
19/12 Sfilata bandistica, partecipano le bande O.Benelli di S. Giusto, G. Verdi di Poggio a Caiano, ritrovo p.zza Gelli ore 16.
22/12 «Spettacolo di Natale». I genitori della scuola dell’infanzia B.Munari recitano per i bambini, ore 21,15 al cinema teatro Frassati.
23/12 Buone feste...con gusto. Una carrozza trainata da cavalli trasporta Babbo Natale portando in dono i dolci delle feste, p.zza Gelli ore 17.
2/1/05 Burattinando teatro, spettacolo di burattini, ore 17 al circolo L. Risaliti e, a seguire, laboratorio per bambini a cura della compagnia Buratta la Luna.
6/1/05 ore 21 al cinema teatro Frassati «Eppur mi son scordato di...», rappresentazione teatrale del gruppo giovani di S. Maria a Colonica, a cura dell'associazione Progetto Genitori.


"
725,http://comunicati.comune.prato.it/generali/?action=dettaglio&comunicato=14200400000725,17/12/2004,13:11,"Consiglio Comunale","Seduta dedicata alla Costituzione europea","Convocazione straordinaria lunedì 20 dicembre","Introduzione affidata al professor Maurizio Fioravanti dell'Università di Firenze","«La Costituzione europea: per un unione di popoli e di diritti», è il tema cui è dedicato il Consiglio comunale straordinario di lunedì 20 dicembre.
Al Consiglio, che si svolgerà nel pomeriggio con inizio alle ore 16,30, è prevista la partecipazione dei parlamentari europei eletti nella Circoscrizione Italia centrale, fra cui l'on. Llili Gruber. 
La seduta sarà aperta da una introduzione del professor Maurizio Fioravanti, ordinario di Storia delle Costituzioni moderne all'Università di Firenze. 
Alla riunione del Consiglio comunale prenderanno parte sttudenti delle quinte classi delle scuole superiori e studenti universitari, fra cui una ventina che nei giorni scorsi sono stati ricevuti al Parlamento europeo di Strasburgo."
726,http://comunicati.comune.prato.it/generali/?action=dettaglio&comunicato=14200400000726,17/12/2004,16:33,"Consiglio Comunale","Publies, disco verde alle nuove tariffe","Il voto arriva dopo un lungo dibattito","L'assessore Curcio: «Il Comune verificherà le modalità scelte per il controllo»","Via libera del Consiglio comunale alle modifiche apportate al regolamento per la disciplina dei controlli sugli impianti termici da parte di Publies, società costituita dal Consiag nel 2000. Nella seduta di ieri è stata approvata a maggioranza la proposta avanzata da Publies di adeguare gli oneri a carico degli utenti. Le nuove tariffe prevedono delle riduzioni come incentivo per i cittadini che scelgono di autocertificarsi: a partire da gennaio 2005 senza autocertificazione aumenteranno da 45,45 euro a 54,89, mentre con l'autocertificazione passeranno da 25,82 euro a 24. Da qui la necessità di modificare il regolamento per la disciplina dei controlli.
La percentuale delle autocertificazioni oggetto delle verifiche a campione viene ridotta dal 20% al 16%, grazie alla documentazione tecnica-conoscitiva raccolta in questi ultimi due anni in cui Publies ha compiuto controlli a tappeto sugli utenti di tutta la Provincia di Prato. La percentuale degli autocertificati supera attualmente il 70%. 
«La legge pone a carico dei Comuni l'onere di controllare i generatori di calore per accertarne funzionalità ed efficienza - ha spiegato l'assessore all'Ambiente Camilla Curcio -. Il Consiglio comunale nel 1999 affidò il compito del controllo degli impianti a Consiag, che si impegnò a costituire una società apposita per la gestione del servizio. Va considerato che dall'inizio della campagna dei controlli ad oggi la revisione delle tariffe a carico degli utenti non è stata mai effettuata e che l'aumento del costo del personale, come ci ha spiegato Publies, è dovuto la fatto che i controlli adesso sono più lunghi e tecnici ed è necessario quindi un numero maggiore di addetti e con più specializzazione. L'alta percentuale di autocertificati, e quindi di caldaie in regola, permette il raggiungimento di un duplice obiettivo: la sicurezza degli impianti e la riduzione dell'inquinamento atmosferico».
La delibera ha suscitato un'ampia discussione, soprattutto per l'aumento dei costi a carico dei cittadini. Goffredo Borchi, capogruppo di Forza Italia ha presentato un emendamento all'articolo 17 del regolamento, che sancisce che gli oneri saranno annualmente adeguati in base all'aumento del costo medio del personale dipendente: Borchi ha proposto che il testo venga integrato aggiungendo che l'aumento sia riferito al totale degli utenti del servizio, in modo che non sia spalmato solo sugli utenti pratesi: «Ci sono vari aspetti da chiarire di questa delibera, ad esempio perchè a Prato si devono pagare 25,82 euro mentre a Sesto Fiorentino e Scandicci se ne pagano 15. Inoltre bisognerebbe considerare che spesso coloro che scelgono di non autocertificare la propria caldaia sono le persone per cui 10 euro in più fanno la differenza, perchè sono disagiate o pensionate». 
In difesa della modifica al regolamento sono intervenuti Giuseppe Esposito ed Andrea Ballini (Ds), che hanno sottolineato che attraverso Publies sono state controllate 50.000 caldaie in città, permettendo ai cittadini di verificarne la buona manutenzione e avere una garanzia sulla sicurezza.
Sul fronte del no invece Gianni Cenni di An: «Lo scopo principale di Publies è verificare il corretto consumo energetico, mentre sulla sicurezza degli impianti svolge agisce in modo surrettizio operando un controllo sul tiraggio della caldaia, che è comunque indice di buon funzionamento -. Ma le nostre maggiori perplessità riguardano l'aumento dei costi del personale a fronte di minori controlli e la poca chiarezza sui proventi realizzati negli ultimi due anni da Publies. Com'è possibile che nei primi anni sia stato effettuato un controllo a tappeto con 21 verificatori e adesso invece ce ne vogliono 5 in più arrivando a 26 per operare una parcentuale più bassa di controlli? Ci è stato risposto che sono stati acquisiti da Consiag i controlli anche per Sesto Fiorentino e Scandicci, ma allora perchè i costi devono essere a carico dei pratesi?»
«Il servizio svolto da Publies permette di raggiungere due ordini di benefici - ha replicato Fabio Caregnato -: la sicurezza degli impianti di riscaldamento e il miglioramento dell'impatto sull'ambiente esterno. Sull'aumento dei costi va detto che sono aumentate le competenze e gli impianti come i controlli sono più sofisticati». La stessa risposta in sostanza è stata data in conclusione dall'assessore Curcio, che ha sottoliato che mentre prima i controlli avevano carattere preventivo, adesso saranno più tecnici per verificare tutti gli adempimenti richiesti dal modello di autocertificazione: «L'assessorato si assume comunque l'impegno di fare un'analisi complessiva della modalità di controllo e della percentuale di campionatura di controlli per la corretta applicazione della tariffa, riaffermando il fatto che il nostro Comune ha scelto una percentuale di controlli molto più alta di quella prevista dalla legge, cioè il 40% contro il 5%. Quindi più controlli significano più operatori impegnati a Prato e quindi più costi». 
Rifondazione comunista si è astenuta: «Al di là delle polemiche che puntualmente sorgono su questa questione - ha spiegato il capogruppo Leonardo Becheri - sarebbe utile discutere dell'attività svolta finora dall'azienda, ma anche fare un quadro complessivo delle fonti di energia alternativa, dato che il regolamento parla anche di questo: invece quando si tocca quest'argomento si parla solo dell'incenerimento dei rifiuti a scopo energetico». 
L'emendamento di Fi è stato respinto con 22 voti contrari dell'Ulivo, 8 favorevoli della Casa delle Libertà e 4 astenuti di Rifondazione comunista, Prato Viva e Nuovo Psi-Taiti per Prato; la delibera è stata invece approvata con 22 voti favorevoli, 9 contrari e 3 astenuti (Rc e Prato Viva)."
727,http://comunicati.comune.prato.it/generali/?action=dettaglio&comunicato=14200400000727,17/12/2004,16:07,"Protezione civile","L'assessore Giardi responsabile regionale","La nomina nel direttivo dell'Anci toscana",,"L'assessore Enrico Giardi è stato nominato responsabile regionale Anci (Associazione Comuni italiani) per la Protezione civile.
La nomina è avvenuta nei giorni scorsi, nell'ultimo direttivo dell'Anci regionale."
728,http://comunicati.comune.prato.it/generali/?action=dettaglio&comunicato=14200400000728,17/12/2004,16:45,"Consiglio Comunale","«Una figura storica del mondo della scuola e della cultura»","Il consiglio comunale ricorda l'ex  professoressa uccisa","Sono intervenuti come suoi ex alunni Rita romagnoli, Gianni Cenni, Massimo Taiti e Roberto Baldi","«Prato ha perso una colonna della cultura e della scuola al pari di personaggi come Cesare Grassi e il professor Ammannati». Questo il messaggio di cordoglio espresso ieri in apertura del Consiglio comunale per la tragica morte dell'ex insegnante settantaquattrenne Vilda Mazzarrini. Un coro di interventi dai banchi della maggioranza e dell'opposizione per ricordare la professoressa di latino ed italiano, che ha dedicato 30 anni della sua vita all'insegnamento: tante generazioni sono passate nelle aule del liceo classico Cicognini e tra gli alunni di Vilda Mazzarrini sono stati anche diversi consiglieri comunali, come Rita Romagnoli dei Ds, Roberto Baldi di Fi, Massimo Taiti del Nuovo Psi e Gianni Cenni di An che ne hanno ricordato il rigore mai fine a se stesso, l'amore per l'insegnamento e la letteratura italiana, il teatro. «E' stato un privilegio conoscerla, dobbiamo a lei e a persone come lei l'amore per la cultura, per la nostra lingua e per la sfida a se stessi verso obiettivi più alti»."
729,http://comunicati.comune.prato.it/generali/?action=dettaglio&comunicato=14200400000729,,,,,,,"notizia non presente"
730,http://comunicati.comune.prato.it/generali/?action=dettaglio&comunicato=14200400000730,18/12/2004,13:21,"Consiglio Comunale","Case popolari di via Turchia, a norma di legge e senza amianto","Un'interpellanza di Rc sulle condizioni degli edifici","L'assessore Giardi farà presto un sopralluogo di verifica","«Sono disponibile a compiere il prima possibile un sopralluogo alle case popolari di via Turchia». Così l'assessore ai Lavori pubblici Enrico Giardi ha risposto nell'ultima seduta del Consiglio comunale del 16 dicembre all'interpellanza presentata da Paolo Fattori e Leonardo Becheri di Rifondazione comunista. I due consiglieri hanno dopo un sopralluogo nelle abitazioni hanno riscontrato lesioni alle strutture e crepe sui muri: nell'atto si chiede se l'impianto di riscaldamento è conforme alla legge, se il tetto è realizzato in eternit e se verrà eseguita la rimozione in caso positivo e infine se l'Amministrazione comunale procederà ad un sopralluogo accurato per formulare un rapporto preciso sulle condizioni di stabilità e sicurezza dell'edificio. «L'assessorato si è attivato subito per verificare quanto affermato nell'interpellanza e dare le necessarie risposte - è intervenuto l'assessore Giardi -  Per quanto riguarda le condizioni di stabilità, sono comprovate dal collaudo delle opere strutturali depositato al Genio civile e dal collaudo tecnico-amministrativo del 2002 approvato dalla Regione Toscana. Il manto di copertura del tetto non è realizzato in eternit, ma in fibro-cemento senza amianto. E' stata inoltre verificata la conformità alla legge e la regolarità di tutti gli impianti, dalla rete del gas a quella idrica ed elettrica. I lavori di manutenzione eseguiti dall'ente costruttore Epp per l'edilizia popolare negli ultimi tre anni per la manutenzione dell'immobile ammontano a 94.977 euro. Accolgo comunque la richiesta di Fattori e Becheri di effettuare un sopralluogo in via Turchia al più presto per verificare la presenza di ulteriori problemi». I firmatari dell'interpellanza hanno espresso soddisfazione per la risposta ottenuta da Giardi e attendono il sopralluogo."
731,http://comunicati.comune.prato.it/generali/?action=dettaglio&comunicato=14200400000731,18/12/2004,13:20,Agenda,"Mille studenti al nastro di partenza per la campestre","Il 15 dicembre disputata la tradizionale  corsa per le superiori","La coppa Fair play vinta da una bambina autistica. L'organizzazione è come sempre del Trofeo città di Prato","Mille studenti pronti sul nastro di partenza per una giornata di sport e partecipazione: grande successo mercoledì 15 dicembre,complice il bel tempo, per la tradizionale corsa campestre al campo Chiavacci e all'ex Ippodromo organizzata dal Trofeo città di Prato in collaborazione con Atletica Leggera Prato per tutti gli studenti delle scuole  secondarie di 1° grado.
Un episodio significativo ha segnato l'edizione di quest'anno: anche se è arrivata ultima al traguardo, è stata la vincitrice in fatto di fair play. Protagonista una bambina autistica partita piano dando la mano ai suoi due educatori e facendo tutto il percorso lentamente, soffermandosi di tanto in tanto per osservare qualcosa che l'aveva incuriosita, spostandosi di lato per far passare gli altri podisti: è arrivata così tranquillamente ultima ed ha vinto la coppa Fair play.
 

"
732,http://comunicati.comune.prato.it/generali/?action=dettaglio&comunicato=14200400000732,18/12/2004,13:31,"Consiglio Comunale","Uranio impoverito, approvato all'unanimità un ordine del giorno",-,,"La sindrome dei Balcani è stata al centro di un ordine del giorno presentato da Gianluca Banchelli di An nell'ultimo Consiglio comunale del 16 dicembre: l'atto, approvato all'unanimità dall'assemblea comunale, invita il Governo ad essere al fianco dei propri militari riconoscendo la causa di servizio a coloro che oggi sono malati per il dovere svolto, riconoscendo il compito dello Stato di sostenere e tutelare i soldati e le loro famiglie, non escludendo l'accertamento delle responsabilità a tutti i livelli.
Il Parlamento sta costituendo infatti una commissione d'inchiesta sulla sindrome dei Balcani per verificare la  sussistenza di un nesso causale fra l'esposizione all'uranio impoverito e l'insorgenza di gravi patologie tumorali diagnosticate ai militari italiani al rientro da missioni internazionali, in particolare dai territori dell'ex Jugoslavia. Dai dati raccolti dall'Osservatorio militare in questi ultimi anni, risultano 30 morti e circa 269 malati accertati a causa della sindrome."
733,http://comunicati.comune.prato.it/generali/?action=dettaglio&comunicato=14200400000733,20/12/2004,11:25,Circoscrizioni,"Si riunisce il consiglio della circoscrizione Ovest","Martedì 21 dicembre alle ore 21","In discussione le proposte per il bilancio di previsione 2005","Si riunisce domani, 21 dicembre, alle 21, nella sede del centro civico di via Isidoro Del Lungo, il consiglio della Circoscrizione Prato Ovest. All'ordine del giorno, oltre alle comunicazioni del presidente, Giovanni Mosca, la mozione del gruppo di Rifondazione comunista sulla decisione del governo di ridurre il contributo a favore dell'Anpi. Quindi saranno messe in discussione e, successivamente, in approvazione le proposte del consiglio per il bilancio di previsione 2005. In discussione, inoltre, un piano di recupero e la concessione di patrocini a favore di iniziative promosse da associazioni della circoscrizione."
734,http://comunicati.comune.prato.it/generali/?action=dettaglio&comunicato=14200400000734,20/12/2004,13:53,Circoscrizioni,"Ovest, aperte le iscrizioni per due  laboratori teatrali","Riviolti a bambini e adulti senior","Informazioni al circolo l'Unione di Vergaio lunedì e giovedì dalle 21 alle 22","Laboratori teatrali rivolti ai bambini e agli adulti senior saranno organizzati dal circolo «L’Unione» di Vergaio e dall’associazione culturale teatrale «Della Trama e dell’Ordito», in  collaborazione e con il patrocinio della Circoscrizione Ovest.  Avranno una durata di sei mesi e prevedono un incontro pomeridiano alla settimana. Il saggio finale si svolgerà nei locali del Circolo “L’Unione” di Vergaio. 
Il primo laboratorio, intitolato «Teatriamo – Il gioco del teatro», si pone l'obiettivo di far sì che i bambini imparino ad esprimere, a comunicare, a conoscere utilizzando le tecniche e i linguaggi teatrali.
Il laboratorio si prefigge di guidarli alla scoperta delle possibilità di movimento e di percezione del proprio corpo, delle relazioni con lo spazio e con gli altri, delle potenzialità comunicative del linguaggio non verbale. I desideri, le emozioni, l’immaginario e la fantasia, elementi sollecitati dai giochi-esercizi, giocano un ruolo importantissimo sostenendo la persona nel suo processo di crescita. Il laboratorio prevede tre momenti d’attività distinti: una prima fase di lavoro d’approccio al vissuto emozionale del bambino ed una seconda d’espressività teatrale. Mentre nella terza fase si avvia il laboratorio teatrale vero e proprio: in cui si prepara e si mette in scena un'azione drammatica con tutti i partecipanti.
Il secondo laboratorio è  intitolato “XLaboratorio teatrale”. Come spiegano i conduttori del corso, nell'età più avanzata si nota spesso la perdita di interesse per attività al di fuori di quelle riconosciute come terapeutiche da tutte le istituzioni. Il laboratorio teatrale vuole affiancarsi a queste attività con lo scopo di risvegliare, al di là delle funzioni fisiche, la creatività, la coscienza del proprio valore all'interno di un gruppo, l’impegno ed il piacere di lavorare sulle proprie caratteristiche e differenze. Il percorso non è solo individuale, ma si basa sullo scambio emozionale del gruppo, ripristinando così una capacità di ascolto ,di critica costruttiva e di accettazione dell'altro.
Il lavoro si basa sul gioco (nel suo significa più ampio) e sull'improvvisazione. Alla fine del laboratorio sarà  montato un saggio finale. Le iscrizioni sono già aperte per entrambi i laboratori.
Per informazioni è possibile inviare e.mail: rocco.filidoro@atlantide.it; alessandrobiagi@interfree.it; oppure rivolgersi al  circolo L’Unione di Vergaio(via di Mezzo, 70 – Vergaio Prato) nei giorni di lunedì e giovedì dalle 21 alle 22.
"
735,http://comunicati.comune.prato.it/generali/?action=dettaglio&comunicato=14200400000735,20/12/2004,12:20,Circoscrizioni,"Circoscrizione Est,  inizia la rassegna teatrale","Domani, 21 dicembre,  ore 21.15, al teatro Magnolfi","A inaugurare  le scene una commedia di Shakespeare","Domani, 21 dicembre, alle 21,15, al teatro Magnolfi, avrà inizio la rassegna teatrale promossa dalla Circoscrizione Prato Est. Il primo spettacolo che la 'Compagnia per l'acquisto dell'Ottone' metterà in scena si intitola 'Sogno' ed è tratto dal 'Sogno di una notte di mezza estate' di Shakespeare. La regia è  di Andrea Bianconi.
La rassegna  proseguirà nei due giorni successivi. Mercoledì 22 dicembre, alle 21.15, si rappresenterà 'Pan di legno e vin di nuvoli. Il lungo Sogno della Direttissima', un monologo di e con Stefano Cangioli con la regia di Viviano Vannucci, dedicato alla costruzione della linea ferroviario Prato-Bologna. 
Giovedì 23 dicembre sarà la volta di  'L'infanza negata dei Celestini. Vicende di un orfanotrofio italiano' di e con Maila Ermini (giovedì 23 dicembre), dedicato all'orfanotrofio di Prato chiuso nel 1966.
L'ingresso è gratuito. Considerata la ridotta capienza del teatro 'Magnolfi', avranno la precedenza coloro che prenotano il posto telefonando alla Circoscrizione Est (tel. 0574/527025). 
 

LA SCHEDA
'Sogno' tratto da “Sogno di una  notte di mezza estate” di W. Shakespeare. Regia di Andrea Bianconi.
Il punto chiave della rilettura della nota commedia è l’idea del sogno come fulcro su  cui ruota  tutta la messa in scena.
Dal mondo fantastico degli Elfi al mondo più terreno degli innamorati e dei nobili tutto viene affrontato con una visione onirica; anche gli artigiani in qualche modo si confrontano col sogno, quello possibile della rivincita personale attraverso la messa in scena dello spettacolo per il Duca Teseo e quello fantastico che vive Chiappa quando diventa l’amante di Titania.
La storia degli artigiani viene trasposta e radicata in un tessuto culturale toscano più vicino alle nostre radici, dando ai personaggi un’umanità non svilita ma arricchita dall’uso della parlata toscana. La ricerca di un’affermazione sociale da parte degli artigiani non fa altro che accentuare la loro tragicità che sfocia nella tragicomica messa in scena del dramma di Piramo e Tisbe. Dunque non il grottesco ma il tragico non il comico ma il tragicomico.
Il sogno degli amanti è quello della gioventù e del primo amore combattuto e totalizzante che rende questi quattro giovani prigionieri dei loro sensi e schiavi per amore; il tutto è vissuto con drammaticità  e pienezza come solo un giovane può vivere questo tipo di amore.
Lo spettacolo ha debuttato con grande successo l’estate scorsa  presso i giardini della chiesa della Sacra Famiglia  in collaborazione con la Circoscrizione Prato Est  con cui la compagnia collabora ormai da alcuni anni.

"
736,http://comunicati.comune.prato.it/generali/?action=dettaglio&comunicato=14200400000736,21/12/2004,10:28,Circoscrizioni,"Nord, appuntamento con un film di Muccino","Iniziative autunno/inverno2004","Conclude la rassegna cinematografica «Adolescenza e giovinezza nell'Italia che cambia 1970-2000»","Domnai, 22 dicembre alle ore 21, in via Corridoni 11, ultimo appuntamento con la rassegna cinematografica dedicata all' «Adolescenza e giovinezza nell'Italia che cambia 1970-2000», organizzata nell'ambito della rassegna autunno/inverno 2004 dalla Circoscrizione nord.
Sarà proiettato il film di Muccino «Come te nessuno mai», ambientato durante l'occupazione di un liceo romano dove, il protagonista adolescente, deve affrontare problemi scolastici di iniziazione sentimentale e di dialogo con genitori ex sessantottini.
Dopo il film seguirà un dibattito condotto dal dott. Iannis Anifantakis.
L'ingresso è gratuito.
"
737,http://comunicati.comune.prato.it/generali/?action=dettaglio&comunicato=14200400000737,21/12/2004,10:25,Circoscrizioni,"Ovest, ritorna il Bibliobus","Domani,  22 dicembre dalle ore 16,30","Nei giardino di via Becherini","Domani, 22 dicembre, a partire dalle 16,30,  nei giardini di via Becherini, sarà presente il Bibliobus, la biblioteca itinerante sul territorio che effettua il prestito librario. L'iniziativa rientra nell'ambito delle «Natalogie all'Ovest 2004»,"
738,http://comunicati.comune.prato.it/generali/?action=dettaglio&comunicato=14200400000738,20/12/2004,15:09,Urbanistica,"Un  nuovo bando per il Piano del colore","Pubblicato dal Comune e finanziato dalla Provincia","Coi precedenti a fronte di 350 mila euro di contributi sono state rifatte 300 facciate","Un nuovo bando per il Piano del colore, questa volta interamente finanziato dalla Provincia di Prato, è stato emanato dal Comune dopo quelli pubblicati nel 1999 e 2001.
Ammontano a 58 mila euro le risorse messe a disposizione dalla Provincia per questo terzo bando, valevole per il biennio 2004/2005, che continua in un'operazione voluta dal Comune (assessorato Urbanistica), e coronata da successo, per il recupero degli edifici di edilizia storica nel centro città: a fronte di 350 mila euro di contributi erogati coi precedenti bandi sono state 300 le facciate rifatte nel centro storico.
Il nuovo bando non si limita agli edifici della parte antica della città, ma riguarda tutta l'edilizia storica presente nel territorio comunale di Prato, ossia gli immobili che il Piano regolatore comprende nelle categorie restauro e risanamento conservativo.
Nel maggio scorso infatti, dopo una sperimentazione durata quattro anni, è entrato in vigore il regolamento per il Piano del colore, inserito nel Regolamento edilizio del Comune.
A sostegno della prima fase di attuazione del nuovo regolamento per il Piano del colore, l'assessorato all'Urbanistica, in relazione conla Provincia che l'ha finanziato, ha pensato bene di pubblicare un nuovo bando per assegnare contributi per il recupero di facciate di edifici storici, per proseguire nel processo di riqualificazione urbana avviato con gli interventi realizzati in applicazione delle norme guida e della tavola dei colori.
Per poter partecipare al nuovo bando occorre presentare una domanda, con l'annessa documentazione relativa. Il modulo per la domanda è disponibile presso il servizio Programmazione urbanistica del Comune (v.le V. Veneto 9, 2° piano), nei giorni di apertura al pubblico: lunedì e giovedì dalle 9,00 alle 17,00, mercoledì dalle 9,00 alle 13,00 (tel. 0574/615933).
Il termine ultimo per la presentazione delle domande è il 28 gennaio 2005.


*Comunicato congiunto con l'Ufficio stampa della Provincia di Prato "
739,http://comunicati.comune.prato.it/generali/?action=dettaglio&comunicato=14200400000739,20/12/2004,13:58,Circoscrizioni,"Progetto di Natale con cori e zampognari","Il programma per le festività nel quartiere centro","A Capodanno il tradizionale concerto nel salone di  Palazzo Buonamici,","Continuano le manifestazioni programmate dalla Circoscrizione centro in occasione delle festività natalizie 2004/05. Il calendario dei prossimi giorni: 
mercoledì 22, ore 16,00/17,00, 'Progetto di Natale' piccole esecuzioni corali e musicali degli allievi (dai 4 ai 10 anni) dell'associazione culturale Accademia Musicale F. Moradei, in collaborazione con Musicalcentro. Partenza dalla sede della Circoscrizione Centro verso Piazza del Comune, Corso Mazzoni e conclusione in Piazza Lippi;
venerdì 24, ore 15,00, 'di Zampogne danze e canti' a cura della compagnia Octava Rima, spettacolo itinerante di zampognari nelle vie del Centro; sabato 1 gennaio 2005, ore 10,30, tradizionale momento di inizio anno con il Concerto di Capodanno con l'Orchestra d'Archi Pratese diretta da Luisa Berti in collaborazione con Musicalcentro, nella splendida cornice del ristrutturato palazzo Buonamici, nella sala gentilmente concessa dalla Provincia di Prato; giovedì 6 gennaio 2005, ore 17,00, al Teatro Kolosseum di via Reggiana/via delle Gardenie 'Aspettiamo la Befana' con lo spettacolo di teatro d'attore, pupazzi e ombre cinesi L'Usignolo dell'Imperatore a cura del Teatro Ombria; alle 15,00, con replica alle 17,00, nel salone della Pubblica Assistenza L'Avvenire, in via S. Jacopo 34, ancora 'Aspettiamo la Befana' con la compagnia Octava Rima che presenteranno novelle della tradizione toscana da titolo 'Nel Canto del Fuoco'. "
740,http://comunicati.comune.prato.it/generali/?action=dettaglio&comunicato=14200400000740,20/12/2004,17:40,Sport,"Prato calcio, c'è la possibilità di un'intesa","I rappresentanti della Valore incontrano il sindaco","Illustrato nelle linee di massima un progetto che prevede investimenti pluriennali","I rappresentanti della società Valore, in un incontro avvenuto nel primo pomeriggio in Palazzo Comunale, hanno spiegato al sindaco Marco Romagnoli che esistono le condizioni per un’intesa con Andrea Toccafondi, attuale patron della società biancoazzurra. Il progetto illustrato al sindaco, denominato «Prato Plaza Stadium», prevede un serio piano di investimenti pluriennali sia nell'Ac Prato che nella realizzazione di un nuovo stadio e rappresenta, a detta dei proponenti, «una forte novità nel “pianeta calcio”, con grande atto di fiducia nelle potenzialità della città».
Da parte sua il sindaco si è limitato a prendere atto del progetto presentato dalla società Valore che coinvolge anche l’attuale dirigenza del Prato calcio, per quella che è stata una prima presa di contatto, giudicando il progetto meritevole di ulteriore approfondimenti.
Ad anno nuovo, dopo il periodo festivo, Amministrazione Comunale, Valore e Ac Prato inizieranno ad entrare nel merito del progetto per verificare le caratteristiche della eventuale intesa fra i soggetti interessati, nonché le fasi e modalità di gestione del possibile accordo
"
741,http://comunicati.comune.prato.it/generali/?action=dettaglio&comunicato=14200400000741,24/12/2004,13:37,"Consiglio Comunale","Circolo tennis Costa Azzurra, sì alla concessione edilizia","Approvazione nell'utima seduta","Riguarda lavori di manutenzione e miglioramento dell'impianto sportivo","Il circolo tennis Costa Azzurra potrà procedere ai lavori di manutenzione straordinaria e di miglioramento dell'impianto sportivo di proprietà comunale che ha sede in via Papa Giovanni XXIII. Il consiglio comunale, nell'ultima seduta, ha infatti dato il proprio assenso all'unanimità al rilascio della concessione edilizia a suo tempo richiesta dal circolo per tali interventi. In particolare il Costa Azzurra intende procedere alla riorganizzazione e all'ampliamento dei locali destinati agli spogliatoi, ai servizi, alla terrazza solare. Nell'istanza si chiede anche di realizzare una nuova costruzione per la palestra e di spostare i locali adibiti a segreteria in altra posizione. Tutta la proposta progettuale si limita agli spazi di pertinenza oggi assegnati al circolo. "
742,http://comunicati.comune.prato.it/generali/?action=dettaglio&comunicato=14200400000742,21/12/2004,16:59,"Consiglio Comunale","«Un futuro sempre più europeo per Prato e per l'Italia»","Una seduta straordinaria dedicata alla Costituzione europea","Aula consilare gramita di pubblico e  studenti. Tra i relatori l'europarlamentare Sacconi e il professor Fioravanti","Un salone consiliare insolitamente gremito di ragazzi ieri pomeriggio per il Consiglio comunale straordinario dedicato alla Costituzione europea 'per l'unione dei popoli e dei diritti': a parlare della Carta costituzionale firmata lo scorso 29 ottobre a Roma dai 25 stati membri dell'Unione sono stati invitati ieri in Comune due ospiti d'eccezione: Maurizio Fioravanti, presidente del Pin di Prato e ordinario di Costituzioni moderne alla facoltà di Giurisprudenza di Firenze e l'europarlamentare Ds eletto nella circoscrizione dell'Italia centrale Guido Sacconi. Ad avviare i lavori della seduta è stato il presidente del Consiglio comunale Daniele Mannocci: «Siamo testimoni di un grande cambiamento per tutto il continente europeo, fatto di culture e tradizioni diverse che rende lunghi e difficili i procedimenti di definizione dei diritti. Questo processo porterà però il nostro paese ad avere un futuro europeo ed internazionale».
La parola è passata poi al professor Fioravanti per una breve lezione sulla Costituzione europea e sul suo significato: «Il 29 ottobre scorso è stato il momento culminante di un lavoro compiuto da quattro generazioni di europei da dopoguerra ad oggi, è il frutto dell'opera di nazioni che si erano fatte la guerra e che ora, grazie al principio della limitazione della sovranità, hanno mantenuto gli stessi nomi, ma trasformandosi in democrazie costituzionali. E' un punto di arrivo, ma anche un punto di partenza, perchè adesso ogni Stato membro dovrà ratificare il trattato. Un equivoco su cui fare chiarezza è che la Carta europea non sottrae niente ai diritti che i cittadini già hanno come sancisce l'articolo 113, ma anzi ne aggiunge e ne specifica altri. Ma perchè sia davvero una Carta dei popoli e non solo un accordo intergovernativo è necessaria la partecipazione dei cittadini, partendo proprio dai Comuni». alla 'lezione di Costituzione' hanno preso parte alcuni studenti universitari e dell'ultimo anno del liceo europeo Cicognini, del conservatorio S. Niccolò, del liceo classico Cicognini-Rodari, degli  scientifici Copernico e Livi e degli istituti Datini, Gramsci-Keynes e Buzzi, alcuni dei quali tornati di recente da una visita al Parlamento europeo di Strasburgo. «Parlare della Costituzione europea in Consiglio comunale è un'iniziativa importante e giusta - ha detto l'onorevole Sacconi - dobbiamo far crescere infatti il sentimento di appartenenza all'Europa, perchè la collettività di base è la linfa vitale della Costituzione. Una delle norme più importanti da questo punto di vista è che dal 2009 il presidente della Commissioone sarà eletto dal Parlamento su proposta del Consiglio avanzata a maggioranza, tenendo conto del risultato delle elezioni: quindi il responso dei cittadini influirà sulle decisioni dell'esecutivo. Il nostro obiettivo, ora che quello della Costituzione è raggiunto, è fare dell'Europa un 'attore globale', che si assume responmsabilità in campo internazionale per la cooperazione economica, la pace  e la riduzione dello squilibrio nella distribuzione delle ricchezze». E' intervenuto nel dibattito anche il sindaco Marco Romagnoli, facendo riferimento anche al discusso ingresso della Turchia nell'Unione europea: «Dopo 60 anni si realizza quell'unione di popoli, di economia e di Costituzioni che venne teorizzata per la prima volta da Altero Spinelli grazie ad un processo di maturazione culturale e politicaCon l'ingresso della Turchia ci saranno solo cambiamenti positivi: le preoccupazioni di molti nascono dal fatto che si tratta di un paese che non ha radici giudaico-cristiane e che ha tradizioni miolto diverse. La Turchia dovrà adottare la Carta europea operando per riconoscere il nucleo di diritti civili, politici e sociali che stanno alla base dell'Europa: dovrebbero quindi essere i turchi fondamentaliasti a temere l'ingresso in Europa, e non gli europei che invece vedrebbero ampliato sul Mediterraneo il processo di vanzamento dell'unità dei popoli e dei diritti. Dobbiamo prenere atto adel fatto che l'Europa sarà sempre più il nostro orizzonte quotidiano, non solo politico, e dobbiamo essere protagonisti di questa nuova dimensione, non subirla. Costruire l'Europa dei popoli sarà l'impegno che ci caratterizzerà per il futuro». Sono intervenuti anche i capigruppo Maurizio Bettazzi di An, Goffredo Borchi di Fi, Luca Roti della Margherita e Aurelio Donzella dell'Italia dei Valori, che come il sindaco hanno ribadito che l'ingresso della Turchia rappresenta un'opportunità per l'Europa 'perchè bisogna fare differenza tra chi si apre al dialogo e al confronto e chi no e chi ha una posizione ambivalente, ma non ambigua: la Turchia fa già parte poi del Patto atlantico e della Nato'. Hanno concluso la seduta il Capogruppo di Rc Leonardo Becheri, che ha messo in luce alcuni punti critici della Costituzione, come il diritto la lavoro e il ripudio dello strumento della guerra, e Matteo Biffoni dei Ds, che ha invece sottolineato che in epoca di globalizzazione il trattato europeo rafforzerà L'unione ed 'entro il 2010 ne farà l'ente più competitivo del mondo»."
743,http://comunicati.comune.prato.it/generali/?action=dettaglio&comunicato=14200400000743,22/12/2004,15:02,Autorizzazioni,"Cremazione, le ceneri conservate a casa","Sì della giunta all'affidamento ai familiari delle urne","Basterà presentare la richiesta al Comune: il costo è di 75 euro","Da oggi è possibile conservare a casa le ceneri della cremazione dei propri congiunti chiedendo l'autorizzazione all'Amministrazione comunale: la giunta ha infatti approvato la disposizione nella riunione di ieri 21 dicembre stabilendo la procedura e le condizioni per l'affidamento delle urne cinerarie ai familiari dei defunti. E' necessario presentare la richiesta che riporti i dati del defunto e la residenza dei congiunti, il luogo di conservazione dell'urna, che deve coincidere con la residenza abituale, la dichiarazione di responsabilità per la custodia  delle ceneri, il consenso all'effettuazione di controlli periodici da parte dell'Amministrazione comunale sull'effettiva collocazione e l'obbligo di informare il Comune sull' eventuale variazione di domicilio. L'Amministrazione con l'autorizzazione consegnerà anche il verbale con le modalità di conservazione e le garanzie contro la profanazione. La tariffa richiesta per il rilascio dell'autorizzazione è di 75 euro.
Già tante famiglie avevano avanzato richiesta al Comune di poter conservare a casa le ceneri dei propri cari: il provvedimento della giunta segue la normativa della legge regionale 29 del 2004 in materia di cremazione e il Regolamento comunale di polizia mortuaria, che prevede già la possibilità di affidamento ai familiari delle urne con l'obbligo però per l'Amministrazione comunale di definire modalità, procedure, tariffe e modulistica."
744,http://comunicati.comune.prato.it/generali/?action=dettaglio&comunicato=14200400000744,22/12/2004,15:01,"Opere pubbliche","Restyling al pattinodromo di Maliseti","Approvato dalla giunta il progetto definitivo","L'impianto in cemento armato percorrerà il perimetro di quello attuale","Una nuova struttura a pianta circolare con diametro di 52 metri e un anello di cemento armato alla base per sorreggere la copertura in falde d'acciaio: sono queste le caratteristiche della ristrutturazione del pattinodromo di Maliseti, di cui la giunta ha approvato ieri 21 dicembre il progetto definitivo. La nuova struttura riprende lo schema dell'impianto attuale ed ha un diametro di base più ampio in maniera tale da consentirne la realizzazione senza dover smontare la vecchia struttura, anche perchè all'interno del pattinodromo non verrà modificato nulla. Quindi fatta eccezione per dei ritocchi al parquet e alle barriere di protezione, resteranno lo stesso campo da gioco e le stesse tribune. L'intervento si è reso necessario a causa dei danni provocati dall'usura del tempo e dal vento ad una struttura realizzata a metà degli anni '70: sostituire completamente il pattinodromo realizzando tutti gli impianti anessi comporterebbe un costo troppo elevato per realizzare comunque una tensostruttura facilmente deteriorabile dal vento e agli agenti atmosferici. Per questo il Comune ha optato per una struttura fissa che garantisca gli standard di sicurezza adeguati e consenta una migliore fruibilitàda parte del pubblico e degli atleti.
La struttura ripercorrerà il perimetro del pattinodromo con una serie di pilastri in cemento che sorreggeranno una grande trave di copertura con forma ellittica. Sulle falde della copertura saranno poste delle celle fotovoltaiche per far fronte almeno in parte al fabbisogno energetico della struttura. Il progetto di ristrutturazione e riqualificazione prevede inoltre la sostituzione dell'impianto di illuminazione e il rifacimento dei servizi igienici, degli intonaci interni e dei pavimenti degli spogliatoi. Il costo dell'opera è di 1 milione e 800mila euro.
"
745,http://comunicati.comune.prato.it/generali/?action=dettaglio&comunicato=14200400000745,22/12/2004,14:47,Organizzazione,"Sette settori più la Polizia municipale","La struttura generale del Comune","Approvata dalla Giunta la delibera che ridisegna  la macchina burocratica comunale","La Giunta ha approvato, nella seduta di martedì pomeriggio, lo schema del nuovo organigramma generale del Comune. L'organigramma prevede la suddivisione in sette cosidette 'aree' nelle quali sono distribuiti i vari servizi del Comune, con la formazione di una nuova 'Area servizi generali' più la creazione del Corpo di Polizia municipale, che in termini organizzativi non è compreso in nessuno dei macrosettori deliberati ieri.
Lo schema generale contempla anche un'ulteriore suddivisione fra le cosiddette 'Aree di supporto' e le altre 'orientate al servizio'. Della prima fanno parte tre aree: risorse finanziarie, risorse umane e tecnologiche (organizzazione e personale) e la nuova denominata 'servizi generali', comprendente l'ex notariato, l'ufficio legale, gli acquisti, la segreteria, gli espropri.
Nella fascia 'orientata al servizio' sono invece comprese quattro aree: servizi al cittadino e organi istituzionali con la rappresentanza generale, le Circoscrizioni e il decentramento; i diritti di cittadinanza con sociale, scuola, cultura e multiculturalità; sviluppo e governo del territorio con tutti i servizi connessi alla pianificazione urbanistica; opere pubbliche, ambiente patrimonio, con i lavori pubblici e i sevizi ambientali.
«Con la decisione della Giunta - spiega l'assessore all'Organizzazione Loredana Ferrara - si compie un aggiustamento della struttura del Comune in funzione del Piano strategico. L'indirizzo fondamentale è quello di realizzare una organizzazione che trovi il massimo di equilibrio nella massima valorizzazione delle alte professionalità e delle risorse umane presenti, con l'obiettivo di raggiungere il più alto grado di funzionalità per i cittadini. I servizi possono essere modulati a seconda del Piano strategico e l'insieme della struttura, compresa nelle aree, è flessibile in funzione degli obiettivi stabiliti dalla Giunta».
L'assessore, fra le altre cose, sostiene che è intenzione del Comune incentivare le 'pratiche di ascolto' dei cittadini e accrescere gli strumenti informativi anche per snellire le procedure. «Il nostro punto di forza - conclude Ferrara - è mettere a punto metodologie che valorizzino le professionalità interne per meglio rispondere ai cittadini».         "
746,http://comunicati.comune.prato.it/generali/?action=dettaglio&comunicato=14200400000746,22/12/2004,14:36,"Opere pubbliche","Via le barriere architettoniche","Approvato dalla giunta il progetto esecutivo","L'intervento alla materna di Fontanelle ha un costo complessivo di 150.000 euro","Niente più barriere architettoniche alla scuola materna Le Fontanelle di via del Palasaccio: la giunta ha approvato ieri 21 dicembre il progetto esecutivo di eliminazione delle barriere e di completamento della scuola. Il costo complessivo dell'opera, che prevedeva anche i lavori di consolidamento già eseguiti, è di 150.000 euro. Il progetto fa parte del pacchetto di interventi di manutenzuione straordinaria previsti dalla giunta in vari edifici scolastici della città per l'adeguamento alle normative di sicurezza e di abbattimento delle barriere architettoniche."
747,http://comunicati.comune.prato.it/generali/?action=dettaglio&comunicato=14200400000747,22/12/2004,15:10,Commercio,"«Il calo dei consumi deriva dalla crisi»","Il sindaco incontra Confesercenti e Unione commercianti","Un altro appuntamento il 12 gennaio con un pacchetto di proposte dell'Amministrazione","«Il problema del centro storico è un problema che riguarda l'intera città e al quale dedicheremo un pezzo del Piano strategico». E' quanto detto dal sindaco Marco Romagnoli ai vertici delle associazioni dei commercianti al gran completo (per la Confesercenti il presidente Alessandro Giacomelli, il direttore Giuseppe Di Ronato e Mara Verbigrazia che si occupa specificamente del centro storico; per l'Unione commercianti il presidente Franco Bigagli, il direttore Riccardo Diddi e Marco Ciani dell'associazione per il centro storico), in un incontro svoltosi stamani in Palazzo comunale, alla presenza anche di un nutrito stuolo di assessori (Frattani, Giardi, Giovagnoli, Curcio e Carlesi). 
L'appuntamento odierno segue la lettera che i presidenti di Unione commercianti e Confesercenti hanno indirizzato al sindaco nei giorni scorsi, nella quale fra le altre cose sollevavano questioni per l'accesso ai parcheggi, sulle tariffe degli stessi parcheggi e sulle modalità di sosta in centro, sui problemi derivanti dalla grande distribuzione.
Il sindaco ha precisato che la questione del centro storico «non riguarda una sola categoria di operatori, ma l'insieme dei cittadini e anche altre categorie come gli artigiani». Inoltre il calo nei consumi non deriva da aspetti particolari legati al centro storico ma «da una situazione di crisi e di accresciuto disagio delle famiglie, con la conseguenza che diminuisce la loro propensione al consumo».
In ogni caso il Comune presenterà «un pacchetto di proposte e una iniziativa pià complessiva», che andrà anche al di là delle richieste presentate dalle associazioni. Comune e associazioni dei commercianti torneranno ad incontrarsi. L'appuntamento è fissato ad anno nuovo, il prossimo 12 gennaio.       "
748,http://comunicati.comune.prato.it/generali/?action=dettaglio&comunicato=14200400000748,22/12/2004,15:38,Circoscrizioni,"Nord, campo di basket nei giardini di via Murri","Al posto della pista di pattinaggio","Baldi: 'Raggiunto l'accordo finanziario tra la Circoscrizione e l'Asm'","Un campo da basket sarà realizzato nei giardini di via Murri al posto della pista di pattinaggio, oramai in disuso. L'accordo finanziario per la messa a punto di questo intervento tra la circoscrizione Prato Nord e l'Asm è stato reso noto durante l'ultima seduta della Commissione ambiente, urbanistica e sport. Il presidente della Commissione, Marco Baldi, ha inoltre riferito che, nei medesimi giardini, sono state installate nuove panchine di legno al posto di quelle danneggiate, è stata sistemata la fontanella, mentre le vecchie porte di quelli che un tempo erano i bagni pubblici sono state sostituite con due nuovi infissi.
Anche nei giardini di fronte alla chiesa del Sacro Cuore sono iniziati i lavori di riasfaltamento della piazzetta e dei vialetti e  le panchine di cemento sono state sostituite con quelle di legno. Gli interventi di risistemazione  proseguiranno nei giardini di via del Campaccio, di via dei Gobbi e  in quelli adiacenti al campo sportivo Prato Nord in via C. Malaparte.
'La collaborazione avviata tra la Commissione e l'Asm - ha sottolineato Baldi -  sta dando i suoi frutti: si tratta di interventi non estesi ma  significativi per rendere di nuovo belli e praticabili i nostri spazi verdi'. 
"
749,http://comunicati.comune.prato.it/generali/?action=dettaglio&comunicato=14200400000749,22/12/2004,15:23,Commercio,"Mercati rionali a Le Fontanelle e Chiesanuova","A Natale e a Capodanno","I banchi in via Soffici e in via Zucca per tutto l'arco della mattinata","Mercati rionali il giorno di Natale e a Capodanno in via Soffici alle Fontanelle e in via Zucca a Chiesanuova: per consentirne lo svolgimento il 24 dicembre e il 31 dicembre dalle 6.00 alle 15.00 sarà istituito il divieto di sosta con rimozione forzata su ambo i lati in via Zucca nel tratto compreso tra via Aniene e via Ofanto, in via Ofanto, tra via Zucca ed il civico 24, e in via Soffici in tutta l’area a parcheggio posta in prossimità della chiesa parrocchiale tra il civico 33 ed il civico 39. 

"
750,http://comunicati.comune.prato.it/generali/?action=dettaglio&comunicato=14200400000750,22/12/2004,15:31,Viabilità,"Via Lungo il Ficarello, senso unico e no sosta","Lavori in corso di Publiacqua","Il cantiere per la copertura fognaria aperto fino al prossimo 30 marzo","A causa dei lavori che Publiacqua sta eseguendo per riparare il cedimento della copertura fognaria in via Lungo il Ficarello nel tratto compreso tra il civico 3 e la Via Pistoiese fino al 30 marzo sarà istituito il senso unico di circolazione nella strada con direzione da Via Pistoiese al civico 3, istituendovi anche il divieto di sosta con rimozione forzata. durante i lavori il traffico veicolare con direzione Via Pistoiese sarà deviato in  Via Lungo il Ficarello, Via Croce Rossa,  Via Valdingole e Via Pistoiese.

"
751,http://comunicati.comune.prato.it/generali/?action=dettaglio&comunicato=14200400000751,22/12/2004,15:35,Viabilità,"Lavori in via Spadini e via Fratelli da Maiano","Divieti di sosta con rimozione forzata","Il cantiere di Publiaqua resterà aperto fino al prossimo 31 dicembre","Per interventi urgenti alla rete fognaria eseguiti da Publiacqua fino al 31 dicembre sarà istituito il divieto di sosta con rimozione forzata su ambo i lati ed all’occorrenza il senso unico alternato con l’ausilio di movieri a vista in via Spadini, in prossimità dell'area attrezzata a verde pubblico, e in via Fratelli da Maiano.
"
752,http://comunicati.comune.prato.it/generali/?action=dettaglio&comunicato=14200400000752,23/12/2004,14:43,"Società della Salute","I sindaci firmano l'atto di costituzione","E' nato il nuovo organismo","Con la creazione del consorzio pubblico con la Asl inizia la fase di sperimentazione","Nasce la Società della salute. La firma ufficiale per la creazione del nuovo consorzio pubblico fra Comuni pratesi e Asl, destinato a gestire i servizi sanitari e sociali nel territorio, è avvenuta stamani nella Sala giunta del Palazzo comunale. A firmare l'atto di costituzione della Società della salute, davanti al notaio Giancarlo Schiano, insieme al direttore generale della Asl Mauro Pallini i sindaci dei Comuni pratesi: Marco Romagnoli (Prato), Ivano Menchetti (Montemurlo), Annalisa Marchi (Vaiano), Paolo Cecconi (Vernio), Ilaria Bugetti (Cantagallo), Vittorio Cintolesi (Carmignano) e il vice sindaco di Poggio a Caiano Marco Martini.
Con la creazione della Società della salute e la giunta composta dal direttore della Asl e dagli assessori al sociale e alla sanità dei Comuni, delegati dai sindaci, che si riunirà per la prima volta il prossimo 29 dicembre per eleggere il presidente, si avvia la fase di sperimentazione, che durerà due anni, e che a sua volta è suddivisa in un primo periodo di indirizzo e programmazione, cui seguirà il progressivo passaggio dei servizi territoriali socio-sanitari. 
La Società della salute, come si evince dall'atto di formazione, è composta al 50% dalla Asl e al 50% dai sette Comuni pratesi, con quote proporzionali alla loro spesa sociale parametrata sui rispettivi Bilanci del 2003.
Fra gli organi della Società della salute, oltre al presidente e alla giunta, anche il direttore, per il quale è stato emanato un bando che scadrà l'8 gennaio 2005.
L'avvio della sperimentazione, almeno per quanto riguarda Prato, comporta anche procedere verso lo scioglimento dell'Istituzione per i servizi sociali, cui sono affidati i servizi sociali del Comune.    "
753,http://comunicati.comune.prato.it/generali/?action=dettaglio&comunicato=14200400000753,23/12/2004,15:16,Agenda,"«Una presenza che ha accompagnato l'evoluzione di Prato»","La scomparsa di mons. Pietro Fiordelli","Il Gonfalone del Comune alla camera ardente allestita in Palazzo vescovile","Il Gonfalone del Comune sarà presente dal pomeriggio odierno nella camera ardente, allestita in Palazzo vescovile, per rendere omaggio a mons. Pietro Fiordelli, primo vescovo residenziale della Diocesi pratese e cittadino onorario di Prato.
Il sindaco Marco Romagnoli ha reso omaggio a mons. Fiordelli nel pomeriggio e parteciperà, insieme al Gonfalone, ai funerali.
«E' stato il primo vescovo residenziale della città - scrive il sindaco in un ricordo del presule scomparso -e proprio quest'anno abbiamo festeggiato il 50° anniversario della sua nomina a vescovo, avvenuta il 7 luglio 1954. Fu un fatto importante per la città e non solo per la comunità dei fedeli. Mons. Fiordelli ha lasciato, in tutti questi 50 anni, un profondo segno nella storia di Prato. Una personalità e un magistero con una forte attenzione ai temi del lavoro e della famiglia. Una presenza che ha accompagnato per mezzo secolo lo sviluppo e l'evoluzione della città. Oggi lo commemmoriamo e lo ricordiamo per tutto ciò che ha fatto. Oggi lo ricorda l'intera città, che gli conferì per la sua opera la cittadinanza onoraria».      
   "
754,http://comunicati.comune.prato.it/generali/?action=dettaglio&comunicato=14200400000754,23/12/2004,15:27,Appuntamenti,"Martini e Romagnoli al Centro Politano","La visita domani venerdì 24 dicembre","L'appuntamento alla struttura di via del Palco è fissato per le ore 10,30","Il sindaco di Prato Marco Romagnoli e il presidente della Regione Claudio Martini visiteranno domani (venerdì 24 dicembre) per gli auguri di Natale il Centro Politano, in via del Palco.
Presidente e sindaco visiteranno la struttura che ospita ragazzi autistici alle ore 10,30."
755,http://comunicati.comune.prato.it/generali/?action=dettaglio&comunicato=14200400000755,,,,,,,"notizia non presente"
756,http://comunicati.comune.prato.it/generali/?action=dettaglio&comunicato=14200400000756,,,,,,,"notizia non presente"
757,http://comunicati.comune.prato.it/generali/?action=dettaglio&comunicato=14200400000757,24/12/2004,13:37,"Consiglio Comunale","Multisala, l'ok definitivo del Consiglio comunale","Dopo una lungo dibattito approvato  il piano di attuazione","I verdi hanno votato no, dura opposizione di Rc e Casa delle libertà","Ultimo atto per l'iter di approvazione della Multisala di Capezzana ieri in Consiglio comunale: al termine di una lunga seduta, quasi interamente dedicata all'argomento, la maggioranza da dato l'approvazione definitiva alla variante al piano strutturale e al piano di lottizzazione per la costruzione del  centro multifunzionale. Il sì del Consiglio comunale chiude un iter amministrativo cominciato il 28 luglio del 2000 e durato 5 anni. 
Tanti gli interventi che hanno animato il dibattito con uno scontro di posizioni diverse sull'intervento. Il progetto della società Oasis, 17mila 500 metri quadrati di superficie per un volume complessivo di 240mila metri cubi in cui si trasferirà la Coop di via Viareggio,  è stato illustrato dall'assessore all'Urbanistica Stefano Ciuoffo insieme alle osservazioni fatte all'intervento, che hanno determinato il raddoppio delle corsie della Declassata e l'ampliamento della zona a verde prevista intorno alla Multisala. Compatta la posizione della maggioranza di centrosinistra a sostegno del progetto, visto come opportunità di diversificazione e riqualificazione per un distretto tessile in crisi. Altrettanto determinato il no dell’opposizione, che ha visto schierati sullo stesso fronte la Casa delle Libertà e Rifondazione comunista, per la preoccupazione per la proliferazione dei centri commerciali e per le ricadute ambientali e sulla rete del piccolo commercio in centro e in periferia. 
Anche i Verdi hanno detto no alla Multisala e hanno proposto due emendamenti al progetto: un ampliamento delle aree destinate a verde e la Valutazione dell’impatto ambientale, richiesta avanzata anche da Rifondazione comunista con un Ordine del giorno.
L’assessore all’Urbanistica Stefano Ciuoffo ha garantito che «l’amministrazione eserciterà il massimo dell’attenzione sui fattori tecnici ma soprattutto politici per controllare e indirizzare lo sviluppo diversificato della città. Non sposiamo il modello della Multisala come ideale, ma in epoca di globalizzazione in cui i centri commerciali sorgono ai nostri confini può essere un'opportunità di riqualificazione e attrazione d'investimenti».
La delibera è stata approvata con 23 voti favorevoli dell'Ulivo, 12 contrari del centrodestra e l'astensione di Massimo Taiti del Nuovo Psi-Taiti per Prato, che ha espresso lo stesso voto anche per gli altri punti. Il primo emendamento è stato respinto con 31 voti contrari, 4 favorevoli di Rc, lista per Prato viva e Verdi, il secondo con 26 contrari, 9 favorevoli di An, Rc, Fi, Verdi e lista Prato viva, l'ordine del giorno con 31 voti contrari e 3 favorevoli di Rc e lista Prato viva.

"
758,http://comunicati.comune.prato.it/generali/?action=dettaglio&comunicato=14200400000758,,,,,,,"notizia non presente"
759,http://comunicati.comune.prato.it/generali/?action=dettaglio&comunicato=14200400000759,27/12/2004,15:01,Circoscrizioni,"Nord, biblioteca Corridoni riapre il 7 gennaio 2005","Chiusura per le festività natalizie","Chiusa al pubblico dal 24 dicembre al 6 gennaio","La biblioteca Corridoni della Circoscrizione nord, in occasione delle festività natalizie, rimarrà chiusa fino al 6 gennaio 2005."
760,http://comunicati.comune.prato.it/generali/?action=dettaglio&comunicato=14200400000760,27/12/2004,15:42,Agenda,"Laboratorio del tempo, un nuovo progetto","Un'interrogazione di Linda Pieragnoli, dei Ds","L'assessore Frattani promette la riapertura del centro di via Filicaia","«Il Comune e la Provincia sono impegnati nella ricerca di una soluzione che riprogettando il Laboratorio del tempo permetta la riapertura e la prosecuzione di un'esperienza positiva». Così l'assessore alla Multiculturalità Andrea Frattani ha risposto nell'ultima seduta del Consiglio comunale alla domanda di attualità presentata dalla consigliera Ds Linda Pieragnoli sulla chiusura del Laboratorio del tempo di via Filicaia. Nell'atto si chiedevano spiegazioni sulle motivazioni che hanno portato alla decisione di chiudere le attività del Laboratorio del tempo, nato l'anno scorso utilizzando i finanziamenti europei, e quali iniziative saranno intraprese per rispondere alle esigenze delle donne che frequentano i corsi.
L'ipotesi di progetto dell'assessorato alla Multiculturalità è di fare degli spazi di via Filicaia un luogo di incontro per le badanti che prestano assistenza domiciliare in convivenza, un luogo dove trascorrere le ore di pausa dal lavoro e il giorno libero: l'assessore Frattani infatti la scorsa settimana ha incontrato alla Camera del Lavoro della Cgil un gruppo di badanti straniere che gli ha consegnato una petizione con 150 firme dove si chiede di considerare con urgenza l'esigenza di un posto dove usufruire del diritto al riposo, dato che ora sono costrette a passare la domenica all'aperto: «Stiamo valutando delle ipotesi per tenere in vita un'esperienza così importante con una nuova progettazione che chiami una pluralità di soggetti ad usufruire degli spazi, in modo che siano un punto di incontro aperto a tutte le realtà associative del territorio». «Credo che sia positivo pensare a nuovi utilizzi per la struttura in sinergia con le attività attuali - ha replicato la consigliera Pieragnoli - Questa proposta è un passo avanti nel consolidamento dell'esperienza del Laboratorio e va incontro alle esigenze reali di tante donne immigrate che lavorano a Prato»."
761,http://comunicati.comune.prato.it/generali/?action=dettaglio&comunicato=14200400000761,27/12/2004,15:01,Agenda,"Alla ricerca di sponsor per sport e cultura","Un avviso pubblico emanato dal Comune","C'è tempo fino al 28 gennaio del prossimo anno per presentare le domande","Un bando per predisporre un elenco di agenzie, associazioni o società per l’affidamento di incarichi per la ricerca di sponsorizzazioni, per iniziative culturali o sportive, per il restauro di beni  culturali e per singole discipline, senza diritto di esclusiva. L’incarico verrà assegnato con la clausola “salvo buon fine”.
La società deve presentare all’Amministrazione comunale un piano di ricerca di sponsor per i singoli settori di intervento. Il compenso per l’attività svolta verrà erogato solo in percentuale della sponsorizzazione ottenuta.
Sulla base delle domande pervenute nel termine stabilito e che abbiano i requisiti richiesti dal bando, verrà predisposta una graduatoria formata in base ai seguenti criteri: a) percentuale di ribasso sulla quota del 25% indicata dall’Amministrazione comunale quale compenso per la ricerca di sponsors; b)curriculum dell’azienda; c) piano per la ricerca di sponsorizzazione; d) numero di sponsorizzazioni  ottenute nell’ultimo quadriennio; e) titolo di studio e curriculum professionale del titolare dell’agenzia e dei suoi collaboratori.
A ciascuno dei criteri saranno assegnati i punteggi sulla base degli indicatori specificati nella versione integrale dell’avviso, pubblicato all’Albo Pretorio e disponibile su Internet: http://www.comune.prato.it/servcom/gare/.
Per informazioni e richiesta copie dell'avviso rivolgersi a Comune di Prato – Staff area socio culturale e  sport, via Migliorati 1/A Prato (tel. 0574/616476 – fax 0574/616477).
Le domande di partecipazione dovranno pervenire entro il termine perentorio delle ore 13,00 del 28/01/2005. Sulla busta deve essere indicato «Incarico professionale per L’Area Servizi Socio Culturali e Sport. – ricerca sponsor».
"
762,http://comunicati.comune.prato.it/generali/?action=dettaglio&comunicato=14200400000762,27/12/2004,16:01,Agenda,"Scuola materna, i termini di presentazione delle domande","Dal 3 al 31 gennaio alle Circoscrizioni di riferimento","subito dopo il termine di scadenza sarà stilata la graduatoria scuola per scuola","Le domande di ammissione alla scuola materna devono essere presentate alle Circoscrizioni tra il 3 e il 31 gennaio per l'anno scolastico successivo.
I genitori potranno rivolgersi alle Circoscrizioni e compilare il modulo prestampato con le notizie anagrafiche del bambino e il modulo di autocertificazione contenente i dati e le notizie rilevanti per l'assegnazione del punteggio di graduatoria. 
I criteri che danno diritto a punteggio sono: la composizione del nucleo familiare, la condizione lavorativa dei genitori, situazioni particolari di disagio sociale (certificate). 
Scaduto il termine per la presentazione, tutte le domande pervenute vengono esaminate, a ciascuna viene assegnato un punteggio e vengono stilate le graduatorie, una per ciascuna scuola dall'infanzia comunale. I bambini vengono ammessi sulla base dei posti disponibili. I risultati delle ammissioni vengono messi a disposizione presso le Circoscrizioni, affissi all'Albo Comunale e resi pubblici presso i Servizii Educativi per l'Infanzia, in Via dei Migliorati 1/A. L'avvenuta ammissione al servizio viene comunicata alla famiglia con una lettera nominale.
I bambini non ammessi restano in lista d'attesa e potranno accedere al Servizio in caso di rinuncia da parte di bambini ammessi: in questo caso saranno chiamati dall'Ufficio ammissioni nel corso dell'anno scolastico.

"
763,http://comunicati.comune.prato.it/generali/?action=dettaglio&comunicato=14200400000763,27/12/2004,16:14,Viabilità,"Divieto di sosta per la riasfaltatura di varie strade",-,,"Fino al 31 dicembre per la ripavimentazione di vari tratti di vie sarà istituito a fasi progressive il divieto di sosta con rimozione forzata  ed all’occorrenza il senso unico alternato con l’ausilio di movieri a vista in via di Gabbiana per una lunghezza di circa 30 metri a cavallo del civico 69, in via dei Gobbi, nel tratto compreso tra via Arbia e la via Bassi, via Wangen, nel tratto compreso tra il civico 17 ed il civico 35, e in via Ofanto, lungo il perimetro dell’area attrezzata a verde pubblico.


"
764,http://comunicati.comune.prato.it/generali/?action=dettaglio&comunicato=14200400000764,29/12/2004,12:32,"Polizia municipale","Chiusi due 'sportelli' per due giorni","Scambio di uffici all'interno del Comando","Sono quelli per le 'informative' e per le 'relazioni con il pubblico'","Il Comando della Polizia Municipale comunica che a causa di una diversa organizzazione interna degli uffici, con relativo spostamento in altri locali dello stesso comando, l’Ufficio relazione con il pubblico e l’Ufficio informative resteranno chiusi nelle giornate di venerdì 7 e lunedì 10 gennaio 2005.

"
765,http://comunicati.comune.prato.it/generali/?action=dettaglio&comunicato=14200400000765,29/12/2004,13:26,Infanzia,"'Buoni servizio' per circa 450 famiglie","Aiuti economici per l'accesso ai nidi privati","Grazie ad un sistema di convenzioni il Comune soddisfa il 90% della domanda","Sono 439 le famiglie che nell’anno scolastico 2003/04 hanno benificiato dei 'buoni credito' per l'accesso ai nidi privati, convenzionati col Comune. I 'buoni servizio' erano all'origine 330, per diventare 367 da  settembre 2004 e 439 da gennaio 2005, grazie all’accreditamento di due nuovi asili “Albero del Melograno” e “Trilli”, con conseguente inserimento di altri 72 bambini. Il numero dei 'buoni servizio', unito al numero dei posti di asilo nido comunale (531), consente di soddisfare oltre il 90% della domanda. 
«Una media da primato nazionale» dicono negli uffici del settore Servizi educativi dell'assessorato alle Politiche scolastiche, «che testimonia - nelle parole dell'assessore Sabrina Nieri - la coerenza e l’impegno del Comune, che ha individuato nei servizi educativi per l’infanzia, nonostante la diminuzione delle risorse a disposizione degli Enti locali, una delle priorità fondamentali, sia sotto l’aspetto quantitativo che qualitativo».
Il Comune infatti ha stipulato, ormai da diversi anni, convenzioni con strutture private che operano nei servizi educativi per l’infanzia. Ciò ha permesso di ampliare in maniera consistente il numero di posti di asilo nido nella nostra città.
L'Amministrazione, oltre a verificare la qualità dei servizi offerti, interviene anche dal punto di vista economico per alleggerire l’onere che le famiglie devono sostenere per la frequenza dei propri figli nei nidi privati. Attraverso il 'buono servizio' le famiglie ottengono un beneficio economico, in base alla propria situazione, certificata dall’attestazione Isee (indicatore situazione economica equivalente).
"
766,http://comunicati.comune.prato.it/generali/?action=dettaglio&comunicato=14200400000766,29/12/2004,13:35,Mobilità,"Prorogati i permessi per Apu e Ztl","Autorizzazioni in scadenza il 31 dicembre","I termini sono allungati fino ad aprile. Da febbraio il rilascio dei nuovi","I permessi per l'accesso all'Apu (area pedonale), Ztl (zona a traffico limitato) e Ztc (zona a traffico controllato), in scadenza il 31 dicembre, sono prorogati fino ad aprile 2005.
Il rilascio dei permessi, con nuove modalità, avverrà da febbraio 2005."
767,http://comunicati.comune.prato.it/generali/?action=dettaglio&comunicato=14200400000767,28/12/2004,15:05,Sindaco,"«Una città protagonista nella Toscana centrale»","Il bilancio di fine anno del Comune di Prato","Marco Romagnoli indica gli indirizzi dell'attività dell'Amministrazione nel 2005","Sei mesi di governo in Comune, per un bilancio di fine anno che il sindaco Marco Romagnoli ha tracciato nella consueta conferenza stampa per tirare le conclusioni del 2004.
Una carrellata di impegni e di interventi fra cui spicca il tema del termovalorizzatore, connesso al completamento del ciclo dei rifiuti e all'obiettivo di raggiungere il 50% di raccolta differenziata, la progettazione di un nuovo polo espositivo nell'area ex Banci, di cui si parla da tempo, con l'imminente affidamento della progettazione all'arch. Fuksas, la questione del nuovo stadio, strettamente legata alle sorti dell'Ac. Prato. E in più l'acquisto da parte del Comune di 32 alloggi per gestire l'emergenza abitativa.
Insomma per dirla con il sindaco «sono stati sei mesi non di attesa ma di un intenso lavoro», che si è tradotto nella soluzioni di problemi che si trascinano da molti anni (leggi Multisala), o nella predisposizione di un piano finanziario per il nuovo ospedale (otto milioni di euro per cinque anni a carico del Bilancio per coprire la quota parte del Comune) che non «vincola nessuna area del territorio comunale in funzione della costruzione del nosocomio».
All'orizzonte, nelle parole del sindaco, l'ipotesi di una variante al Piano regolatore, per adeguarlo al Piano territoriale di coordinamento della Provincia, e l'idea di creare «una bella città del futuro, che avrà il suo fulcro nel Piano strategico».
Anzi proprio il Piano strategico costituirà la bussola per unire, ancora il sindaco, «saperi, lavoro, ambiente, industria e società».
Fra le cose, citate dal sindaco, su cui sarà impegnata l'Amministrazione comunale il rilancio del Centro di arte contempoiranea 'Luigi Pecci', nonchè l'avvio di un processo di sempre maggiore integrazione fra le aziende (Consiag, Asm, Gida) che gestiscono i servizi pubblici locali: dal gas, alla depurazione delle acque ai rifiuti. 
L'obiettivo dichiarato dal sindaco di Prato è di far diventare la città laniera «il motore dell'area metropolitana della Toscana centrale», attraverso relazioni di sempre maggiore collaborazione con la Provincia e la Regione.  "
768,http://comunicati.comune.prato.it/generali/?action=dettaglio&comunicato=14200400000768,31/12/2004,11:31,"Consiglio Comunale","Un milione e 296 mila euro per trasformare il Museo","Il Pecci viaggia verso la Fondazione","Sì del centrosinistra, contrari An e Forza Italia, astenuti Rifondazione e Lista Taiti","Il Centro per l'arte contemporanea «Luigi Pecci» viaggia dritto verso la fondazione che dovrà coinvolgere «tutti i soggetti pubblici e privati provinciali», nonchè «regionali e nazionali» in sostituzione dell'attuale associazione, costituitasi nel 1989.
Il Consiglio comunale, nella seduta di mercoledì scorso, l'ultima del 2004, ha approvato con 22 sì (i gruppi di maggioranza), 6 no (Forza Italia e An) e due astensioni (Rifondazione e Lista Taiti-Nuovo Psi), uno stanziamento straordinario di 1 milione e 296 mila euro che il Comune mette a disposizione per varare la fondazione, che dovrebbe consentire al Pecci, come già detto dal sindaco Marco Romagnoli nell'incontro di fine anno con la stampa, «di camminare con le sue gambe» e di non poggiare più sul solo sostegno del Comune, che oggi assicura i 4/5 delle risorse per il funzionamento del Museo.
Era stato lo stesso Romagnoli, il giorno prima del Consiglio, ad annunciare la novità, inserita in una delibera di indirizzi, presentata dal vice sindaco Roberto Bencini, il cui obiettivo è «il rilancio del Centro di arte contemporanea», che dovrà dispporre «di un nuovo statuto e di un patrimonio adeguato». Tanto che la stessa delibera, illustrata dall'assessore alle Finanze, parla esplicitamente di «piani di atività annuali e finanziari» e di superamento della separazione fra «gestione ordinaria e mostre», per ricomporre il tutto in «un bilancio unico».
Proprio gli aspetti finanziari sono finiti sotto gli strali dell'opposizione, ad iniziare dal consigliere di An Maurizio Bettazzi: «Per certi aspetti dovremmo cogliere qualche motivo di soddisfazione da questa delibera per chi nel tempo ha combattuto contro il carrozzone Pecci, nella realtà si cambierà solo pelle ma non la sostanza. E la sostanza sono stati 10 milioni di euro spesi negli ultimi cinque anni. Una cifra che è una enormità».
Al diniego di Bettazzi si sono uniti lo scetticismo della consigliera di Forza Italia Rita Pieri («Si parla di rilancio, di nuovi soggetti, della Regione, ma la Regione la sua scelta l'ha già fatta e non nella direzione di fare del Pecci il fulcro dell'arte contemporanea in Toscana») e le domande, non scevre di dubbi, di Leonardo Becheri (Rifondazione): «Magari sarebbe utile saperne di più dei soggetti che s'intende coinvolgere in questa nuova operazione».
L'opposizione del centrodestra e gli interrogativi di Rifondazione non hanno fermato il corso della delibera. E se nelle frasi di Maria Grazia Ciambellotti della Margherita il provvedimento prefigura «una trasformazione positiva», è stato soprattutto Luciano Bartolotti (Ds) a soffermarsi sul significato politico del provvedimento: «Se venisse meno l'impegno per il Pecci la città sarebbe più povera culturalmente e non ne abbiamo bisogno in questo momento di difficoltà».
Sulla stessa lunghezza d'onda l'assessore alla Cultura Andrea Mazzoni: «Un progetto culturale globale non può fare a meno delle grandi istituzioni culturali. La Regione la scelta l'ha fatta e in Toscana l'arte contemporanea passa dal ruolo del Pecci, anche se non solo. Per la Toscana l'arte contemporanea è una scommessa. E in questa scommessa il Pecci c'è e deve starci, anche perchè per crescere ha bisogno di un contesto». Poi il voto dall'esito previsto.              
   "
769,http://comunicati.comune.prato.it/generali/?action=dettaglio&comunicato=14200400000769,30/12/2004,13:48,"Consiglio Comunale","Debiti fuori bilancio per  1.500.000 euro","Il riconoscimento approvato a maggioranza nella seduta di ieri","Vanno da  244 euro ad 465.000 e hanno natura e cause diverse","Tredici debiti fuori bilancio, da un minimo di 244 euro per una multa ad un massimo di 465.000 per le lesioni riportate a causa del cattivo stato del manto stradale, per un totale di un milione e 500mila euro: ieri il Consiglio comunale ha approvato il riconoscimento di vari debiti fuori bilancio con natura diversa, dovuti cioè a sentenze giudiziarie che hanno giudicato il Comune soccombente, contenziosi per espropri, transazioni per cause pendenti, contributi per emergenze idriche e per le opere eseguite a Palazzo Pretorio, al Centro di formazione professionale e allo stadio comunale.
Il riconoscimento ha innescato un lungo dibattito in cui il centrodestra ha aspramente criticato l'operato della giunta e l'amministrazione delle risorse pubbliche: «Oggi è una delle giornate più nere della storia del Comune - ha detto il capogruppo di Forza Italia Goffredo Borchi - E' segno che si sta navigando a vista e che alcuni nell'organizzazione della macchina comunale non fanno il loro lavoro e annullano l'operato di chi lavora bene. Si parla di oltre 1 milione e mezzo di euro di debiti fuori bilancio come se niente fosse: sarebbe necessaria una seria riflessione su come vengono amministrati i soldi pubblici». 
«Una buona amministrazione dovrebbe farsi un esame di coscienza - ha aggiunto Massimo Taiti del Nuovo Psi-Taiti per Prato - perchè non è possibile che ogni anno si accumulino miliardi di debiti fuori bilancio per la negligenza di funzionari comunali. Perchè l'Amministrazione comunale non ha mai pensato di agire contro i dirigenti che hanno creato un danno patrimoniale all'ente pubblico anche se in buona fede?» Anche Gianni Cenni di An e il capogruppo Maurizio Bettazzi hanno puntato il dito contro quello che ritengono un sintomo di cattiva gestione e hanno suggerito una ricognizione generale per verificare se ci sono altri casi pendenti analoghi a quelli in esame per poter operare subito una transazione ed evitare così la lievitazione degli interessi passivi. Intermedia la posizione di Rifondazione comunista, che ritiene l'operazione di riconoscimento necessaria, ma gravosa per il Comune: «Cosa ne è stato delle raccomandazioni specifiche e generali elaborate l'anno scorso dalla Commissione consiliare Programmazione ed organizzazione sulla questione dei debiti fuori bilancio? - ha detto il capogruppo Leonardo Becheri - Evidentemente la macchina comunale non ne ha tenuto conto. Era stato proposto di creare una commissione per la verifica della situazione, ma poi non è stato fatto niente. Invito adesso a fare tutti i controlli del caso sugli atti formali».
Diversa la posizione del centrosinistra, che ha appoggiato il vice-sindaco Roberto Bencini, il quale illustrando le delibere ha affermato che alla base di alcuni debiti vi sono errori formali o di negligenza che si sono trascinati per anni, ma che d'ora in poi ci saranno più controlli sull'azione amministrativa: «Non si può andare orgogliosi dei debiti fuori bilancio - ha spiegato Rita Romagnoli dei Ds - ma alla loro formazione hanno concorso cause diverse, tra cui anche negligenze ed errori formali che purtroppo possono capitare. Dobbiamo agire per evitare in futuro il ripetersi di queste situazioni e nuovi debiti fuori bilancio». «Solo una piccola parte delle sentenze vede il Comune soccombente rispetto alla controparte, mentre la maggior parte delle cause viene vinta grazie al lavoro dell'Ufficio legale del Comune - ha aggiunto Massimo Bartoloni dei Ds - Si tratta di casi ed errori che possono capitare: bisogna fare in modo che l'organizzazione burocratica del Comune li elimini alla radice». 
«Si tratta di un pacchetto consistente di debiti da riconoscere che giungono proprio al capolinea dell'anno - è intervenuto il capogruppo della Margherita Luca Roti - Potevano essere accertati prima, ma forse i tempi non erano maturi.  Diamo quindi il nostro voto favorevole al riconoscimento, ma concordando con la richiesta fatta dall'assessore al Bilancio Bencini di operare delle verifiche sulle eventuali responsabilità che hanno causato l'onere di spesa a carico del Comune e chiedendo la relazione sugli accertamenti». Le nove delibere relative ai tredici debiti sono state approvate con il voto favorevole del centrosinistra e di Rifondazione comunista, che si è astenuta solo sui debiti relativi al Centro di formazione professionale e a Palazzo Pretorio, mentre il centrodestra ha votato contro e si è astenuto su due sentenze di risarcimento danni e sul debito relativo ai lavori di manutenzione straordinaria dello stadio."
770,http://comunicati.comune.prato.it/generali/?action=dettaglio&comunicato=14200400000770,30/12/2004,13:31,Organizzazione,"Nominati i dirigenti del Comune","L'atto sottoscritto dal sindaco Marco Romagnoli","Sono sette e guideranno gli otto settori in cui è stato suddiviso l'apparato burocratico","Sono sette i dirigenti, nominati dal sindaco, che dal 1° gennaio 2005 costituiranno il vertice burocatico del Comune e dirigeranno gli otto settori (sette 'aree' e la Polizia municipale coi relativi servizi) in cui di recente è stata suddivisa dalla Giunta l'organizzazione della macchina comunale
I sette dirigenti sono: Luciano Sampieri che dirigerà l'area 'Servizi al cittadino e organi istituzionali' con la rappresentanza generale, le Circoscrizioni e il decentramento; Marco Nieri che insieme al Corpo di Polizia municipale, dirigerà per sei mesi, fino al 30 giugno, l'area lasciata libera dall'arch. Paolo Maria Vannucchi, andato in pensione, denominata 'Sviluppo e governo del territorio', con tutti i servizi connessi alla pianificazione urbanistica; Rosanna Tocco che dirigerà l'area 'Risorse umane e tecnologiche' (organizzazione e personale); Filippo Foti che ricoprirà l'incarico di dirigente dell'area 'Diritti di cittadinanza' (sociale, scuola, cultura, multiculturalità); Giovanni Ducceschi che dirigerà l'area di nuova formazione dei 'Servizi generali' (comprendente anche l'ex notariato, l'ufficio legale, gli acquisti, la segreteria, gli espropri) e svolgerà le funzioni di vice segretario; Lorenzo Frasconi che dirigerà l'area 'Opere pubbliche e ambiente'; Graziella De Castelli che dirigerà l'area 'Risorse finanziarie'.       
        "
771,http://comunicati.comune.prato.it/generali/?action=dettaglio&comunicato=14200400000771,31/12/2004,11:34,"Consiglio Comunale","Si scioglie l'Istituzione per i servizi sociali","Le funzioni tornano provvisoriamente al Comune","Il presidente Alessandro Venturi traccia il bilancio dalla nascita avvenuta nel 1996","Arriva la Società della salute e conclude il proprio compito l'Istituzione per i servizi sociali, cui nel 1996 il Comune affidò l'organizzazione delle prestazioni sociali. L'ultimo atto dell'Istituzione, coi servizi e il personale che in questa fase di passaggio verso la Società della salute torneranno alle dirette dipedenze dell'assessorato alle Politiche sociali del Comune, è stato compiuto nella seduta di  mercoledì 29 dicembre, con la delibera presentata dall'assessore M. Luisa Stancari, che da martedì 28 dicembre è anche presidente della neonata Società della salute.
Poche parole dell'assessore, prima del bilancio dell'Istituzione illustrato ai consiglieri dal presidente Alessandro Venturi.
Nelle parole di Venturi l'Istituzione, divenuta operativa nel settembre 1997, nacque col compito «di garantire l'efficacia, l'efficienza dei servizi resi ai cittadini, in presenza di nuove disposizioni legislative miranti alla semplificazione e alla trasparenza dell'azione amministrativa, e di nuovi bisogni e domande sociali».
Compito sostanzialmente assunto nel quadro tracciato da Venturi, almeno per quelli che ha definito i «punti di forza»: la riduzione dei tempi di risposta alle domande dei cittadini, da quaranta a dieci giorni; la capacità con le stesse risorse di far fronte a nuovi servizi e progetti; l'attivazione di attività di formazione con Università e centri di ricerca; la realizzazione di un 'sistema di informazione e di comunicazione sui servizi sociali'; la gestione dei progetti su scala provinciale per le politiche minorili e familiari; la creazione di un nuovo sistema di assistenza domiciliare; la realizzazione di un sistema a 'rete' nell'offerta dei servizi alla persona; la definizone dell'Ufficio pubblico per le tutele; la creazione di un servizio educativo  domiciliare per i minori; l'individuazione di nuovi strumenti per la valutazione della qualità dei servizi erogati.
Ma Venturi non si è nascosto neppure i 'punti critici', effetto di un disagio sociale che si sta estendendo, e che ha comportato nell'ultimo triennio una crescita consistente della spesa sociale. Casa e situazione delle famiglie unipersonali, spesso costituite da anziani soli, rappresentano con l'immigrazione le nuove emergenze. Da qui anche la necessità di superare il «permanere di una gestione dei servizi frammentata a livello comunale e di area».
Proprio da quest'ultimo aspetto ha preso spunto il dibattito, in relazione soprattutto alle prospettive future. Fortemente critico il consigliere di Forza Italia Roberto Baldi: «Ci siamo battuti da tempo per la cessazione dell'Istituzione, ma il rimedio, leggi Società della salute, è peggiore del male. Manteniamo tutte le nostre riserve sul neonato organismo».
Per Rifondazione e Leonardo Becheri «l'esperienza dell'Istituzione è stata positiva, anche se più volte abbiamo sollecitato la ricomposizione dei vari attori che operano nel sociale. Forse però il passaggio immediato dei servizi dall'Istituzione all'assessorato è troppo repentino». 
Di diverso avviso Luciano Bartolotti del gruppo Ds: «La scelta dell'integrazione dei servizi sociali e sanitari unitamente al ruolo del Comune come volano della programmazione, è giusta. Anzi ho sempre pensato che nel campo della salute si debba pensare ad una organizzazione che integri i servizi. Chiudiamo un periodo buono con l'Istituzione, ne apriamo un altro dall'alto significato politico e di valorizzazione delle competenze che si sono manifestate in questi anni. Stiamo operando per creare un nuovo Welfare, fondato sui diritti di cittadinanza».
In sintonia con Bartolotti gli interventi di Aurelio Donzella (Italia dei valori) e di M. Grazia Ciambellotti (Margherita).
Quindi la replica dell'assessore Stancari che fra l'altro ha sostenuto che si critica la Società della salute «ma non si ricorda mai che il Governo in 24 ore ci ha tolto 220 mila euro per la casa». Alla fine il voto: la delibera è passata con 24 sì e 9 astensioni.   
               "
772,http://comunicati.comune.prato.it/generali/?action=dettaglio&comunicato=14200400000772,30/12/2004,16:21,Agenda,"Telefoni del Comune per chiamare in Sri Lanka","Messi a disposizione dall'assessore Frattani","Stamani riunione del comitato Pro emergenze che ha aperto un conto corrente","Prato tende la mano al sud est asiatico, devastato il giorno di Santo Stefano dal catastrofico maremoto che ha lasciato un tragico bilancio di 100.000 morti e 5 miioni di senzatetto che hanno perso tutto: oltre un terzo dei morti è costituito da bambini e l'intera popolazione di una metropoli come Milano non ha più niente e si trova a fare i conti con la fame, la sete, le malattie e l'assenza di qualsiasi forma di assistenza. Per promuovere una campagna di aiuti umanitari stamani si è riunito presso il Centro operativo della Protezione civile il direttivo del Comitato onlus città di Prato pro emergenze di cui l'assessore ai Lavori pubblici Enrico Giardi è stato nominato presidente prendendo il posto di Maria Anna Berti. Era presente anche l'assessore alla Cultura e al Distretto della pace Andrea Mazzoni, che ha preso il posto di Massimo Carlesi. Il comitato ha attivato un conto corrente presso la sede pratese della CariPrato per raccogliere le offerte da devolvere alle popolazioni asiatiche travolte dal cataclisma: il numero del conto è 66021 e le offerte sono fiscalmente deducibili: «L'obiettivo è attivare ogni iniziativa utile alle popolazioni colpite concordandola con organi ed istituti nazionali e locali come il Dipartimento di Protezione civile, l'Anci e la Regione - dice l'assessore Giardi. Solo un'azione congiunta e coordinata può far sì infatti che gli aiuti non si disperdano in troppi rivoli e che vadano davvero dove ce n'è bisogno per alleviare le sofferenze di chi è stato colpito e aiutare i paesi in ginocchio a rimettersi in piedi. Anche in qualità di responsabile Anci per la Protezione civile mi impegno a sensibilizzare tutti i Comuni alla promozione di progetti di aiuto per il sud est asiatico».
Del Comitato fanno parte il Comune, le Circoscrizioni, Cap, Consiag, Confartigianato, Confersercenti, l'Ordine dei geologi della Toscana, Uisp, Fratres, Vab, Federcaccia Prato, Italcaccia, associazione radio 'La Tartaruga', associazione nazionale Autieri d'Italia, associazione Stefano Cocchi, associazione Sub di Prato, comunità Emmaus, club Radio Prato c.b., Unione commercianti, il Centro di Scienze naturali di Galceti, Avis, Ordine dei medici chirurghi e odontoiatri, Collegio dei geometri, Collegio dei periti industriali, Ordine degli architetti, Confraternita di Misericordia, Caritas diocesana, Croce d'oro, Pubblica assistenza, Asm e Arci comitato provinciale di Prato.
Il 20 gennaio alle 18.30 in Palazzo comunale si riunirà l'assemblea del Comitato pro emergenze per valutare le iniziative e i progetti varati.
Anche l'assessorato alla Multiculturalità interviene in aiuto di chi sta vivendo il dramma del maremoto non come semplice spettatore: per permettere alla comunità cingalese di avere notizie più specifiche sulle proprie città d'origine e i propri cari l'assessore Andrea Frattani ha messo a disposizione un telefono per le chiamate internazionali presso la sede di piazza S.Jacopo 4 dalle 9 alle 14 di domani. A Prato i cingalesi residenti sono 123 e in Sri-Lanka, uno dei paesi più devastati dallo tsunami, domani è stato proclamato il lutto nazionale: «Vogliamo essere vicini in questo modo allla comunità dello Sri-Lanka, che sta vivendo ore di angoscia - afferma l'assessore Frattani - si tratta di un'iniziativa concreta che speriamo possa aiutare coloro che sono lontani dalle proprie famiglie e dalla propria terra»."
773,http://comunicati.comune.prato.it/generali/?action=dettaglio&comunicato=14200400000773,31/12/2004,11:39,"Consiglio Comunale","Variante per nuova sede Misericordia","La delibera appovata mercoledì scorso","Indagini geologiche nell'ex stazione rifiuti. Ciuoffo: «Dai primi risultati niente inquinamento»","Il cambiamento non riguarda la destinazione urbanistica, sempre a servizi, ma solo una diversa loro classificazione. Con la delibera presentata dall'assessore all'Urbanistica Stefano Ciuoffo al Consiglio comunale di mercoledì scorso si conclude l'atto di pianificazione urbanistica che ricoverte gli edifici, e gli spazi annessi, occupati da Asm a nuova sede della Misericordia.
Nell'illustrare l'atto l'assessore Ciuoffo ha ribadito che «il tipo d'intervento non comporta cambiamenti nella destinazione d'uso» e che le eventuali preoccupazioni circa l'inquinamento dell'area, pur comprensibili, «non hanno attinenza con la pianificazione urbanistica».
L'Amministrazione comunale, fra l'altro, ha dato incarico ad un geologo per verificare se nel sottosuolo di quella che è stata, per lungo tempo, la stazione dei rifiuti, si fossero sedimentate sostanze inquinanti, tali da richiedere una bonifica. Dai primi carotaggi il pericolo sembrerebbe scongiurato, anche se le analisi di laboratorio non sono state definitivamente compiute e bisognerà attendere una ventina di giorni prima di avere la relazione conclusiva.
La scelta di procedere ad indagini nel sottosuolo è stata apprezzata dal consigliere Massimo Taiti (Lista Taiti-Nuovo Psi), che ha dato atto della sensibilità dimostrata dall'Amministrazione anche in rapporto a preoccupazioni emerse da un comitato di cittadini. Ma proprio la decisione di procedere a queste indagini è stata la base per chiedere «un rinvio della deliberazione. L'operazione - ha sostenuto Taiti - è da un punto di vista commerciale sicuramente vantaggiosa per il Comune, ma potrebbe diventare perniciosa se si dovesse effettuare una bonifica».
La richiesta avanzata in via pregiudiziale, a cui si era associata anche Forza Italia, è stata respinta con 14 voti contrari, 9 favorevoli e cinque astensioni. Del resto lo stesso Ciuoffo ha rilevato che il provvedimento riguarda «solo la valenza urbanistica necessaria per il completamento della procedura», eventuali interventi di bonifica, peraltro non prevedibili dai primi risultati delle indagini, attengono ad un'altra fase, quella della concessione edilizia e del trasferimento della proprietà.
Motivazione che non ha convinto lo stesso Taiti e il consigliere di Forza Italia Goffredo Borchi per il quale «non si comprende la fretta dovendo attendere solo 20 giorni. In definitiva si tratta di rassicurare coloro che avevano espresso preoccupazioni sullo stasto ambientale dell'area». Forse ha aggiunto Gianni Cenni di An «si intende procedere subito perchè questa delibera serve a far quadrare i conti del Comune».
L'approvazione finale con 21 voti (tutti i gruppi del centrosinistra) contro i 6 di An, Fi e Lista Taiti."
