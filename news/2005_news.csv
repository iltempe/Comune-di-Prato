id,link,data,ora,canale,titolo,occhiello,catenaccio,testo
1,http://comunicati.comune.prato.it/generali/?action=dettaglio&comunicato=14200500000001,03/01/2005,15:25,"Opere pubbliche","Scuola Ciliani, appalto per lavori di ristrutturazione","Bando di gara","Le domande entro martedì 11 gennaio","Gara d'appalto in Comune per i lavori di ristrutturazione e messa a norma dell'edifico della scuola elementare Ciliani in via Taro. 
L'intervento può essere suddiviso in due ordini di lavori: il primo riguarda l'abbattimento delle barriere architettoniche, le opere di messa a norma sia per la prevenzione incendi che per l'adeguamento sismisco; il secondo è relativo alle opere di manutenzione straordinaria, fra cui la parziale sostituzione degli infissi, il rifacimento del manto di copertura, la sostituzione di docce e grondaie.  L'importo complessivo dei lavori è di oltre 651 mila euro, Iva esclusa, di cui circa 616 mila a base di appalto e soggetti a ribasso d'asta,  poco più di 36 mila per oneri relativi alla sicurezza e non soggetti a ribasso d'asta. Il tempo utile per l'ultimazione dei lavori è fissato in 240 giorni consecutivi a decorrere dalla data di consegna dei lavori. Il bando, insieme al modello di autocertificazione e agli elaborati del progetto possono essere ritirati presso il Servizio Notariato, in piazza del Comune, entro il 5 gennaio. Sia il bando che il modello sono disponibili anche sul sito internet del Comune all'indirizzo http://www.comune.prato.it/servcom/gare.
Le imprese interessate alla gara dovranno far pervenire le loro domande, con l'offerta economica e la documentazione richiesta,  entro le ore 13 dell'11 gennaio prossimo all'ufficio Protocollo del Comune di Prato, piazza del Pesce 9.
L'asta pubblica si terrà giovedì 13 gennaio alle ore 9 in una sala aperta al pubblico del Palazzo Comunale.
 "
2,http://comunicati.comune.prato.it/generali/?action=dettaglio&comunicato=14200500000002,03/01/2005,14:04,"Consiglio Comunale","I privati potranno promuovere interventi e servizi a uso pubblico","Sì alla variante al Regolamento urbanistico","Approvazione definitiva all'unanimità anche per il piano di lottizzazione a S. Giorgio a Colonica","D'ora in poi gli interventi per la realizzazione di servizi ed attrezzature pubbliche o ad uso pubblico previsti dal Regolamento urbanistico del Comune possono essere promossi anche dai privati dopo aver stipilato una convenzione con l'Amministrazione comunale che ne garantisca l'uso pubblico. La variazione al Regolamento urbanistico è stata discussa e approvata il 29 dicembre nell'ultimo Consiglio comunale dell'anno. L'attuzione da parte di privati di servizi ed attrezzature consente anche la realizzazione di funzioni private come uffici, banche, negozi, alberghi, ristoranti e abitazioni, quest'ultima in misura non superiore al 40% della superficie del progetto. La convenzione riguarderà solo la parte pubblica e potrà disciplinare l'usufrutto in favore del promotore delle opere per un periodo rinnovabile e dovrà prevedere al termine della validità la cessione al Comune dietro corresponsione di un indennizzo pari al costo di costruzione determinato la momento della cessione.
Nella stessa seduta è stata data l'approvazione definitiva al piano di lottizzazione a S.Giorgio a Colonica, sul quale erano state presentate le controdeduzioni alle osservazioni pervenute. Sono state accolte le richieste di regolarizzazione del perimetro dei lotti per renderlo più funzionale all'edificazione e le distanze dei fabbricati che si affacciano su via del Tasso. La prima delibera è stata approvata con 24 voti favorevoli e una sola astensione, espressa dal capogruppo di Rifondazione comunista Leonardo Becheri, mentre la seconda è stata approvata all'unanimità. "
3,http://comunicati.comune.prato.it/generali/?action=dettaglio&comunicato=14200500000003,03/01/2005,15:47,Appuntamenti,"Spettacoli, musica e balli per festeggiare l'arrivo della Befana","Tante iniziative di Comune, Circoscrizioni, Circoli e parrocchie","Un caleidoscopio di feste per calare il sipario sul periodo natalizio","L'Epifania tutte le feste porta via, come recita il proverbio, e fa calare il sipario anche sul Prato festival 2004, organizzato dall'assessorato alla Cultura con il contributo di Asm e Consiag: il anticipo rispetto alla tradizionale notte tra il 5 e il 6 gennaio, la Befana il 4 gennaio al teatro Cicognini sarà protagonista di uno spettacolo gratuito per bambini di e con Maila Ermini: 'La Befana barbagianna', uno spettacolo particolarissimo, in cui la vecchietta farà vedere cosa è capace di fare con la sua scopa. Parlerà con i bambini e racconterà delle storie come quella di Pila Pilassa, una sua amica strega molto brava nel cucinare ranocchi con l’aglio, e darà alcune ricette. Inoltre la Befana barbagianna suonerà e canterà: gli spettacoli sono alle 16.00 e alle 17.00.
Nell'ambito della stessa rassegna al teatro Cicognini e al teatro Magnolfi saranno presentati altri due spettacoli per bambini: il 5 gennaio alle 16.00 e alle 17.00 'La buca delle fate', spettacolo per bambini di Siliana Fedi e Gabriele Ara con ingresso gratuito che aprirà le porte al mondo delle fate per un istante di magia nel mondo e nella vita. Lo spettacolo verte innanzitutto sulla realizzazione di un’ambientazione, uno spazio magico in cui si muovono fate, folletti, elfi, gnomi per dare al pubblico la possibilità di assistere e partecipare a questo mondo fantastico dove cinque e“ più” sensi saranno stimolati, condotto per mano dai simboli e dalle storie.
Il 6 gennaio, ancora alle 16 e alle 17 al Teatro Magnolfi 'Pinocchio con gli stivali', ideazione e regia di Gionni Voltan, liberamente tratto da un racconto di Luigi Malerba e  da Collodi.
Il  Pinocchio di Malerba è “vanitoccolo, sfaccenduolo, impertinestolo, bugiardo”. Il burattino messo alle strette dalla fata turchina che vuole costringerlo a trasformarsi in un bambino, fugge dalla sua novella per tentare di cambiare il proprio destino.
Farà così una divertente escursione  in altre fiabe, altrettanto celebri.
Ma queste non sono le uniche iniziative in programma per festeggiare l'arrivo della Befana e concludere il periodo delle feste natalizie: la vecchietta tanto amata dai bambini arriva infatti anche nelle Circoscrizioni. Nell'ambito del cartellone di 'Natale sotto l'albero' del Quartiere centro, al teatro Kolosseum di Reggiana il 6 gennaio alle 17.00 sarà presentato 'L'usignolo dell'imperatore', a cura del Teatro Ombria, e lo stesso giorno alle 15 e alle 17 presso il salone della Pubblica assistenza L'Avvenire di via S. Jacopo 34 per la rassegna di teatro per ragazzi 'Magici incanti' sarà rappresentato lo spettacolo 'Nel canto del fuoco', novelle della tradizione toscana a cura della compagnia Octava rima. Dopo gli spettacoli saranno consegnate le tradizionali calze, ma non con i consueti dolciumi: per dare ancora più significato alla festa, in collaborazione con l'associazione Granello di senape nelle calze saranno distribuiti prodotti biologici del commercio equo e solidale e tra i bambini presenti saranno raccolti dei centesimi da inviare come loro contributo ai coetanei del sud-est asiatico, che hanno vissuto un Natale tragico. 
Sono poi disseminate in tutto il territorio le iniziative delle Circoscrizioni: per il Quartiere ovest, promotore delle 'Natalogie all'ovest', la mattina del 6 dalle 9.00 nella frazione di Capezzana ci sarà il tradizionale Corteggio storico dei Re magi e in piazza della Chiesa alle 10.30 arriverà il Bibliobus. 
Il 5 gennaio alle Badie 'W la Befana', spettacolo di animazione di strada: un'animatrice vestita da Befana con pattini a rotelle consegnerà a tutti del carbone dolce, mentre uno spazzacamino realizzerà sculture di palloncini dalle ore 16 in poi.
A Grignano il 6 gennaio il musical Grease, presentato dalla compagnia «E' bello crescere», presso e a cura del circolo Cherubini alle 16.
Il 6 alle 15.00  Festa della Befana a cura della parrocchia di S. Rita alle Fontanelle.
A Paperino il 5 dalle 20 «La Befana vien di notte», tradizionale distribuzione dei regali di casa in casa a cura del circolo Arci.
Il 6 alle 15, «Incontriamo e giochiamo con la Befana» per le strade di S. Giorgio a Colonica, a cura del Gruppo giovani di S.Giorgio.
A Santa Maria a Colonica invece il 5 'Arriva la Befana a casa', consegna a domicilio di doni e calze. Ritrovo delle Befane al circolo Arci Boschi e circolo Mcl alle 18, mentre la consegna dei doni partirà dopo le ore 20.
Il giorno dopo Grande Festa della Befana, ore 16 all’oratorio della compagnia di S.Maria a Colonica, a cura della parrocchia stessa e poi alle 20.00 la passeggiata della Befana, gara podistica  non competitiva aperta a tutti a cura del circolo Arci Boschi di S. Maria a Colonica.
A Castelnuovo il 6 ultima data del Presepe vivente a partire dalle 15,30 in cui sarà presente anche la Zampognata Octava Rima.
A Tobbiana il 6 «Arriva la Befana», spettacolo, giochi e benedizione per bambini, premiazione del concorso «Presepi più belli» e calze per tutti alla Chiesa parrocchiale a partire dalle 15,30 a cura della parrocchia di Tobbiana, della Pubblica Assistenza «L’Avvenire» di Tobbiana e del circolo Arci  Bini.
A Casale il 6 alle 16 'Aspettando la Befana', alla casa della Gioventù, parrocchia di Casale, a cura della parrocchia di Casale. 
A San Giusto il 6 alle 21 al cinema teatro Frassati «Eppur mi son scordato di...», rappresentazione teatrale del gruppo giovani di S. Maria a Colonica, a cura dell'associazione Progetto Genitori.



 


"
4,http://comunicati.comune.prato.it/generali/?action=dettaglio&comunicato=14200500000004,03/01/2005,16:02,Ambiente,"Limiti alla circolazione tre giorni alla settimana","I provvedimenti antiinquinamento da traffico","La giunta ha deciso che il divieto contro lo smog varrà per tutto il 2005","Da domani (martedì 4 gennaio) saranno tre e non più due come nel 2004 i giorni di limitazione del traffico, nell'ambito delle misure antinquinamento che il Comune ha deciso in ottemperanza all'accordo di programma con la Regione, vigente dall'ottobre 2003. 
La limitazione, nei giorni di martedì mercoledì e giovedì, riguarda, dalle ore 9,00 alle 18,00, 
il centro città e la zona immediatamente a ridosso delle mura, perimetrata da via Roncioni, via Zarini, via del Romito, via Livorno, via Genova e via Pisa. Il divieto di circolazione vale per le auto, benzina e diesel non catalitiche immatricolate prima del 1° gennaio 1993, per i mezzi di trasporto delle merci fino a 3,5 q a benzina e diesel immatricolati prima del 1° ottobre 1994, per i ciclomotori non catalizzati e omologati secondo le direttive Cee.
L'estensione del provvedimento anche al martedì, come stabilito dalle intese stipulate dalla Regione, consentirà di evitare il blocco totale del traffico.  
Da ottobre dello scorso anno, inoltre, il Comune ha deciso che sarà vietato il transito nella Ztc (zona a traffico controllato), 24 ore su 24, a tutti i mezzi sprrovisti del bollino blu, il contrassegno valevole per un anno che attesta l'avvenuto controllo degli scarichi dei veicoli (l'unica eccezione concerne le auto nuove, con meno di 4 anni di anzianità).
A parte le eccezioni di chi potrà accedere all'area vietata previa presentazione di documentazione, le limitazioni non valgono per i mezzi elettrici, gli autoveicoli a metano o gpl, i motocicli, i taxi, i bus di linea o a noleggio, le auto delle Forze armate e della Protezione civile, i mezzi di soccorso, i veicoli col conttrassegno per il trasporto di persone invalide.  
Nell'area sottoposta a divieto è consentita la sosta negli spazi riservati ad altre categorie dei mezzi dei residenti muniti di permessi 1, 2, 10, 15, 25 e 35.
La segnaletica di divieto di transito è posta in via Porta al Serraglio, p.zza S. Marco, via Pomeria, via Ristori, via Livi, via Arcangeli, via della Misericordia, via Pistoiese, via Roncioni, via Zarini.
Fin qui il provvedimento di limitazione del traffico, che non varia se non per l'estensione ad un altro giorno della settimana. 
La novità non è questa «anche perchè - dice l'assessore all'Ambiente Camilla Curcio - l'estensione al martedì col nuovo anno era già stata annunciata».
Semmai col 1° gennaio c'è un'altra novità: la giunta, ha infatti deciso, nella seduta della scorsa settimana, che le limitazioni alla circolazione per tre giorni alla settimana si estenderanno all'intero anno e non finiranno con la primavera, come invece avvenuto nel 2004.
Inoltre i 350 mila euro di finanziamenti regionali previsti dall'accordo di programma saranno prevalentemente destinati all'accquisto o alla trasformazione dei mezzi a metano e Gpl.
   "
5,http://comunicati.comune.prato.it/generali/?action=dettaglio&comunicato=14200500000005,03/01/2005,16:57,Appuntamenti,"'Iena ridens', in scena il saggio di Cabaret & varietà","Gli allievi del laboratorio di teatro al centro Ventrone",,"Il laboratorio 'Cabaret & varietà' presenta il suo saggio: la Circoscrizione centro in collaborazione con l'associazione 'I ragazzi del Villaggio' il 5 gennaio alle 21.30 al Centro Ventrone di viale delle Gardenie 15 presenterà lo spettacolo 'Iena ridens', saggio degli allievi del laboratorio condotto dal musicista Enzo Carro. Gli interpreti saranno Martina Arfasatti, Paolo Carlesi, Sandro Carlotti, Maurizio De Dominicis, Giulia Fantastichini, Silvia Gucci, Elena La Greca, Andrea Lorini, Ornella Panzica, Sabrina Pratesi e Stefania Rustici. L'ingresso è gratuito, come anche l'iscizione per partecipare la laboratorio. Coloro che sono interessati possono rivolgersi alla Circoscrizione centro, 0574/615717, oppure rivolgersi direttamente al Centro polivalente Ventrone, 0574/546281."
6,http://comunicati.comune.prato.it/generali/?action=dettaglio&comunicato=14200500000006,04/01/2005,12:33,Appuntamenti,"Alle 10 la campana di Palazzo Pretorio batte cento rintocchi","Giornata di lutto europeo domani 5 gennaio","A mezza asta le bandiere del palazzo Comuale","Il Comune di Prato aderisce alla giornata di lutto nazionale indetta per domani 5 gennaio dal Parlamento europeo  e dal governo italiano in memoria delle vittime del maremoto del 26 dicembre scorso. Alle 10 la campana grande di Palazzo Pretorio suonerà cento rintocchi per ricordare in modo simbolico coloro che hanno perso la vita  nell'immane tragedia che ha sconvolto il sudest asiatico. Anche le bandiere sulla facciata del Palazzo Comunale saranno a mezza asta in segno di lutto. 


"
7,http://comunicati.comune.prato.it/generali/?action=dettaglio&comunicato=14200500000007,04/01/2005,16:16,Agenda,"Premio Bacchino sport, domani ultimo giorno per le candidature","La cerimonia si terrà il 13 gennaio in Comune",,"C'è tempo fino a domani 5 gennaio per presentare all'assessorato allo Sport le candidature per il premio Bacchino sport, la principale manifestazione sportiva dell'anno che premia le squadre, gli atleti, le discipline e varie categorie legate a questo mondo che si sono distinti nella scena sportiva locale e non. La cerimonia per le premiazioni avverrà il 13  gennaio alle 21 nel salone consiliare.
Basterà inviare un fax al numero 0574-616457 o 0574-616477."
8,http://comunicati.comune.prato.it/generali/?action=dettaglio&comunicato=14200500000008,04/01/2005,15:30,Agenda,"Un'asta pubblica per due terreni del Comune","Le domande devono essere presentate entro il 31 gennaio","Uno si trova a S. Giusto, l'altro a Tavola","Due terreni agricoli edificabili saranno venduti dal Comune con un asta pubblica per la quale è già uscito il bando di gara: l'asta si terrà in Palazzo comunale il 1 febbraio a partire dalle 9.00 e il termine per la presentazione delle offerte è il 31 gennaio alle 13.00. Il primo appezzamento si trova a S. Giusto in via di Popolino ed ha una superficie di 2561 metri quadrati: il prezzo a base d'asta è di 530mila euro. Il secondo si trova a Tavola in via Pieragnoli ed ha una grandezza di 770 metri per una prezzo a base d'asta di 185mila euro. La copia delle relazioni tecniche e del bando ed ulteriori informazioni possono essere richieste al Servizio tecnico Patrimonio in via del Ceppo vecchio 55, aperto tutti i giorni feriali, escluso il sabato, dalle 9.00 alle 13.00. Per informazioni sullo svolgimento dell'asta bisognerà invece rivolgersi al Servizio Notariato negli stessi orari. Gli interessati a partecipare dovranno far pervenire la domanda in un plico chiuso e sigillato all'Ufficio Protocollo generale in piazza del Pesce 9 distintamente per ognuno dei due lotti per cui intendono concorrere. Il testo del bando di gara con tutte le indicazioni sui documenti da presentare è scaricabile anche dal sito internet del Comune all'indirizzo www.comune.prato.it/servcom/gare."
9,http://comunicati.comune.prato.it/generali/?action=dettaglio&comunicato=14200500000009,04/01/2005,16:08,Agenda,"Oggetti smarriti, dove e a chi rivolgersi","Nell'ultima lista anche un ciclomotore","L'elenco viene stilato periodicamente dal Servizio del Comune","Dall'elenco del Servizio oggetti smarriti del Comune risulta che sono stati ritrovati e sono in custodia presso l'Ufficio un ciclomotore, due portafogli da donna, tre borse, un cappello da donna, due chiavi con e senza portachiavi. 
Gli oggetti trovati sono custoditi a cura della cooperativa sociale Althea che effettua delle ricerche per risalire al proprietario dell'oggetto e nel caso provvede ad avvertirlo. La lista degli oggetti trovati di cui non viene rintracciato il proprietario viene pubblicata all'Albo Pretorio e resta affissa per tre giorni. Viene inoltre pubblicata su Ponet ed Internet per due volte. L'oggetto viene restituito, una volta valutata la verosomiglianza della dichiarazione, a chi se ne dichiara proprietario rilasciando un verbale di restituzione. Trascorso un anno dall'ultimo giorno della seconda pubblicazione, senza che si sia presentato il proprietario, l'oggetto appartiene a chi lo ha trovato.
In caso di ritrovamento di oggetti smarriti, dovranno essere consegnati all'Ufficio oggetti trovati e l'Ufficio provvede a rilasciare la ricevuta di consegna.
Per la restituzione al proprietario occorre presentarsi all'Ufficio con un documento d'identità; se il proprietario aveva sporto denuncia di smarrimento o di furto è necessario presentare la denuncia stessa.
Il servizio si trova in  via Alcide De Gasperi 25 ed è aperto lunedì e mercoledì dalle 9.00 alle 13.00  e dalle 15.00 alle 18.00,  martedì e giovedì 10.00 alle 12.00 e venerdì dalle 9.00 alle 13.00. 
 
"
10,http://comunicati.comune.prato.it/generali/?action=dettaglio&comunicato=14200500000010,04/01/2005,16:25,Viabilità,"Divieto di sosta per lavori alla rete idrica",-,,"Per i lavori eseguiti da Publiacqua sulla rete idrica per tamponare delle perdite fino al 15 gennaio è istituito il divieto di sosta con rimozione forzata ed all’occorrenza il senso unico alternato con l’ausilio di movieri a vista in via Pasquinelli, via del Ferro, via Clementi e via Franchi.

 
"
11,http://comunicati.comune.prato.it/generali/?action=dettaglio&comunicato=14200500000011,04/01/2005,16:28,Viabilità,"Mercati rionali a Galciana, Iolo e S. Giorgio",-,,"Divieto di transito domani fino alle 15.00 in piazza della Vittoria, via Capitini e via Andrea da Quarata per lo svolgimento dei mercati rionali a S. Giorgio, Galciana e Iolo. Viene disposto anche il divieto di sosta con rimozione forzata."
12,http://comunicati.comune.prato.it/generali/?action=dettaglio&comunicato=14200500000012,05/01/2005,10:32,"Pubblico Impiego","Il Comune indice una selezione per tre dirigenti","Assunzioni a tempo determinato","Il bando in visione da 7 gennaio. Le domande entro il 13 gennaio.","Un dirigente per il Corpo della polizia municipale, un dirigente amministrativo esperto in problemi di pubblica istruzione, sociali e culturali, un dirigente amministrativo esperto in sviluppo delle attività economiche, produttive e programmazione: sono le tre professionalità per le quali il Comune ha indetto una selezione pubblica per l'assunzione a tempo determinato. Il bando, in versione intergrale,  sarà in visione a partire da venerdì 7 gennaio all'Albo Pretorio del Comune e sul sito internet dell'amministrazione all'indirizzo: www.comune.prato.it. Per la presentazione delle domande c'è tempo fino al 13 gennaio."
13,http://comunicati.comune.prato.it/generali/?action=dettaglio&comunicato=14200500000013,05/01/2005,14:21,Mobilità,"Sosta, ancora niente è deciso","La precisazione dell'assessore Massimo Carlesi","«C'è un ipotesi di riorganizzazione legata alle novità del trasporto pubblico»","«Il piano di riorganizzazione della sosta, in relazione anche alle nuove operazioni per il trasporto pubblico, sarà presentato nei prossimi giorni. E si tratta ancora di una proposta, che sarà poi esaminata dalla giunta. Non c'è al momento alcuna decisione». E' quanto precisa l'assessore alla Mobilità Massimo Carlesi, anche in relazione ad indiscrezioni apparse sugli organi di informazione, che aggiunge Carlesi «non forniscono il senso dell'operazione ipotizzata, ancora in fase di discussione»."
14,http://comunicati.comune.prato.it/generali/?action=dettaglio&comunicato=14200500000014,05/01/2005,15:39,Innovazione,"Ponet, quasi 26 milioni di contatti nel 2004","La rete civica in crescita","I siti dei Comuni, della Provincia e dei concorsi pubblici sono i più 'cliccati'","Sono stati 25 milioni e 884mila gli accessi registrati alla rete civica Ponet nell'arco del 2004, oltre 6 milioni e 434mila in più rispetto al 2003, in cui furono 19 milioni e 449mila. La cifra è quasi 10 volte più grande rispetto al 1996, anno di nascita della rete, in cui i contatti furono 290mila: la crescita è dovuta sia all'aumento numero degli utenti di Internet sia all'introduzione di nuovi servizi, non solo informativi per il cittadino ma anche interattivi, e alla presenza più numerosa di enti e istituzioni comunali e non, aziende e associazioni. Un mondo di informazioni su concorsi, lavoro, appuntamenti, arte, scuola e tempo libero accessibile con un click che ha ricevuto quasi 26 milioni di contatti. La media giornaliera più alta del 2004 è stata a settembre con oltre 84mila contatti, seguita da novembre e ottobre con 78mila e 70mila. La punta più bassa invece è stata toccata ad agosto con 62mila.
Il sito più visitato è stato quello che rinisce i Comuni e la Provincia in rete, con oltre 9 milioni e mezzo di contatti. Al secondo posto tra i servizi on line più utilizzati c'è quello dedicato ai concorsi, con quasi 8 milioni di contatti al 31 dicembre 2004. 
Le biblioteche della Provincia, di cui grazie a Ponet si può visitare il patrimonio librario e verificare  la disponibilità per il prestito, sono stati oltre 650mila. Un milione e mezzo sono stati gli accessi per gli Enti pubblici e le aziende, un milione e 130mila quelli alle scuole, con punte a settembre ed ottobre, un milione e 200mila per le associazioni, 380mila per il tempo libero, 800mila per le pagine e i servizi generali, 430mila per i musei, 220 mila per il sito di arte e storia e 150mila per l'indirizzario."
15,http://comunicati.comune.prato.it/generali/?action=dettaglio&comunicato=14200500000015,07/01/2005,12:36,Appuntamenti,"Prato festeggia con due Tricolori","Oggi 7 gennaio, giornata nazionale della bandiera","Ciampi: 'E' simbolo dell'unità della Nazione'.","Prato festeggia la 'Giornata nazionale della bandiera', che dal 1997 si celebra in  Italia il 7 gennaio. Due vessilli tricolori per l'intera giornata di oggi sventoleranno sul pennone di Palazzo Pretorio e sulla facciata del  Palazzo Comunale per ricordare a tutti il senso di appartenenza alla Nazione. Scelta come vessillo dell'Italia dal Congresso della Repubblica Cispadana nel 1797, la bandiera bianca, rossa e verde è festeggiata ogni anno dal presidente della Repubblica Carlo Azeglio Ciampi, che sempre esalta il tricolore quale 'simbolo delle libertà civili e della speranza di indipendenza, di fratellanza fra i cittadini dalle storie e vicissitudini diverse'. 
"
16,http://comunicati.comune.prato.it/generali/?action=dettaglio&comunicato=14200500000016,07/01/2005,12:25,Circoscrizioni,"Concerto del nuovo anno all'Ovest","Il 9 gennaio alle 21 alla chiesa di Narnali","Sarà eseguito dalla filarmonica Verdi di Signa","Un concerto per il nuovo anno si terrà domenica 9 gennaio, alle 21, nella chiesa parrocchiale di Narnali, in piazza Borsi. L'iniziativa è stata organizzata dalla circoscrizione Prato Ovest nell'ambito delle natalogie 2004-2005. Il concerto sarà eseguito dalla filarmonica Giuseppe Verdi di Signa diretta dal maestro Franco Rannino. Verranno suonati brani musicali classici e moderni di Rugi, Ingo, Rossini, Strass, De Hann, Biset, Lennon, Pirazzini. 
La filarmonica Verdi di Signa, composta da elementi elementi, è una delle più qualificate bande musicali della Toscana con all'attivo numerosi concerti tenuti in varie città d'Italia ed all'estero e vanta un ampio repertorio con musiche di autori classici e moderni, italiani e stranieri.
L'ingresso è libero e gratuito.
 "
17,http://comunicati.comune.prato.it/generali/?action=dettaglio&comunicato=14200500000017,07/01/2005,15:51,Mobilità,"La 'rivoluzione' del trasporto pubblico","Carlesi presenta i piani dal prossimo 30 aprile","Tre nuove Lam, sosta e permessi riorganizzati. L'assessore: «E' ancora un progetto»","Cinque linee bus ad alta mobilità (alle due già esistenti se ne aggiungeranno altre tre), un sistema di parcheggi scambiatori collegato ai percorsi Lam, la riorganizzazione completa della sosta (e dei relativi permessi per i residenti e non) con estensione delle aree a pagamento in diretta connessione coi tracciati Lam: l'assessore alla Mobilità Massimo Carlesi presenta quella che egli stesso definisce 'la riforma' del trasporto pubblico, che a Prato dovrà realizzarsi dal 30 aprile, scadenza prevista dal nuovo regime di gestione, assegnata dopo la gara dello scorso anno, ad un soggetto unico: la Cap autolinee. 
E' un fiume di cifre Carlesi, nell'illustrare un progetto che, precisa, «proprio per la sua complessità è ancora in discussione, quindi non si può dare come una cosa decisa».
Ma nelle sue linee essenziali Carlesi disegna il profilo di una sorta di rivoluzione, delineata nei Piani urbani della mobilità (Pum) approvati dal Comune (2002/2004;2004/2006), con al centro un obiettivo preciso: offrire un'offerta di mobilità diversificata, non limitata al mezzo privato, privilegiare il trasporto pubblico, anche perchè altrimenti la città si blocca.
E il rischio di un possibile blocco sta nelle cifre elencate dall'assessore: nel trimestre 2002-2004 sono state 27 mila in più le auto immatricolate e la proiezione per i prossimi anni parla di altre 25 mila macchine messe su strada, che si aggiungono alle 145 mila che costituiscono il parco veicoli pratese. Come se non bastasse sono 30 mila i movimenti giornalieri provenienti dall'esterno della città laniera. Fatto un rapido calcolo, mettendo in fila i mezzi di nuova immatricolazione, ed accordando ad ogni mezzo uno spazio di 4 metri, altri 128 km di strada sarebbero occupati.
Così c'è il blocco dice Carlesi. Le Lam, nelle parole dell'assessore, sono servite: le due linee in funzione, la blu (che è stata la prima) e la verde,  hanno intercettato 6 mila mezzi per 24 km circa di strada occupata. Ma il saldo resterebbe ancora negativo. E allora, sotto a tutta forza, con altre tre linee: la rossa, che percorrerà la città da nord a sud, da Galceti a Grignano, la viola che si spingerà sino a Montemurlo; la celeste o azzura che da La Querce, estremo punto est di Prato, tramite il centro città, raggiungerà Poggio a Caiano. L'obiettivo è ambizioso: con un'utenza potenziale di 165 mila persone dovrebbero essere 'risparmiati' dalle auto altri 100 km di strada. Un saldo ancora per difetto. Ma Carlesi ha un'altra arma, il cui progetto di massima è già noto, che si chiama tranvia urbana.
Con le Lam anche i parcheggi scambiatori: uno nuovo nelle vicinanze della Questura di 400 posti, S. Martino per Galceti (in costruzione dalla prossima settimana) che prevede altri 200 posti, il piazzale di Pratilia (150 posti) e quello del centro Leonardo da Vinci, a disposizione del prolungamento della Lam blu, per non dire del raddoppio del parcheggio di via Nenni.
Quanto alla sosta anch'essa sarà riorganizzata, con l'estensione delle aree a pagamento in connessione coi tracciati Lam, come del resto già avvenuto con le prime due linee, seguendo uno schema tarifarrio («le nostre - chiosa Carlesi - sono le tariffe più basse della Toscana») che prevede ticket sempre più ridotti allontanandosi dal centro città. Centro città che dal 30 aprile sarà raggiungibile solo coi bus Lam. Ma anche i permessi saranno rivoluzionati: ridotte le categorie e unificati. L'intera città, fino ai margini della zona a traffico controllato, sarà suddivisa in macroaree, che consentiranno ai residenti di muoversi coi permessi in ambiti territoriali più vasti. Certo ora il parcheggio è gratuito, ma il vantaggio spiega Carlesi è notevole: «Di fatto ora coi permessi di sosta ci si sposta di pochi metri rispetto all'abitazione e appena oltre uno paga. Domani non sarà così perchè ci si sposterà in un raggio molto grande». Il permesso sarà rilasciato dietro pagamento (da decidere quanto), ma alla fine dell'anno, dice Carlesi, «il risparmio ci sarà per i cittadini e non di poco». Inoltre non pagherà chi dispone di garage o di una postazione in un garage pubblico.
Nei piani tracciati da Carlesi anche tre nuovi sottopassi: sull'Asse delle industrie fra via Roma e via Paronese e sulla Declassata all'altezza della Questura e della rotonda di Capezzana. 
Tutto fatto? Ancora no. Fra le idee e gli atti le verifiche in corso con Cap e Provincia e l'imprimatur della Giunta.     "
18,http://comunicati.comune.prato.it/generali/?action=dettaglio&comunicato=14200500000018,07/01/2005,15:54,Agenda,"Piste ciclabili, un nuovo tratto che scavalca la Declassata","Tre i progetti esecutivi approvati dalla giunta","Sarà completato il percorso tra via Reggiana e il centro. Nuova segnaletica e risistemazione per altri due tratti","Piste ciclabili più  estese ed attrezzate per chi preferisce usare la bici per spostarsi in città: la giunta ha approvato il progetto esecutivo del completamento del percorso ciclabile da via Reggiana al centro città che passerà sopra la declassata: il nuovo tratto avrà una lunghezza di 500 metri e in parte occuperà la banchina non transitabile di via S.Giusto sul cavalcavia della Declassata, mentre il resto sarà realizzato in cemento armato a sbalzo. L'opera avrà un costo di 264.247 euro. Approvati anche i progetti esecutivi per le opere di completamento e corollario alle piste ciclabili tra il parco delle Cascine di Tavola e il parco del Monteferrato e a S.Ippolito, dove saranno rifatti gli attraversamenti pedonali e la segnaletica orizzontale e verticale e risistemate le aree a verde circostanti. Per il percorso di S. Ippolito il costo è di 37.803 euro, mentre per quello tra i due parchi è di 268.651, comprendendo anche la rimodulazione del quadro economico del secondo lotto dei lavori sulla pista rispetto al progetto iniziale."
19,http://comunicati.comune.prato.it/generali/?action=dettaglio&comunicato=14200500000019,07/01/2005,16:48,Ambiente,"Al via la seconda domenica ecologica","Dalle 10 alle 18  di domenica 16 gennaio","Da febbraio l'iniziativa si estende anche alle Circoscrizioni","Il centro storico ritornerà ad essere off limits per le auto il 16 gennaio per la seconda delle domeniche ecologiche, promosse dagli assessorati all'Ambiente, alla Cultura e alla Mobilità, che si susseguiranno fino ad aprile. Stavolta eccezionalmente la giornata cadrà la terza e non la seconda domenica del mese per non organizzare la manifestazione troppo a ridosso delle feste natalizie e permettere così anche un migliore e più efficiente sistema di vigilanza: «La polizia municipale ha rafforzato il pattugliamento in questo periodo e per questo ci è sembrato opportuno dirottare l'iniziativa ecologica alla terza domenica del mese, più lontana dall'Epifania - spiega l'assessore all'Ambiente Camilla Curcio. - A partire da febbraio anche le frazioni di Prato saranno coinvolte nelle domeniche ecologiche: saranno chiusi al traffico tratti dei centri storici dei paesi, in modo da riscoprirli e valorizzarli e ravvivare il commercio. La chiusura avverrà a rotazione in ognuna delle cinque Circoscrizioni, che hanno dimostrato grande sensibilità all'iniziativa e ai  problemi di inquinamento atmosferico».
Il divieto di transito per tutti i mezzi a motore è dalle 10,00 alle 18,00 nel centro cittadino all'interno delle mura storiche ad eccezione di piazza S. Marco, via S.Silvestro, piazza Mercatale, via S. Antonio, via S. Giorgio e via S. Margherita e con estensione all'area limitrofa delimitata dal perimetro di via Roncioni, via Zarini, via del Romito, via Genova, via Livorno, via Pisa.
SENZA AUTO - Dalle 10,00 alle 18,00 non si circola nell'area urbana che va dal Canto alle Tre gore/via S. Margherita; v.le Piave/p.zza S. Marco; via Pomeria/via del Romito; via G. Ristori/via del Romito; via C. Livi/via del Romito; via Don Giuseppe Arcangeli/via A. Zarini; via della Misericordia/via Cavour; via Pistoiese/via Cavour; via Porta al Serraglio all’altezza dell’intersezione con via F. Strozzi; via M. Roncioni/via del Purgatorio; via M. Roncioni/via Marengo; via A. Zarini/via Ferrara; via A. Zarini/via V. Vestri. Praticamente il centro città escluso p.zza S. Marco, via S. Silvestro, p.zza Mercatale, via S. Antonio, via S. Giorgio e via S. Margherita, nonchè l'area limitrofa al centro delimitata perimetralmente da via Roncioni, via Zarini, via del Romito, via Genova, via Livorno, e via Pisa.
DIVIETI DI SOSTA - Dalle ore 09,00 alle 18,00 divieto di sosta su ambo i lati, con rimozione forzata, in via Zarini nel tratto fra via Venezia e il numero civico 154. Divieto di sosta dalle 14,00 e comunque non oltre le 20,00 anche in p.zza del Comune, p.zza Duomo, p.zza delle Carceri, limitatamente al basamento rialzato antistante il Castello, via S. Trinità nel tratto fra via G. Silvestri e via Atto Vannucci, via Magnolfi. 
ECCEZIONI - Sono esclusi dai divieti i veicoli in uscita dall'area off limits alla circolazione.
Inoltre è consentito il transito ai veicoli muniti di permesso per persone invalide e ai mezzi di soccorso e di pronto intervento, ai mezzi delle forze dell’ordine, di turisti diretti ad alberghi con sede all’interno dell’area chiusa al traffico, dei bus di linea e da turismo, ai taxi, ai veicoli elettrici, veicoli a noleggio con conducente, veicoli alimentati a gas metano o GPL, ai veicoli di medici in visita domiciliare ed in casi di particolare necessità da valutare di volta in volta, previo rilascio di autorizzazioni da richiedere al Comando della Polizia municipale.
NO ECCEZIONI - Salvo casi di pronto intervento non è consentito l'accesso all'area vietata ai mezzi delle pubbliche amministrazioni e di altri enti (Consiag, Enel, Telecom, ecc.).
LE MANIFESTAZIONI - Ancora all'insegna dello slogan «Respiriamo Prato ...città in gamba», sono numerose le iniziative previste in centro per trascorrere una giornata di svago senza auto. In via Magnolfi il concerto folk del gruppo Tarantulae, in piazza delle Carceri dalle 15 alle 18.00 il castello gonfiabile con clown e per tutto il pomeriggio le strade del centro saranno animate da giocolieri e trampolieri. In piazza Duomo sarà presente anche l'Ecocorriera di Asm, che insieme a Consiag, Palagym, Officina project, Pratofiere e Tecnosistemi collabora come sponsor con il Comune per l'organizzazione delle domeniche ecologiche. Inoltre ci sarà l'apertura straordinaria dei musei cittadini, con ingresso gratuito e possibilità di effettuare visite guidate gratuite, in collaborazione con l'associazione Amici dei musei e l'associazione Guide Prato (obbligo di prenotazione allo 0574/38207). Ecco gli orari dei musei per domenica: Museo di Pittura Murale - piazza S. Domenico ore 9,00-13,00/15,00-18,00; Museo dell'Opera del Duomo - piazza Duomo ore 9,30-12.30/15,00- 18,30; Castello dell'Imperatore - piazza delle Carceri ore 9,00-13,00/15,00-18,00; Cassero Medievale - viale Piave ore 10,00-13,00/16,00-19,00; Antiche Stanze di Santa Caterina - via S. Caterina ore 15,30-18,30; Chiesino di Sant'Ambrogio - piazza Mercatale ore 15,30-18,30; Quadreria Comunale - Palazzo Comunale ore 15,30-18,30; Museo del Tessuto - via S. Chiara ore 16,00-19,00.
"
20,http://comunicati.comune.prato.it/generali/?action=dettaglio&comunicato=14200500000020,07/01/2005,17:45,Sociale,"Carta di cittadinanza sociale, martedì il primo seminario","Sarà presentata la conclusione della prima fase del progetto","Parteciperanno le istituzioni e gli enti del territorio che operano nel sociale. Subito dopo via all'organizzazione della seconda fase","La Carta di cittadinanza sociale comincia a prendere forma: martedì 11 gennaio nella Sala consilare si terrà il seminario di chiusura della prima fase e di apertura della seconda 'La Carta per la cittadinanza sociale, il profilo della comunità locale. I percorsi. Le mappe”. L'apertura dei lavori è prevista per le  9.30 con l'introduzione dell’assessore ai Servizi sociali Maria Luigia Stancari e di Roberto Maurizio ed Elisabetta Neve della Fondazione Zancan. 
Alle ore 11.45 si aprirà la presentazione della prima fase dei lavori e del documento del Gruppo Tecnico-
Operativo Principi e obiettivi della Carta per la Cittadinanza sociale. Alle 14.00 le conclusioni con l'organizzazione dei lavori per la seconda fase.
Coordina i lavori la dottoressa Anna Maria Calvani.
"
21,http://comunicati.comune.prato.it/generali/?action=dettaglio&comunicato=14200500000021,10/01/2005,13:32,Appuntamenti,"La presentazione del Calendario della Pace 2005","Domani, 11 gennaio, ore 17, in Palazzo Comunale","Interverrà il prof. Toschi,  consigliere del presidente della Regione","Domani, 11 gennaio, alle 17,  nell'aula consiliare del Palazzo Comunale, sarà presentata l'edizione 2005 del Calendario della Pace. Alla presentazione interverrà il prof. Massimo Toschi, consigliere del presidente della Regione per le questioni della pace. Il Calendario della Pace è una agenda interculturale, sulla quale per ogni giorno dell'anno sono indicate le feste e le ricorrenze celebrate dalle svariate comunità religiose. L'opuscolo, anche quest'anno, è stato prodotto dall'associazione Don Milani di Vaiano con il contributo della Provincia e dal Comune di Prato.
E' prevista, sempre a cura delle amministrazioni provinciale e comunale, la distribuzione del Calendario nelle scuole pratesi.      
Alla cerimonia di presentazione, per la Provincia,  parteciperanno l'assessore alle Politiche per la pace, Irene Gorelli, e l'assessore alla Politiche scolastiche, Paola Giugni.  A rappresentare il Comune saranno, invece, gli assessori alla Cultura, Andrea Mazzoni, alla Multiculturalità, Andrea Frattani, alle Politiche educative, Sabrina Nieri.   
                      



"
22,http://comunicati.comune.prato.it/generali/?action=dettaglio&comunicato=14200500000022,10/01/2005,15:06,Circoscrizioni,"Corso di ceramica alla Nord","Alla Sala Ater, via 7 Marzo 4z3","Le iscrizioni sono aperte. Le lezioni il mercoledì a partire dal 19 gennaio","La Circoscrizione Prato Nord informa che sono aperte le iscrizioni al corso di ceramica tenuto dalla ceramista e scultrice Simonetta Berruti.
Il corso sarà incentrato sullo sviluppo della tecnica «a Texture», saranno prese in esame anche tecniche particolari come l’uso della trafila per ceramica e il «neriage».
Il corso si terrà presso la sala Ater, via 7 Marzo 4z3, ogni mercoledì dalle ore 17 alle ore 19 a partire dal 19 gennaio prossimo per quattro incontri della durata di due ore ciascuno.
Le iscrizioni si ricevono presso la Circoscrizione Prato Nord tel. 0574-697740
"
23,http://comunicati.comune.prato.it/generali/?action=dettaglio&comunicato=14200500000023,10/01/2005,16:08,Scuola,"Un concorso per imparare a muoversi senza inquinare","Parteciperanno 12.000 ragazzi di elementari e medie","I premi in palio sono visite la primavera prossima a S. Rossore, sul treno a vapore, alla riserva dell'Acquerino e al Museo dei Trasporti","Parte dalla scuola la cultura della mobilità alternativa per muoversi senza inquinare: l'Amministrazione comunale ha organizzato con quest'obiettivo il concorso di disegno riservato ai ragazzi dalla terza elementare alla terza media 'Prato: mi muovo, non inquino, mi rilasso, socializzo', suddiviso in quattro categorie dedicate al treno, al bus, alla bici e alle gambe per non perdere l'abitudine di camminare anzichè usare i mezzi di trasporto. L'iniziativa è stata presentata stamattina 10 gennaio in Comune dall'assessore alla Mobilità Massimo Carlesi insieme ai rappresentanti di Unicoop, Cap, associazione ciclistica Tandem e circolo pratese del Dlf, Dopo lavoro ferroviario, che hanno collaborato al progetto come sponsor: Alessio Querci, presidente di Tandem, Nicola Verde e Lucio La Manna del Dlf, Cristina Tacconi di Legambiente e il presidente e la vice-presidente  di Unicoop Lido Becheri e Fiorella Astori. In rappresentanza delle scuole era presente il preside della scuola media Sem Benelli. Nel concorso saranno coinvolti 12.000 ragazzi: le quattro categorie sono 'Il treno, un amico?', 'Il bus: per la scuola, con gli amici, per vivere la città', 'Fila in bicicletta' e 'Allunghiamo le gambe. La prima sezione è organizzata in collaborazione con il Dopo lavoro ferroviario e con il patrocinio degli assessorati alla Cultura di Comune e Provincia ed è riservata alle classi terze delle elementari del comprensorio pratese: ispirandosi ad un plastico ospitato nel circolo del Dopo lavoro che riproduce fedelmente la linea direttissima Firenze-Bologna e le stazioni di Vaiano e Vernio, il più grande in Italia di questo tipo, i ragazzi dovranno realizzare degli elaborati grafici anche lavorando in gruppo. La categoria del bus è riservata invece alle classi seconde e terze delle medie, quella della bici alle quarte e quinte elementari e quella del trekking organizzata con Legambiente alle quinte elementari e alle prime medie. I premi in palio sono diversi e saranno assegnati alla classe dello studente o del gruppo vincitore: chi si aggiudica la vittoria della sezione treno parteciperà il 17 aprile con una rappresentanza della scuola, del Comune e i genitori alla manifestazione sul treno a vapore organizzata dall'assessorato alla Mobilità. Il premio per la sezione bus è la visita al Museo nazionale dei trasporti di La Spezia, mentre per la categoria bici è la visita su due ruote del Parco di San Rossore e per il Trekking un'escursione  con pernottamento al laboratorio ambientale di Cascina di Cave all'interno della riserva naturale di Acquerino-Cantagallo: «Il concorso per le scuole è un'iniziativa di mobilità sostenibile - ha spiegato l'assessore Carlesi - con cui vogliamo trarre spunti e suggerimenti dai più giovani, oltre a diffondere la cultura di un trasporto che non inquina».
"
24,http://comunicati.comune.prato.it/generali/?action=dettaglio&comunicato=14200500000024,10/01/2005,15:48,"Pubblico Impiego","Il Comune assume tre dirigenti a tempo determinato","Bando per una selezione pubblica","Le domande entro il 13 gennaio","Il Comune ha indetto una selezione pubblica per l'assunzione a tempo determinato di tre figure dirigenziali:  un dirigente per il Corpo della polizia municipale, un dirigente amministrativo esperto in problemi di pubblica istruzione, sociali e culturali, un dirigente amministrativo esperto in sviluppo delle attività economiche, produttive e programmazione.  Il bando, in versione intergrale,  è affisso all'Albo Pretorio del Comune e sul sito internet dell'amministrazione all'indirizzo: www.comune.prato.it. Le domande, unitamente al curriculum,  dovranno essere presentate entro il 13 gennaio prossimo direttamente al Servizio personale del Comune, via Manassei 23. La domanda può essere inviata entro lo stesso termine del 13 gennaio anche tramite fax (n. 0574/616257) allegando copia del documento di identità personale.
Per l'ammissione alla selezione sono richiesti, in tutti e tre i casi,  il possesso della cittadinanza italiana, l'età non inferiore a 18 anni, il godimento dei diritti politici, la regolare posizione nei confronti dell'obbligo di leva, sana e robusta costiuzione fisica. Il bando per dirigente del Corpo della polizia municipale richiede ai candidati  il diploma di laurea specialistica  e l'anzianità di servizio di almeno un anno con mansioni dirigenziali nell'area di vigilanza di comuni con popolazione di almeno 100 mila abitanti. Il bando per esperto in problemi di pubblica istruzione, sociali e culturali richiede, invece,  il diploma di laurea specialistica e un'anzianità di servizio nelle pubbliche amministrazioni di almeno un anno nella qualifica dirigenziale con mansioni nell'area educativa o culturale o sociale. Per partecipare, infine,  alla selezione per dirigente esperto in sviluppo delle attività economiche, produttive e programmazione è richiesta la laurea in scienze politiche, indirizzo economico, o in economia e commercio ed equivalenti nonchè l'anzianità di servizio  presso pubbliche amministrazioni di almeno cinque anni nella categoria D in profili professionali attinenti alla specifiche mansioni da ricoprire con esperienza nella programmazione economica locale e/o regionale maturata anche nelle politiche comunitarie di coesione. "
25,http://comunicati.comune.prato.it/generali/?action=dettaglio&comunicato=14200500000025,10/01/2005,16:24,Viabilità,"Divieto di sosta per potatura e ripristino dei marciapiedi",-,,"Per consentire l’esecuzione dei lavori di potatura delle piante con ausilio di piattaforma aerea in via Labriola il 14 gennaio dalle 09.30 fino al termine dei lavori e comunque non oltre le 15.30 per una lunghezza di 30 metri sarà istituito il divieto di sosta con rimozione forzata  su entrambi i lati.
Divieto di sosta fino al 20 gennaio dalle 7.00  alle 14.00 anche in via Righi al civico 55 e in via 1° Maggio ai numeri 40 e 42 per consentire l’esecuzione dei lavori di ripristino dei marciapiedi eseguiti da Asm.

"
26,http://comunicati.comune.prato.it/generali/?action=dettaglio&comunicato=14200500000026,10/01/2005,16:53,Viabilità,"Lavori alle reti idrica e fognaria",-,,"Divieto di sosta fino al 20 gennaio per interventi urgenti alla rete idrica eseguiti da Publiacqua per tamponare delle perdite in via Giannotti e via Galcianese 93 e per lavori alla rete fognaria in via S. Trinità, all'angolo con via Cambioni,  viale Borgovalsugana 106, via Pier della Francesca e via Morante, all'angolo con via Roma.

 

"
27,http://comunicati.comune.prato.it/generali/?action=dettaglio&comunicato=14200500000027,11/01/2005,11:35,Sport,"Bacchino Sport 2004,  il 13 gennaio la premiazione","Selezionati i candidati delle varie categorie","Antonelli vincitore del concorso 'Scrivo per Sport'","La tredicesima edizione del Premio Bacchino Sport è fissata per giovedì 13 gennaio, alle ore 21, nell'aula consiliare del Palazzo Comunale. Lunedì scorso la Commissione aggiudicatrice dei premi  ha selezionato i candidati  per ognuna delle sei tradizionali categorie sportive:  carriera; promozione sportiva; società; fair play; sponsor; atleti. Nel pomeriggio di giovedì 13 gennaio la commissione nominerà i vincitori di ciascuna categoria.
La formula di assegnazione dei premi è, infatti, quella sempre adottata negli ultimi anni: indicazione di tre nomination per ogni categoria e successiva selezione del vincitore. 
 
CANDIDATI
Sezione Carriera
Roberto Ciampolini (automobilismo fuoristrada)
Marina Piazza (ginnastica artistica)
Luigi Moscato (arti marziali)
 
Sezione Sponsor
Banca Nazionale del Lavoro
Guarducci Strade
Spalmatura Italiana
 
Sezione Fair Play
Pubblico delle partite del Prato Calcio a/5
Società G.S.Borgonuovo-Milior
Melani Silvano
 
Sezione Promozione Sportiva
Franco Bertolucci (podismo)
Nedo Coppini (fotografo)
Fausto Colombo (scherma)
 
Sezione Società
Pol. S.Giusto (calcio)
Volley Prato (pallavolo)
A.S. Nuoto Prato (pallanuoto)
 
Sezione Atleti
Roberto Corsi (pesca sportiva)
Stefano Zanobetti (tiro con l'arco)
Matteo Paoletti (motociclismo)


CONCORSO 'SCRIVO PER SPORT' 
Nell'ambito del Bacchino Sport, si svolgerà  anche la premiazione del soggetto per cortemetraggio che si è aggiudicato la vittoria del concorso 'Scrivo per Sport' 2004, promosso dall'assessorato allo Sport in collaborazione con la scuola di cinema 'Anna Magnani'. 
La consegna del premio sarà preceduta dalla proiezione del relativo filmato realizzato dagli studenti della scuola di cinema. Vincitore di questa edizione è Alessandro Antonelli. Titolo del soggetto vincente: 'La Staffetta'. 
      "
28,http://comunicati.comune.prato.it/generali/?action=dettaglio&comunicato=14200500000028,11/01/2005,13:40,Sociale,"Carta di cittadinanza sociale, inizia la seconda fase","Seminario con le istituzioni e i soggetti del Terzo settore","L'obiettivo é costruire il profilo della comunità locale","In ogni territorio devono essere individuati gli obiettivi di 'salute' da perseguire: non solo servizi socio-sanitari ma anche azioni di sostegno  per la scuola e interventi mirati a garantire lo sviluppo della personalità e i diritti fondamentali di ciascun individuo nel suo contesto di vita. E' questo lo sforzo che oggi le istituzioni e i tutti i soggetti che operano nel sociale sono chiamati ad affrontare in un percorso di lavoro che è sempre in continua evoluzione. La Carta di cittadinanza sociale, che oggi è stata al centro di un seminario svoltosi in Palazzo Comunale alla presenza dei rappresentanti di Comune (tra gli altri, l'assessore ai Diritti e alla programmazione degli intevernti sociali, Maria Luigia Stancari e l'assessore alla Multiculturalità, Andrea Frattani), Asl, associazioni e altri soggetti del cosiddetto terzo settore, è una tappa di questo percorso e si avvia a diventare vera e propria realtà. 
Dopo la prima fase di lavoro, che ha visto tutti i soggetti del sociale, enti pubblici e privati, soggetti del volontariato e associazioni, impegnati a costruire un progetto unico per garantire una corretta informazione ai cittadini sui loro diritti e doveri, si passerà ora  delineare il profilo della comunità locale, oggetto della seconda fase del lavoro per la costruzione della Carta. In altre parole si è conclusa quella parte di lavoro che dovrà consentire di stringere una sorta di patto ufficiale tra tutti i soggetti per creare un collegamento fra tutti i punti di informazione esistenti, quali gli Urp presenti nei comuni e nell'Asl, le sedi delle anagrafi del lavoro decentrate sul territorio e tutti gli sportelli sociali come i padronati in modo da evitare la parcellizzazione delle risorse e degli interventi. Ogni sportello diventerà  così parte di un sistema integrato di informazione non solo sui servizi ma anche sulla reale disponibilità delle risorse sia pubbliche che private. La seconda parte del lavoro sarà mirata a costruire il cosiddetto profilo di comunità. Per far questo non è sufficiente il solo lavoro di ricerca e raccolta dei dati oggettivi di una determinata comunità (dati demografici, indici di vecchiaia e di giovinezza, tasso di occupazione e di dispersione scolastica ...), ma occorre mettere a fuoco la percezione che di quella comunità hanno gli individui che ne fanno parte. Solo così si potranno capire le vere dinamiche che stanno alla base di certe situazioni di disagio e si potrà intervenire con servizi più flessibili e adeguati a rispondere alla specificità dei bisogni di quegli stessi individui."
29,http://comunicati.comune.prato.it/generali/?action=dettaglio&comunicato=14200500000029,11/01/2005,14:49,Cultura,"Un programma di cultura a 360° all'Università del tempo libero","Presentati stamani in Comune i corsi per il 2005","Nell'ultimo anno l'associazione ha quasi raddoppiato i suoi iscritti","Storia, musica, arte e poesia: sono queste le materie che saranno trattate nel vasto ed eterogeneo programma per il 2005 dell'Università del tempo libero Eliana Monarca, presentato stamattina in Palazzo comunale insieme agli assessori alla Cultura di Comune e Provincia Andrea Mazzoni e Paola Giugni. Le attività dell'associazione culturale sono state illustrate dalla presidente Valeria Tempestini, dalla professoressa Morena Pagliai dell'associazione 'Linguaggi, percorsi nelle culture', che cura i corsi, dal direttore della biblioteca Lazzerini Franco Neri e da Anna Biti, segretaria del sindacato Spi-Cgil in seno al quale nacque l'Università del tempo libero.
Quest'anno il programma dei seminari, realizzato in collaborazione con Prato e gli altri Comuni dell'area, la fondazione CariPrato, la biblioteca comunale Lazzerini, lo Spi-Cgil e la Provincia, tratterà sei argomenti principali ai quali saranno dedicati incontri e lezioni tenuti da docenti universitari nell'Aula magna del Pin di piazza Ciardi: 'Roma e lo Stato pontificio', che si terrà da gennaio a maggio, 'Due musicisti toscani, Puccini e Mascagni', da gennaio a marzo, 'I Macchiaioli', da aprile a maggio, 'La poesia', da ottobre a novembre, 'Il buddismo, religione o filosofia?', da ottobre a novembre, e 'Storia della moda e del costume dal XV al XVIII secolo', da novembre a dicembre. Sono previste inoltre visite a Roma, alla foresta di Vallombrosa e città d'arte.
Non poteva mancare il riferimento a Eliana Monarca, fondatrice nel 1996 dell'Università della terza età, diventata poi Università del tempo libero, di cui l'associazione porta oggi il nome: «Attualmente contiamo 165 iscritti e viste le tante richieste di informazioni e i contatti che riceviamo quotidianamente pensiamo di andare oltre quest'anno - dice la presidente Valeria Tempestini. - Ogni lezione è frequentata in media da più di 120 persone, segno del grande interesse che i corsi suscitano in persone di ogni estrazione sociale e culturale: abbiamo insomma realizzato l'obiettivo di Eliana Monarca, che quando fondò l'associazione insiema allo Spi Cgil e a Linguaggi e percorsi pensava proprio ad una scuola per adulti che diffondesse la cultura e il sapere in modo semplice ma mai banale, mettendo la casalinga al fianco del professore, l'operaio insieme all'imprenditore e al commerciante».
«Investire nella cultura è fondamentale sia per la crescita dell'Amministrazione comunale che dei cittadini - ha dichiarato l'assessore Mazzoni. - Solo con la diffusione della cultura a tutti i livelli può infatti realizzarsi una società più democratica, evoluta e aperta ai cambiamenti, anche quelli economici che possono tradursi in maggiore benessere. Prato, anche grazie al tessuto associativo che vanta, ha l'humus adatto per sviluppare il concetto di educazione permanente, che nasce cioè fin dalla scuola materna, sempre più un servizio educativo e sempre meno solo un servizio sociale, fino all'anzianità». «Nel programma dell'Università del tempo libero - ha aggiunto l'assessore provinciale Paola Giugni - si coglie anche la capacità di valorizzare le risorse locali sia dal punto di vista umano che strutturale: si sviluppano infatti le grandi potenzialità del Museo del Tessuto e di varie associazioni musicali e culturali del territorio. Questa sarà anche una delle linee direttrici del Piano di sviluppo della Provincia: la valorizzazione e l'approfondimento innanzitutto delle risorse e delle peculiarità culturali del nostro territorio».
Per informazioni ed iscrizioni ci si potrà rivolgere alla biblioteca Lazzerini in via Pallacorda 34 il lunedì dalle 15.30 alle 17.00, tel. 0574 616511, oppure allo Spi in piazza Mercatale 89 il martedì e mercoledì dalle 10.00 alle 12.00, tel. 0574 459263."
30,http://comunicati.comune.prato.it/generali/?action=dettaglio&comunicato=14200500000030,11/01/2005,14:04,Appuntamenti,"Presentazione del Calendario della Pace 2005","Questo pomeriggio in Comune","Sarà distribuito nelle scuole pratesi","Sarà presentato questo pomeriggio, alle 17,  nell'aula consiliare del Palazzo Comunale, il Calendario della Pace 2005. Giunto alla quarta edizione, il calendario è considerato una vera e propria agenda che riporta tutte le festività religiose e civili celebrate nei paesi di origine delle comunità  di stranieri immigrate a Prato. Oltre al Natale ortodosso sono indicati il Natale cinese, le festività islamiche quelle ebraiche e anche le ricorrenze di altre religioni. La pubblicazione, prodotta dall'associazione Don Milani di Vaiano con il contributo economico del Comune e della Provincia, sarà distribuita in tutte le scuole pratesi. 'Il Calendario - osserva l'assessore alla Multiculturalità, Andrea Frattani, - potrà essere utilizzato dagli insegnanti per mettere a confronto feste e ricorrenze di culture e religioni diverse stimolando così la discussione fra gli studenti'.  Alla presentazione interverrà il prof. Massimo Toschi, consigliere del presidente della Regione per le questioni della pace.    
Alla cerimonia di presentazione, per la Provincia,  parteciperanno l'assessore alle Politiche per la pace, Irene Gorelli, e l'assessore alla Politiche scolastiche, Paola Giugni.  A rappresentare il Comune, oltre  all'assessore Frattani, saranno gli assessori alla Cultura, Andrea Mazzoni, e alle Politiche educative, Sabrina Nieri.   
                      



"
31,http://comunicati.comune.prato.it/generali/?action=dettaglio&comunicato=14200500000031,11/01/2005,15:37,Agenda,"Divieto di sosta  per trasloco",-,,"Divieto di sosta il 15 gennaio dalle 8.00 fino al termine dei lavori e comunque non oltre le ore 12.00 in via Gobetti al civico 13, per una lunghezza di circa 10 metri per  consentire  l’esecuzione di operazioni di trasloco con l’ausilio di scala aerea.
Stesso provvedimento per trasloco il 17 gennaio  dalle 13.00 fino al termine dei lavori e comunque non oltre le 18.00 in via Giovanni da Empoli 10, per una lunghezza di circa  20 metri.  "
32,http://comunicati.comune.prato.it/generali/?action=dettaglio&comunicato=14200500000032,11/01/2005,15:51,Viabilità,"Divieto di sosta per lavori stradali",-,,"Per consentire l’esecuzione da parte di Asm di lavori di risanamento  della sede stradale per degli avvallamenti fino al 15 gennaio è istituito a fasi progressive il divieto di sosta con rimozione forzata su ambo i lati con parziale restringimento della carreggiata e all'occorrenza il senso unico alternato con movieri a vista in via di Nebbiaia,  via dei Gobbi, via Wangen e via Ofanto."
33,http://comunicati.comune.prato.it/generali/?action=dettaglio&comunicato=14200500000033,12/01/2005,11:54,Elezioni,"Ufficio elettorale per le primarie","Un decreto regionale le fissa per il 20 febbraio","Sono 36 i membri della Commissione, tutti funzionari del Comune di Prato","Sono 36 i membri dell'Ufficio elettorale comunale, tutti funzionari del Comune, che presiederanno allo svolgimento delle primarie, le consultazioni che possono essere organizzate dai partiti per la selezione dei candidati al Consiglio regionale e alla carica di Presidente, previste da una apposita legge regionale e fissate per il 20 febbraio prossimo sulla base di un decreto del 30 dicembre scorso del Presidente della Regione.
La Giunta, nella seduta settimanale del martedì pomeriggio, la prima dell'anno, ha approvato la delibera con la nomina dei membri delll'Ufficio elettorale. Fra i 36 componenti il segretario generale Alessandro Spagnesi, il vice segretario comunale Giovanni Ducceschi, il dirigente dell'area Servizi al cittadino Luciano Sampieri, il comandante della Polizia municipale Marco Nieri, il dirigente dei Servizi demografici Emilio Martuscelli e quello del Servizio patrimonio Alessandro Ricci.      "
34,http://comunicati.comune.prato.it/generali/?action=dettaglio&comunicato=14200500000034,12/01/2005,12:21,Circoscrizioni,"Biblioteca a Galciana, chiusa fino al 15","Per il trasferimento nei  locali ristrutturati","La riapertura lunedì 17 gennaio con orario pomeridiano dal lunedì al venerdì","La Circoscrizione Ovest informa che la biblioteca decentrata di Galciana, via Isidoro Del Lungo 12, a causa delle operazioni di trasferimento nei nuovi locali ristrutturati, rimarrà chiusa fino al 15 gennaio prossimo.
Riaprirà lunedì 17 gennaio con il seguente orario di apertura al pubblico: lunedì dalle ore 15 alle ore 19, dal martedì al venerdì dalle 9,30 alle 12 e dalle 15 alle 19, infine il sabato dalle 8,30 alle 12,30.  "
35,http://comunicati.comune.prato.it/generali/?action=dettaglio&comunicato=14200500000035,12/01/2005,12:42,Appuntamenti,"Inaugurazione della mostra di Gino Terreni","Oggi, 12 gennaio, alle 16,  al Cassero Medievale","Resterà aperta fino al 23 gennaio","'Per non dimenticare' è il titolo della mostra di disegni di Gino Terreni che sarà inaugurata questo pomeriggio, alle 16.30, al Cassero Medievale (viale Piave). Le opere dell'artista empolese, volontario nella guerra di Liberazione, rimarranno esposte fino al 23 gennaio. La mostra, organizzata dal Comitato per le celebrazioni del 60° anniversario della Resistenza e della Liberazione, consentirà anche ai pratesi di conoscere e apprezzare la produzione artistica del maestro Terreni, che ha realizzato cicli di affreschi, mosaici, vetrate, monumenti, xilografie. Alcune delle sue opere sono esposte in numerosi musei italiani e stranieri, tra cui la Galleria degli Uffizi di Firenze. "
36,http://comunicati.comune.prato.it/generali/?action=dettaglio&comunicato=14200500000036,12/01/2005,15:34,Ambiente,"Sì al ripristino della cava di Pizzidimonte","La decisione nella seduta della giunta di martedì.","Sulla viabilità di accesso al cantiere parere negativo del Comune.","Via libera della Giunta sulla Valutazione di impatto ambientale (Via)  dell'intervento di ripristino ambientale della cava di Pizzidimonte, che la società Autostrade ha individuato come sito da utilizzare come deposito dei materiali di scavo derivanti dalla costruzione della terza corsia della A1 nel tratto tra Barberino di Mugello e Calenzano. La società ha proposto il ripristino del luogo utilizzando circa 397.000 metri cubi di materiale di scavo per ristabilire l'assetto territoriale preesistente alla cava, con la copertura dei gradoni e del fronte di cava, riprofilare il versante naturale della Calvana ed effettuare delle piantumazioni con ecotipi locali come il cipresso. Nel Piano regionale di gestione dei rifiuti infatti la cava non è inclusa come sito da bonificare, ma con necessità di ripristino ambientale. Il parere favorevole della giunta è però vincolato alla modifica del progetto per quanto riguarda la viabilità di accesso alla cava: l'accesso al cantiere infatti interessa solo il territorio comunale di Calenzano, ma attraversa la seconda cassa di espansione del torrente Marinella di Travalle, di cui il Comune di Prato è attuatore, con la possibilità,  secondo la valutazione del progetto fatta dal Servizio Sviluppo e gestione del territorio del Comune, di interferire con la realizzazione di opere di completamento della cassa, già in fase di progettazione esecutiva. Per superare l'incompatibilità la Autostrade spa si è già impegnata a proporre altre alternative di tracciato: «E' un'opportunità importante per risanare la cava di Pizzidimonte - afferma l'assessore all'Ambiente Camilla Curcio. - Riteniamo comunque di primaria importanza che il progetto garantisca la stabilità dei materiali in deposito in considerazione sia delle infiltrazioni di acque meteoriche, sia di eventi sismici ed è necessario che gli aspetti geotecnici siano esaminati già nella fase di Valutazione di impatto ambientale. In particolare è necessaria una viabilità alternativa per l'accesso alla cava che non interferisca con le opere idrauliche del torrente Marinella da concordare con gli enti locali interessati»."
37,http://comunicati.comune.prato.it/generali/?action=dettaglio&comunicato=14200500000037,12/01/2005,14:45,Commercio,"Sconti sulle soste per i clienti dei negozi","L'incontro con Confesercenti e Unione","Il pacchetto di proposte della giunta. Il Piano strategico si occuperà di centro storico e commercio","«La questione del centro storico non è pensabile sia limitata al solo commercio. Riguarda tutta la città, i residenti, tutte le categorie sociali». E' partito da qui il sindaco Marco Romagnoli ribadendo, nel secondo round con le associazioni dei commercianti, che ha visto mezza giunta schierata (gli assessori Giovagnoli, Giardi, Carlesi e Frattani) davanti a presidente e direttore di Unione commercianti (Franco Bigagli e Riccardo Diddi) e di Confesercenti (Alessandro Giacomelli e Giuseppe Di Ronato con l'aggiunta di Mara Verbigrazia), che quando si parla di centro storico il commercio «è un tema importante e specifico ma uno dei temi».
Del resto la Giunta, per voce del sindaco, insieme ad un nutrito pacchetto di proposte, è andata incontro alle esigenze delle due associazioni annunciando «che i problemi del commercio e del centro storico avranno un loro adeguato spazio nella definizione del Piano strategico». Detto in altro modo: l'uno (centro storico) e l'altro (il commercio) costituiscono due argomenti su cui occorre impostare un ragionamento di più ampio respiro, perchè come hanno sostenuto i rappresentanti delle due associazioni «ormai è chiaro che esiste una questione commercio».
Ma nell'incontro di stamani non c'è stato soltanto il Piano strategico. Sindaco e assessori hanno risposto alle richieste formulate da Confesercenti e Unione commercianti un mese fa, in un documento congiunto.
Una risposta puntuale che ha riguardato l'insieme degli argomenti sollevati.
Parcheggi - La disponibilità dei parcheggi in centro, o nelle vicinanze, aumenterà nel 2005 di 200 posti e passa: che derivano dai circa 150 posti del parcheggio sotto le Poste, che sta per essere acquisto, da altri 40 posti in via Margherita Datini e da 50 in via Pomeria.
Sconti per i clienti - Il Comune, sulla base di ticket personalizzati distribuiti all'insieme delle attività presenti in centro, offrirà sconti del 25% sul prezzo del parcheggio in via Arcivescovo Martini e al Serraglio. Uno sconto pari a quello offerto dal Comune sarà offerto dai commercianti. Mentre sarà chiesto il contributo della Camera di Commercio a sostegno dell'operazione.
In più agli esercenti che intenderanno utilizzarli saranno distribuiti biglietti prepagati con uno sconto del 10%, sia per i parcheggi con barriere sia per quelli col parcometro. Saranno le associazioni a definire, con i proprietari dei negozi, le forme di gestione. 
Pedane - Sarà allungato il periodo, oltre gli ambiti stagionali, per mettere pedane fuori dai propri esercizi. Il tutto senza pagamento del suolo pubblico (come è già ora). Naturalmente andranno definiti criteri per l'installazione, compreso come ovvio il non intralcio alla circolazione.
Sicurezza - Nel nuovo «contratto della sicurezza» l'Amministrazione rapprsenterà le esigenze di chi vive e opera nel centro storico chiedendo «il potenziamento dei controlli». Nel frattempo il Comune, con nuove telecamere, provvederà ad estendere la rete della videosorveglianza.
Pulizia - Asm è già stata investita della questione e da parte sua sta provvedendo a ridefinire il programma delle pulizie stradali nel centro città.
Lam - Le associazioni dei commercianti, nel loro documento, avevano sollevato la questione di via Cavallotti e del suo inserimento in Ztl, a causa dell'entrata in funzione della linea rossa Lam. La giunta ha deciso, e lo ha comunicato stamani ai presidenti Bigagli e Giacomelli, di rinviare l'inizio della linea rossa a marzo, con coda di ulteriori verifiche. Il tempo sarà impiegato per una campagna di comunicazione sulle nuove opportunità offerte dalle Lam, dalle soste e dai parcheggi e sulla situazione generale della mobilità.
Sul piatto anche la volontà di procedere alla valorizzazione delle piazze e ad investimenti per circa un milione di euro per rifare la pavimentazione di strade e piazze.
Respinte invece le richieste delle associazioni concernenti il ripristino dell'accesso e della sosta in p.zza S. Domenico e in piazza del Collegio e la sosta gratuita in centro dopo le 18,30, alla scadenza della Ztl. 
Alla fine dell'incontro clima disteso, con le associazioni dei commercianti che hanno apprezzato il contenuto delle proposte presentate, che sottoporranno comunque alla valutazione dei loro associati del centro storico.
Un tavolo tecnico per soste, parcheggi e pedane è già stato convocato per il prossimo 19 gennaio: con l'assessore Carlesi i rappresentanti di Unione commercianti e Confesercenti.      
            
                "
38,http://comunicati.comune.prato.it/generali/?action=dettaglio&comunicato=14200500000038,14/01/2005,10:20,Urbanistica,"Pratiche per il vincolo paesaggistico","Dal 20 gennaio prossimo","Presente ogni giovedì l'ispettore della Soprintendenza","L’assessorato all’Urbanistica comunica che da giovedì prossimo (20 gennaio) e per tutti i successivi giovedì, l’arch. Fiorella Facchinetti, ispettore per Prato della Soprintendenza ai beni architettonici, nell’orario dalle 10 alle 13, sarà presente, previo appuntamento telefonico al n. 0574/615911, nei locali del Servizio programmazione urbanistica di viale Vittorio Veneto n. 9 per le pratiche relative al vincolo paesaggistico ambientale, monumentale ed architettonico di cui al Titolo II del decreto legislativo n. 42/2004.  "
39,http://comunicati.comune.prato.it/generali/?action=dettaglio&comunicato=14200500000039,13/01/2005,15:38,Ambiente,"La prima domenica ecologica dell'anno","Il 16 gennaio senza auto nel centro città","Il divieto, come è ormai consuetudine, è dalle ore 10,00 alle ore 18,00","Centro storico off limits alle auto il 16 gennaio per la seconda delle domeniche ecologiche, promosse dagli assessorati all'Ambiente, alla Cultura e alla Mobilità, che si susseguiranno fino ad aprile. Stavolta eccezionalmente la giornata cadrà la terza e non la seconda domenica del mese per non organizzare la manifestazione troppo a ridosso delle feste natalizie.
Il divieto di transito per tutti i mezzi a motore è dalle 10,00 alle 18,00 nel centro cittadino all'interno delle mura storiche ad eccezione di piazza S. Marco, via S.Silvestro, piazza Mercatale, via S. Antonio, via S. Giorgio e via S. Margherita e con estensione all'area limitrofa delimitata dal perimetro di via Roncioni, via Zarini, via del Romito, via Genova, via Livorno, via Pisa.
Ancora all'insegna dello slogan «Respiriamo Prato ...città in gamba», sono numerose le iniziative previste per domenica. In via Magnolfi il concerto folk del gruppo Tarantulae, in piazza delle Carceri dalle 15 alle 18.00 il castello gonfiabile con clown e per tutto il pomeriggio le strade del centro saranno animate da giocolieri e trampolieri. In piazza Duomo sarà presente anche l'Ecocorriera di Asm, che insieme a Consiag, Palagym, Officina project, Pratofiere e Tecnosistemi collabora come sponsor con il Comune per l'organizzazione delle domeniche ecologiche.
Aperti, come ormai da  consuetudine, anche i musei, con ingresso gratuito e possibilità di effettuare visite guidate gratuite, in collaborazione con l'associazione Amici dei musei e l'associazione Guide Prato (obbligo di prenotazione allo 0574/38207). Gli orari dei musei per domenica: Museo di Pittura Murale - piazza S. Domenico ore 9,00-13,00/15,00-18,00; Museo dell'Opera del Duomo - piazza Duomo ore 9,30-12.30/15,00- 18,30; Castello dell'Imperatore - piazza delle Carceri ore 9,00-13,00/15,00-18,00; Cassero Medievale - viale Piave ore 10,00-13,00/16,00-19,00; Antiche Stanze di Santa Caterina - via S. Caterina ore 15,30-18,30; Chiesino di Sant'Ambrogio - piazza Mercatale ore 15,30-18,30; Quadreria Comunale - Palazzo Comunale ore 15,30-18,30; Museo del Tessuto - via S. Chiara ore 16,00-19,00.
"
40,http://comunicati.comune.prato.it/generali/?action=dettaglio&comunicato=14200500000040,13/01/2005,15:38,Scuola,"Le scuole materne aperte per farsi conoscere","Per due giorni entro il termine per le iscrizioni","Anche i nidi accoglieranno  i genitori","Le iscrizioni alla scuola dell'infanzia sono in corso dal 2 gennaio e proseguiranno fino all'ultimo giorno del mese. I genitori, che sono interessati a fare una scelta più convinta,  potranno visitare le strutture scolastiche comunali per conoscere di persona  sia il personale che l'ambiente.
Gli insegnanti saranno a disposizione delle famiglie per presentare la 'Scuola' mercoledì 19 e martedì 25 gennaio dalle ore 17.00 alle ore 19.00 
Di seguito l'elenco delle strutture comunali che aderiscono all'iniziativa 
Scuola d'Infanzia BorgoSanPaolo 
Scuola d'infanzia Corridoni 
Scuola d'Infanzia Figline 
Scuola d'Infanzia Fontanelle 
Scuola d'Infanzia Galciana 
Scuola d'Infanzia Galilei 
Scuola d'Infanzia Maliseti 
Scuola d'Infanzia Meucci 
Scuola d'Infanzia Vergaio 
Scuola d'Infanzia San Vincenzo 

NIDI 
Le iscrizioni ai nidi si potranno effettuare, presso tutte le circoscrizioni, dal 10 febbraio al 10 marzo. Anche in questo caso i genitori potranno visitare direttamente la struttura. I nidi comunali saranno aperti per le visite il 9 e il 24 febbraio dale 17 alle 19; quelli privati il 22 febbraio e il 3 marzo dalle 16 alle 18.

"
41,http://comunicati.comune.prato.it/generali/?action=dettaglio&comunicato=14200500000041,14/01/2005,12:45,Ambiente,"Cascine di Tavola,  il recupero dei canali","Dal Cipe arriva un finanziamento di 220 mila euro","L'assessore Camilla Curcio: «Il progetto prevede il ripristino dei corsi d'acqua»","Il Comune di Prato ha ottenuto un finanziamento Cipe (il PLSS 2002 “Area pratese”) di 220 mila euro per il recupero storico e funzionale dei canali del parco mediceo delle Cascine di Tavola. Lo ha annunciato l'assessore all'Ambiente, Camilla Curcio, ai componenti della quarta Commissione consiliare, specificando che il progetto, dell’ammontare complessivo previsto di 500 mila euro, potrà essere realizzato con il cofinanziamento di 180 mila euro da parte del Comune.
Curcio ne ha, quindi,  illustrato la fasi e gli interventi previsti. Si partirà con una ricerca storica sul sistema idraulico funzionante alle Cascine ai primi del Novecento; quindi si proseguirà con il progetto di ricostruzione o restauro delle opere d’arte presenti (ponti, calle, chiuse, trabocchi, soglie, lavatoi, ecc.). Terzo punto dell'iter progettuale sono gli interventi di ricavatura e ripristino dei canali.
Si passerà quindi alla realizzazione di un nuovo sistema di adduzione di acque. Storicamente le acque derivavano dalle gore del Palasaccio e  Mazzoni,  sistema attualmente non più ricostruibile proprio per la mancanza di acque. Il progetto, prevede, quindi, l’immissione delle acque alle Cascine di Tavola nei medesimi punti del passato: una immissione all’ingresso del parco sul lato di via Traversa del Crocifisso e l’altra immissione dal trabocco della “tromba” sul lato est in via Roma.Sarà infine ripristinato il sistema di scarico.    
Le acque utilizzate deriveranno dall’impianto Gida di Baciacavallo opportunamente trattate allo scopo (ozono, fitodepurazione).
La fase dei lavori riguardante opere di ripulitura dei fossati è già iniziata da alcuni giorni. Subito dopo si passerà alla ricostruzione dei ponti e di tutte quelle strutture realizzare a partire dall'epoca medicea.
«Questo intervento - ha sottolineato Curcio -  è inserito nel progetto più ampio di valorizzazione e salvaguardia di un patrimonio come è quello del parco delle Cascine di Tavola, che per la nostra città costituisce una risorsa ambientale, paesaggistica e culturale di notevole rilievo». 
«La conservazione dell'area come un bene storico-ambientale - ha fatto osservare l'assessore -, è l'indirizzo prioritario e a questo obiettivo potremo lavorare anche contando sulle opportunità che ci vengono dal riconoscimento del parco nel programma regionale delle aree protette 2004-2006».
Al termine dell'opera di recupero dei canali che attraversano il Parco delle Cascine e che si collegano alla villa di Poggio a Caiano, si potrà rivedere l'originaria struttura con le vie d'acqua navigabili fino agli anni trenta del secolo scorso, come testimoniano alcune foto di archivio.       
"
42,http://comunicati.comune.prato.it/generali/?action=dettaglio&comunicato=14200500000042,13/01/2005,17:08,Organizzazione,"«Si tratta di inserire incentivi per chi non li ha»","Una nota di precisazione dell'assessorato","Il comunicato spiega che ai sindacati è stata posta l'esigena di pensare a meccanismi di equità","«L'Amministrazione comunale, nel riaprire la trattativa con le organizzazioni sindacali, ha posto l'esigenza di verificare meccanismi incentivanti e premianti per quelle figure professionali di dipendenti comunali, che a differenza di quelle tecniche in base alla legge Merloni, non godono del riconoscimento dei risultati raggiunti». E' quanto precisa in una nota l'assessorato all'Organizzazione.
«La questione che abbiamo posto - precisa il comunicato - è di equità salariale, di parificazione, senza provocare contrapposizioni, semplicemente creando meccanismi che consentano di riconoscere la produttività espressa e il contributo all'organizzazione dei servizi».
«In questo senso - continua il testo - la ricerca di meccanismi che garantiscano un maggior grado di equità, peraltro tutti da decidere e verificare, è parte di un confronto con le organizzazioni sindacali, il cui coinvolgimento e contributo nella definizione di proposte è imprescindibile, in un percorso che cerca soltanto di perequare situazioni di lavoro che le normative non contemplano».
«E' anche da rilevare - prosegue la nota - che l'Amministrazione comunale ha proposto di incrementare il Fondo di produttività del 2005 con 350 mila euro, che pur magari non risolvendo in generale le esigenze, non sono poca cosa rispetto alla situazione di scarsità delle finanze locali».
Il comunicato così chiude: «Nella ricerca di meccanismi premianti si possono inserire anche forme di benefit, che non sono proprie degli enti pubblici ma abituali nelle aziende private. Lo scopo resta comunque quello di studiare e inserire forme incentivanti che riconoscano il contributo offerto dai lavoratori nel raggiungimento degli obiettivi stabiliti dall'Ente».      "
43,http://comunicati.comune.prato.it/generali/?action=dettaglio&comunicato=14200500000043,14/01/2005,17:06,"Consiglio Comunale","Question time:  pedane, autovelox e Sori","Nella seduta di giovedì 13 gennaio","Sono state presentate da Caregnato dei Ds, Cenni di An e Taiti del Nuovo Psi-Taiti per Prato","Una seduta interamente dedicata a question time e interrogazioni quella di giovedì 13 gennaio. Il Consiglio comunale si è aperto con una question time di Fabio Caregnato (Ds) sulla decisione della Giunta di 'autorizzare le pedane agli esercizi commerciali oltre il periodo stagionale e senza pagamento alcuno'. Ha risposto l'assessore allo Sviluppo economico, Fabio Giovagnoli, spiegando che il Comune intende favorire l'utilizzazione di tali strutture per accrescere la vivibilità e capacità di attrazione del centro storico, purchè non venga intralciata la circolazione dei veicoli e delle persone e sia garantito il rispetto delle norme urbanistiche vigenti. 
Riguarda, invece, gli autovelox la question time di Gianni Cenni (An), che ha chiesto di conoscere i criteri in base ai quali si è giunti all'installazione delle due postazioni sulla declassata, dove saranno collocati eventuali nuovi impianti, se ci saranno criteri di rotazione (per evitare - come stabilisce la legge - che le postazioni siano ispirate a criteri vessatori) e come saranno utilizzati i proventi derivanti dalle sanzioni amministrative relative al controllo di velocità effettuato con gli autovelox. L'assessore alla Mobilità, Massimo Carlesi, ha spiegato che la scelta delle postazioni è stata effettuata sulla base di una rilevazione statistica  circa i tratti di maggior incidentalità (ne sono stati individuati dieci in un elenco presentato alla Prefettura)e che non è stata adottata la rotazione perchè ogni apparecchio è dotato della strumentazione di rilevazione necessaria. La Prefettura, con un proprio decreto, ha autorizzato l'installazione degli autovelox fissi senza assistenza nei tratti di strada fuori dal centro abitato, cosa che ha permesso di ridurre la velocità degli autoveicoli di 20-25 chilometri orari. Sempre alla Prefettuta è stato chiesto il decreto di autorizzazione per l'installazione di altri due impianti: uno in via Roma all'altezza dell'abitato delle Fontanelle, andando verso il centro di Prato, e l'altro in via Bologna dopo il condominio delle Torricelle andando verso Vaiano. I proventi finanziari saranno destinati a opere stradali per aumentare la sicurezza. Per quanto riguarda la domanda sul Piano della sicurezza stradale, Carlesi ha spiegato che non è obbligatorio, ma che l'Amministrazione ha inserito nel Piano urbano della Mobilità uno specifico capitolo dedicato alla sicurezza realizzando anche uno studio dei punti più critici.
E' di Massimo Taiti (Nuovo Psi)la question time su Sori spa. Il consigliere - a seguito della sentenza del Consiglio di Stato che ha dichiarato vincitore della gara per la titolarità del 20 per cento delle azioni il gruppo San Paolo Riscossioni-Cerit,  facendo così decadere il possesso dello stesso 20 per cento delle quote da parte del gruppo Aipa-Maggioli-Gestor - ha chiesto se la nuova composizione societaria avrà conseguenze sull'attività della Sori, se l'attività svolta in passato dalla Società è da considerarsi legittima, se l'attuale organico  (di cui fa parte anche il personale del gruppo vincitore della gara d'appalto), è al riparo da eventuali ripercussioni a causa del variato assetto societario, e quali siano stati i contatti intervenuti fra Sori e il nuovo gruppo di imprese. La risposta è venuta dal vice-presidente e assessore al Bilancio, Roberto Bencini, con l'assicurazione che non ci sarà alcuna conseguenza diretta sull'attività svolta da Sori e sulla legittimità di tale attività, perchè non è stata annullta la gara, ma l'assegnazione del capitale. Quindi l'operato svolto finora dalla società rimane valido. Anche il personale in organico non ha nulla da temere: coloro che sono passati da Aipa alle dipendenze della nuova società, hanno potuto farlo in quanto l'Aipa aveva un contratto diretto con il Comune per la gestione della Tosap: un requisito indipensabile per il passaggio diretto. 
Taiti ha annunciato che tornerà sull'argomento con una propria interpellanza."
44,http://comunicati.comune.prato.it/generali/?action=dettaglio&comunicato=14200500000044,14/01/2005,13:14,Cultura,"Mostra di disegni di Gino Terreni","Prosegue al Cassero","Resterà aperta fino al 23 gennaio","Prosegue al Cassero Medievale (viale Piave) la mostra di disegni di Gino Terreni dal titolo 'Per non dimenticare'. La mostra, inaugurata mercoledì 12 alla preenza dell'assessore Massimo Carlesi, resterà aperta fino al 23 gennaio tutti i giorni (escluso il martedì) dalle 10 alle 13 e dalle 16 alle 19. 
L'iniziativa, organizzata dal Comitato per le celebrazioni del 60° anniversario della Resistenza e della Liberazione, consentirà anche ai pratesi di conoscere e apprezzare la produzione artistica del maestro Terreni, che ha realizzato cicli di affreschi, mosaici, vetrate, monumenti, xilografie. Alcune delle sue opere sono esposte in numerosi musei italiani e stranieri, tra cui la Galleria degli Uffizi di Firenze. "
45,http://comunicati.comune.prato.it/generali/?action=dettaglio&comunicato=14200500000045,14/01/2005,14:48,"Consiglio Comunale","Nel 2005 diminuirà il numero dei collaboratori","Interrogazione di Giovanni Luchetti ( Forza Italia)","Lo annuncia nella risposta l'assessore all'Organizzazione Loredana Ferrara","L'apporto professionale dei collaboratori è stato importante per la realizzazione degli obiettivi e dei programmmi del Comune, ma a partire dal 2005 l'Amministrazione andrà a diminuire il numero delle collaborazioni coordinate e continuative.  
Lo ha detto l'assessore all'Organizzazione, Loredana Ferrara, rispondendo all'interrogazione presentata dal consigliere di Forza Italia Giovanni Luchetti sul «massiccio» ricorso ai rapporti di co.co.co, collaborazioni coordinate e continuative, da parte dell'Amministrazione comunale.
Luchetti ha fatto rilevare che, per questo tipo di incarichi, nel corso del 2003 il Comune ha erogato compensi pari a circa 2 milioni di euro mentre, nel primo semestre 2004, la spesa è stata di circa 1 milione e mezzo di euro. Nella sua interrogazione ha, quindi, chiesto se tutto ciò è conforme alla linee strategiche dell'Ente, se non sia concausa della crisi di liquidità del Comune, e soprattutto se sono stati rispettati i requisiti previsti dalla recente circolare del ministero della Funzione pubblica (15 luglio 2004) in cui si puntualizzano i requisiti necessari per l'affidamento delle co.co.co. 
«Gli incarichi a soggetti esterni - ha risposto l'assessore Ferrara - sono funzionali alla realizzazione degli obiettivi che l'Amministrazione si è posta e, in particolare, per realizzare programmi e progetti culturali e sociali che favoriscano la multiculturalità e la multietnicità, per creare un sistema informatico che possa rendere la macchina comunale sempre più efficiente». 
«Attività come quella di traduttore, mediatore culturale, docente di musica, programmatore informatico - ha precisato l'assessore - non possono che essere svolte da collaboratori vista la natura della prestazione che è continuativa in quanto la prestazione si protrae nel tempo, coordinata dato il vincolo funzionale tra l'opera del collaboratore e l'attività dell'Amministrazione ed è prevalentemente personale».
Luchetti si è dichiarato assolutamente insoddisfatto della risposta. «Non ho avuto alcuna spiegazione convincente sulla compatibilità di questi incarichi con i requisiti di legittimità fissati nella circolare ministeriale e i criteri giurisprudenziali e normativi»."
46,http://comunicati.comune.prato.it/generali/?action=dettaglio&comunicato=14200500000046,14/01/2005,13:10,Scuola,"Scuola materna, come fare  le iscrizioni","Dal 2 al 31 gennaio per le strutture comunali","Mercoledì 19 e giovedì 27 sono poreviste le visite dei genitori","SCUOLE D'INFANZIA COMUNALI
Dal 2 al 31 gennaio sono aperte le iscrizioni per le scuole d’infanzia comunali: Galilei/Meucci, Corridoni, Figline, Borgosanpaolo, Vergaio, Fontanelle, Maliseti, Galciana, S. Vincenzo. Le domande d’iscrizione  si presentano alle Circoscrizioni.
Alla Circoscrizione Nord (via  7 Marzo, 15) si presentano le domande per le scuole comunali Galilei, Corridoni, Figline.
Alla Circoscrizione Sud (via delle Badie, 130) si presentano le domande per la scuola comunale Fontanelle
Alla  Circoscrizione Ovest (via Leoncavallo, 35)  si presentano le domande per le scuole comunali di Vergaio, Galciana, Maliseti 
Alla Circoscrizione Centro (via dell’Accademia, 42) si presentano le domande per la scuola comunale S. Vincenzo.
Mercoledì 19 e giovedì 27 gennaio dalle ore 17 alle ore 19 i genitori interessati, hanno la possibilità di visitare queste strutture e conoscere cosi’ sia il personale educativo che l’ambiente.
SCUOLA MATERNA STATALE
I genitori che devono iscrivere i propri figli alla Scuola Materna Statale, invece, devono rivolgersi  alla  Direzione  Didattica competente che darà informazioni sui termini e modalità di iscrizioni relative alle proprie  Scuole Materne Statali.   
INFORMAZIONI GENERALI
I servizi educativi per l'infanzia del Comune ricordano che, essendo in vigore lo stradario, ogni strada del territorio pratese ha una scuola materna associata o comunale o statale. I genitori che intendono informarsi sulla scuola di competenza territoriale che spetta al proprio figlio, possono rivolgersi agli Uffici delle Circoscrizioni, Urp, Servizi Educativi per l’Infanzia, Pubblica istruzione e Direzioni didattiche i quali sono in possesso degli stradari e sono in grado di indirizzare i genitori nelle sedi opportune per presentare le domande di iscrizione alla scuola materna.    

"
47,http://comunicati.comune.prato.it/generali/?action=dettaglio&comunicato=14200500000047,14/01/2005,15:27,Sport,"Il Signore degli anelli protagonista del Bacchino sport 2004","Il sindaco ha consegnato il premio speciale  a Yuri Chechi","Nel salone consiliare premiati atleti e non che si siono distinti in un anno di sport","Con un  premio speciale per un atleta altrettanto speciale si è aperta ieri sera 13 gennaio nel Salone consiliare del Comune la 13a edizione del Premio Bacchino sport 2004, che ripercorre un anno di sport a Prato premiando chi si è distinto per il proprio impegno a favore dello sport: il sindaco Marco Romagnoli ha consegnato il premio speciale della giuria a Yuri Chechi, che con la medaglia di bronzo alle Olimpiadi di Atene ha concluso nel migliore dei modi la sua fulgida carriera agonistica. Davanti ad un Salone gremito di pubblico il ginnasta pratese è stato premiato dall'Amministrazione comunale con un trofeo in vetro raffigurante gli anelli, mentre dalla sua prima società sportiva, la Sg Etruria, ha ricevuto un altro premio consegnatogli dalla presidente Grazia Ciarlitto. Subito dopo il premio speciale alo 'Signore degli anelli', è stata la volta del concorso dell'assessorato allo Sport 'Scrivo per Sport': il miglior soggetto per cortometraggio sul mondo dello sport è stato realizzato da Alessandro Antonelli, di Prato, con 'La staffetta'. Sulla base del soggetto come ogni anno la scuola di cinema Anna Magnani ha realizzato un video proiettato durante la serata. L'assessore allo Sport Aldo Milone ha consegnato ad Antonelli la vincita di 1200 euro. Per quanto riguarda le sei categorie tradizionali del Bacchino, il premio più importante nella scena sportiva provinciale, per la sezione Carriera è stato assegnato a Marina Piazza della società Etruria, nominata nel 1997 direttrice tecnica della Nazionale di ginnastica ritmica e allenatrice del team Italia alle Olimpiadi di Sydney ed Atene. Per il Fair play la vittoria è stata aggiudicata al pubblico del calcio a 5, riconosciuto da una commissione promossa da Enel come il più disciplinato, sportivo e corretto del campionato 2003/2004 permettendo alla città di ricevere un finanziamento di 20.000 euro dalla società per rinnovare l'illuminazione di piazza S. Niccolò. Per lo Sponsor ha prevalso la Bnl, che ha abbinato varie manifestazioni sportive in città alla raccolta di fondi Telethon per la ricerca sulle malattie genetiche. Per la Promozione sportiva la giuria ha assegnato il riconoscimento al fotografo Nedo Coppini, tra i più conosciuti e amati in città, che ha immortalato gli avvenimenti più significativi in città, sportivi e non. Questa volta però il soggetto della foto è stato lui e a scattarla è stato un fotografo d'eccezione: il sindaco Marco Romagnoli, per una volta dietro l'obiettivo.
Nella sezione Società è stata premiata la Polisportiva S. Giusto, che quest'anno festeggia il 50° della fondazione. Nel 2004 ha vinto le principali manifestazioni amatoriali, tra le quali il Trofeo città di Prato, già vinto anche nel 2003.
Nell'ultima sezione, dedicata agli atleti, si è aggiudicato la vittoria Roberto Corsi della società sportiva Giunti, che nel 1996 e 1997 ha vinto a Siena il Campionato europeo di pesca a squadre, il Campionato europeo italiano per le Polizie municipali e la Coppa Italia, nel 2001 ha vinto la medaglia d'oro al Campionato europeo disutato ad Ostellato (Ferrara) e nel settembre 2004 si è laureato campione italiano dell'associazione delle Polizie municipali italiane di pesca individuale e a squadre. "
48,http://comunicati.comune.prato.it/generali/?action=dettaglio&comunicato=14200500000048,14/01/2005,17:56,"Consiglio Comunale","La legge 30 sul lavoro al centro di due mozioni","Discusse nella seduta di ieri 13 gennaio","La prima, approvata a maggioranza, è stata firmata dai Ds, la seconda da Rifondazione comunista","Il lavoro e la legge 30 sono stati l'oggetto di due mozioni discusse nella seduta del Consiglio comunale di ieri 13 gennaio: a presentarle sono state i consiglieri Ds Matteo Biffoni, Andrea Colzi e Linda Pieragnoli da una parte e Leonardo Becheri e Paolo fattori di Rifondazione comunista dall'altra. Nel primo documento si chiedeva al Parlamento di superare la legge 30 e di impegnarsi nella redazione di una Carta dei diritti dei lavoratori con valenza universale impegnado anche il Comune di Prato attraverso la Commissione consiliare competente, ad intraprendere un confronto con le parti sociali e i sindacati per avviare a Prato una nuova stagione di tutela dei diritti dei lavoratori.
Nel secondo atto i proponenti chiedevano invece al Consiglio comunale di esprimere un giudizio negativo sulla legge 30 'perchè precarizza i nuovi assunti, restringe i diritti dei lavoratori e indebolisce il ruolo del sindacato', auspicandone la cancellazione e ritenendo che il contratto collettivo nazionale debba essere salvaguardato 'dall'individualismo collettivo' che la norma introduce. L'atto impegnava il Consiglio a promuovere una seduta straordinaria aperta, congiunta con l'Assemblea  provinciale, sui temi del lavoro e della crisi economica coinvolgendo enti locali, parti sociali ed economiche ed associazioni.
Le due mozioni hanno suscitato un ampio dibattito in cui la legge 30 è stata difesa dal centrodestra: «Nelle mozioni si dice che la legge 30 ha indebolito il sistema delle tutele - ha detto il capogruppo di Forza Italia Goffredo Borchi, - ma in realtà contiene anche tanti elementi di positività grazie ai quali soprattutto i giovani hanno avuto più possibilità di lavoro». «Il lavoro precario, come aveva ammesso anche D'Alema esiste ed è una realtà, anche perchè il mercato del lavoro è molto canmbiato negli ultimi anni - ha aggiunto Gianluca Banchelli di An - La legge 30 non ha inventato il lavoro precario, l'ha regolato, al contrario di quanto ha fatto il Governo precedente. Il merito di questa legge è che ora il lavoro nero non c'è e che tutti, soprattutto i giovani, usufruiscono di più tutele, anche nei lavori stagionali. Perchè si vuole tornare indietro rispetto a queste conquiste?»
i parere opposto il centrosinistra e Rc: «Si parla solo del mercato e non di diritti e comunque si ricorre alla libertà del mercato solo quando fa comodo - ha detto Fattori - Questa legge non garantisce i diritti conquistati dai lavoratori nel corso di diversi anni, non da sicurezza dell'occupazione, nè del reddito. L'alleanza che si cerca tra le forze del centrosinistra non deve essere contro Berlusconi, ma contro la politica di Berlusconi per abrogare la legge 30». «La norma crea una situazione preoccupante - ha dichiarato anche il capogruppo della Margherita Luca Roti - A causa della precarietà e della quasi impossiobilità ad avere un rapporto di lavoro a tempo indeterminato ai giovani non vengono concessi mutui o finanziamenti per acquistare case o auto, con conseguenze gravi sul futuro e la famiglia». «Investire sulle giovani generazioni significa anche pensare ad un nuovo e migliore modo di concepire la flessibilità e la mobilità per garantire l'occupazione - è intervenuta la capogruppo Gerardina Cardillo dei Ds - Sono necessari quindi interventi a 360° per garantire il futuro dei giovani». Anche l'assessore allo Sviluppo economico Fabio Giovagnoli è intervenuto per spiegare che la flessibilità dell'offerta di lavoro è ormai un effetto del mutamento del mercato rispetto alla tradizionale codificazione del rapporto lavorativo: a Prato infatti con sedici società di lavoro temporaneo agisce la più alta concentrazione in Italia di servizi di questo tipo, che captano il 12% dell'offerta: «A fronte di questo la legge 30 impone una destrutturazione del rapporto non garantendo le tutele».
La mozione dei Ds è stata approvata con 21 voti favorevoli, tra cui Rc, e 4 contrari della Casa delle Libertà. La mozione di Rc è stata invece respinta con 17 astensioni dell'Ulivo, 3 favorevoli e 5 contrari, tra cui il Ds Luciano Bartolotti."
49,http://comunicati.comune.prato.it/generali/?action=dettaglio&comunicato=14200500000049,17/01/2005,15:53,"Consiglio Comunale","«Nessuna stangata sui permessi per parcheggiare in centro»","Una  question time di Bettazzi (An)","L'assessore alla Mobilità Carlesi conferma l'istituzione dei varchi elettronici, ma con costi compresi in quelli di rilascio dei permessi","Nel 2004 sono stati in totale 2180 i permessi rilasciati per l'accesso ai residenti e ai domiciliati nell'Area pedonale urbana e nella Zona a traffico controllato: in particolare 1070 sono quelli rilasciati per i residenti dell'Apu, 108 per i titolari di domicilio, 474 per chi risiede in Ztc e 81 per i domiciliati, 420 per chi abita all'interno della cinta muraria e 27 per chi via ha stabilito il domicilio. I dati sono stati forniti dall'assessore alla Mobilità Massimo Carlesi in risposta ad una question time presentata nell'ultima seduta del Consiglio comunale (12 gennaio) dal capogruppo di An Maurizio Bettazzi. Il consigliere, oltre a quanti permessi sono stati rilasciati ai residenti lo scorso anno, chiedeva quali sono i principi ispiratori del progetto dell'Amministrazione comunale di far pagare una tariffa annuale ai residenti del centro storico per il rilascio dei permessi, 'fatti salvi quelli di cassa', e se i residenti dovranno acquistare il telepass per i varchi elettronici oppure se il costo eventuale sarà ricompreso nel rilascio del permesso: 
«Il criterio su cui si basa anche il Piano urbano della mobilità è quello di allontanare dal centro le auto creando più spazi per la sosta fuori dalle mura e favorendo l'utilizzazione di parcheggi scambiatori pur consentendo l'accessibilità al centro e alla Ztc, perchè il carico di auto in circolazione è sempre più pesante ogni anno - ha risposto Carlesi. - Abbiamo previsto l'informatizzazione dei permessi e l'istituzione di varchi elettronici sia nell'Apu che nella Ztc, ma con costi che saranno inclusi in quelli di rilascio delle autorizzazioni. Voglio chiarire che non è in programma alcuna stangata: anzi, al contrario di quanto è stato riportato sulla stampa, Prato è la città meno cara della Toscana per le tariffe dei parcheggi e continuerà ad esserlo»."
50,http://comunicati.comune.prato.it/generali/?action=dettaglio&comunicato=14200500000050,17/01/2005,16:20,Ambiente,"Prato più «riciclone» in Toscana","Il riconoscimento stamani a Firenze","L'assessore Franci consegna un attestato a Comune, Asm e Ato 10","Prato è la provincia che più ricicla in Toscana, e il Comune capoluogo è entrato ormai a far parte del club dei sette comuni 'ricicloni' della regione.
Un attestato che riconosce i risultati raggiunti con la raccolta differenziata è stato consegnato stamani a Firenze, nell'auditorium del Consiglio regionale, dall'assessore regionale all'Ambiente Tommaso Franci alla collega pratese Camilla Curcio, al presidente di Asm Adriano Benigni e al presidente dell'Ato 10, comprendente l'intera provincia, Vincenzo Branciforti.
La raccolta differenziata, su scala provinciale, ha raggiunto la percentuale del 36,41%, con il capoluogo che la fa da padrone raggiungendo la punta massima del 37,70%.
«Un risultato importante - commenta l'assessore Curcio -, anche in considerazione delle dimensioni della città e del suo carattere industriale». Il riconoscimento a Prato è venuto nell'ambito delll'iniziativa «Comuni ricicloni 2004», promossa da Legambiente e la città è stata premiata per la categoria dei comuni capoluogo che hanno superato il 35%.
E'la seconda volta che Prato si fregia del titolo di 'riciclone', avendo ottenuto un analogo riconoscimento nel settembre dello scorso anno.
Dice ancora l'assessore Curcio: «I risultati raggiunti sono il segno di una forte attenzione ambientale e di una diffusa sensibilità dei cittadini». Comune e Asm, fra l'altro, non mollano: l'assessore infatti annuncia quella che definisce «una uilteriore campagna di sensibilizzazione». Che detto in altro modo significa che l'Amministrazione e Asm investiranno ancora nella comunicazione per aumentare le percentuali di raccolta differenziata.      "
51,http://comunicati.comune.prato.it/generali/?action=dettaglio&comunicato=14200500000051,17/01/2005,16:32,"Consiglio Comunale","I trasferimenti  nel Macrolotto al centro di un'interpellanza","L'assessore Giovagnoli risponde a Caregnato dei Ds","I costi per l'acquisto dei terreni sarebbero marginali rispetto a quelli per lo spostamento  con la dismissione degli impianti","«A rendere poco appetibile per gli imprenditori l'area del Macrolotto 2 non è tanto il costo dei terreni, quanto quello che il trasferimento comporta: la spesa per l'acquisto degli spazi incide solo marginalmente sulle operazioni economiche». Questa è stata in sostanza la risposta dell'assessore allo Sviluppo economico Fabio Giovagnoli all'interpellanza presentata giovedì scorso in Consiglio comunale da Fabio Caregnato dei Ds: il consigliere, in relazione al caso dell'azienda alimentare con circa 100 dipendenti che si è trasferita in Mugello perche risultava troppo oneroso l'acquisto di terreni nell'area pratese, ha chiesto all'assessore quali misure possono essere adottate per evitare altri trasferimenti con le stesse motivazioni. Attualmente la superficie coperta del Macrolotto 2 è del 25 % rispetto alla disponibilità: «Il trend è però in crescita perchè sono state avanzate richieste da parte di gruppi significativi - ha spiegato l'assessore Giovagnoli.- Bisogna comunque dire che dai dati che abbiamo raccolto risulta in effetti un costo più alto rispetto ad altre zone come il Mugello, ma sicuramente la nostra area ha una posizione geografica e logistica migliore e ed un'infrastrutturazione e servizi già attivi che altre zone devono ancora realizzare, quindi con costi aggiuntivi, senza contare che il Macrolotto 2 è servito dall'acquedotto industriale, mentre in Mugello dovrà essere istituito. Alla base della scelta della Carapelli ci sono sicuramente motivi di propria strategia aziendale, oltre a quelli legati ai costi del Macrolotto. Riconosciamo che ci sono difficoltà oggettive per le aziende, come ad esempio le procedure farraginose per la gestione urbanistica dell'area, ma soprattutto a scoraggiare chi si deve trasferire è il costo del trasferimento stesso, molto superiore a quello di acquisto delle aree. Questo si ripercuote sul costo dei prodotti in un momento critico per la concorrenza a livello internazionale: il segmento della nobilitazione dei prodotti, con le tintorie e le rifinizioni, è quello su cui si regge il distretto pratese e per queste aziende i costi sono alti e rendendo il Macrolotto poco ambito. La riflessione a riguardo deve essere comunque ampliata, perchè i profili del distretto stanno cambiando negli ultimi anni: ad esempio le aree sono sempre più richieste dal terziario avanzato, anche se per il momento la presenza manifatturiera rimane prevalente»."
52,http://comunicati.comune.prato.it/generali/?action=dettaglio&comunicato=14200500000052,17/01/2005,16:54,Circoscrizioni,"Più soldi per «Prato città curata»","I presidenti incontrato il sindaco Romagnoli","Li ha promessi il primo cittadino nella riunione odierna in Palazzo comunale","Sarà con ogni probabilità confermato e raddoppiato alle Circoscrizioni, almeno rispetto alle previsioni iniziali, lo stanziamento per «Prato città curata», l'intervento programmato dalla scorsa legislatura per interventi di manutenzione di strade, piazze, giardini e illuminazione.
E' quanto promesso dal sindaco Marco Romagnoli nell'incontro avuto in mattinata con i cinque presidenti di Circoscrizione: M. Anna Berti (Est), Alberto Manzan (Nord), Giovanni Mosca (Ovest), Rosita Mattei (Centro), Luisa Peris (Sud). 
Lo stanziamento di «Prato città curata», suddiviso in parti uguali tra le circoscrizioni, previsto in un primo tempo nell'ordine di 750 mila euro, sarà raddoppiato e portato ad 1 milione e 500 mila euro, in pratica tre miliardi delle vecchie lire.
Il contributo per «Prato città curata» non è stato l'unico argomento della riunione tenutasi nell'Ufficio del sindaco in Palazzo comunale. Anzi è intenzione del primo cittadino 'istituzionalizzare' questo tipo di riunione coi presidenti di Circoscrizione, per fare periodicamente il punto sull'attività dell'Amministrazione comunale e per discutere dei problemi e delle esigenze manifestate dalle Circoscrizioni.
In particolare, al centro del colloquio odierno, la questione del Piano strategico, con i presidenti che intendono essere sempre più coinvolti nella sua definizione e nella discussione delle scelte di medio periodo, e la predisposizione del Bilancio di previsione per il 2005. Il tema dello stato della Finanza pubblica, e delle conseguenze della Finanziaria, ha occupato buona parte dell'incontro, coi presidenti di Circoscrizione che hanno chiesto di essere parte attiva nella formazione del Bilancio.
Il sindaco ha anche discusso con Berti, Manzan, Mattei, Mosca e Peris la possibilità di attivare ulteriori forme di decentramento nella gestione amministrativa del Comune.  "
53,http://comunicati.comune.prato.it/generali/?action=dettaglio&comunicato=14200500000053,17/01/2005,16:56,Agenda,"«Un ruolo sempre più importante per le Circoscrizioni»","Frattani risponde sulle convocazioni dei consigli di Quartiere","L'interrogazione è stata presentata da Baldi e Luchetti di Forza Italia","La convocazione dei consigli circoscrizionali è stata al centro di un'interrogazione presentata giovedì scorso 12 gennaio in Consiglio comunale. A presentarla sono stati i consiglieri di Forza Italia Giovanni Luchetti e Roberto Baldi: «Come e quando si ritiene di porre fine a questo 'oblio' delle forme di democrazia decentrata? - scrivono i consiglieri della Casa delle Libertà - E' emersa infatti la protesta dei consiglieri circoscrizionali di opposizione per la mancanza di convocazione, che nuoce all'esercizio dei diritti di chi è stato eletto democraticamente svilendo il ruolo degli organismi di rappresentanza decentrata». La risposta è venuta dall'assessore alla Partecipazione Andrea Frattani: «L'Amministrazione comunale non arretra affatto di fronte al ruolo delle articolazioni decentrate: c'è anzi in atto un processo di razionalizzazione e riorganizzazione della macchina comunale che accrescerà il peso delle Circoscrizioni arrivando alla piena assunzione  di potestà nelle deleghe a loro affidate e ad un ruolo più coinvolgente nell'azione amministrativa. Alla base della protesta dei consiglieri c'è un'incomprensione delle intenzioni del collegio dei presidenti dei Quartieri, che hanno solo convenuto di razionalizzare ed armonizzare il lavoro delle commissioni in modo che i pareri richiesti non arrivino più alla spicciolata, ma in modo concentrato per essere esaminati in un'unica seduta del consiglio: sicuramente è un metodo più puntuale e meno dispendioso». "
54,http://comunicati.comune.prato.it/generali/?action=dettaglio&comunicato=14200500000054,17/01/2005,17:26,"Consiglio Comunale","Publiacqua,  al più presto le bollette  bimestrali","Un'interrogazione di Roti e Ciambellotti della Margherita","Sui motivi dei ritardi della fatturazione risponde l'assessore Curcio","Nella seduta del Consiglio comunale di giovedì si è parlato anche della fatturazione di Publiacqua e dei ritardi nell'elaborazione delle bollette: il problema è stato infatti oggetto dell'interrogazione presentata dal capogruppo della Margherita Luca Roti e da Maria Grazia Ciambellotti, dello stesso partito. I due consiglieri hanno rilevato che a tre anni dall'inizio dell'attività di gestione da parte di Publiacqua si registrano ancora fatturazioni agli utenti per periodi a cadenza semestrale con importi quindi rilevanti che comportano disagi alle famiglie. Per questo nell'interrogazione si chiede quando Publiacqua ripristinerà la bolletta bimestrale per consentire una più equa distribuzione della spesa per i servizi idrici. «I problemi sono dovuti alla modifica del sistema informatico - ha risposto l'assessore all'Ambiente Camilla Curcio, - che comunque sarà a regime tra breve per la gestione complessiva delle bollette. Ha influito comunque sul problema anche il ritardo con cui la banca dati della società di gestione precedente ha trasmesso le consegne». I firmatari dell'atto si sono detti soddisfatti della risposta dell'assessore.
"
55,http://comunicati.comune.prato.it/generali/?action=dettaglio&comunicato=14200500000055,18/01/2005,14:56,Circoscrizioni,"Nord, un incontro sull'arteriopatia diabetica","Giovedì 20 gennaio alle ore 16,30","Al Centro sociale «Leoncavallo», via Lorenzo da Prato 17","La Circoscrizione Nord, in collaborazione con il Centro sociale anziani di Borgonuovo e l’associazione per la profilassi e trattamento delle malattie vascolari «Riccardo Becheroni», organizza per giovedì 20 gennaio alle ore 16,30, al Centro Sociale «Leoncavallo», via Lorenzo da Prato 17, un incontro dibattito su «L’Arteriopatia diabetica degli arti inferiori: dalla prevenzione al trattamento».
All'incontro interverranno i seguenti sanitari: Andrea Santini medico di medicina generale e consigliere dell’ordine dei medici di Prato; Adolfo Arcangeli direttore di diabetologia e malattie metaboliche dell’ospedale di Prato; Paolo Raugei dirigente chirurgia vascolare ospedale di Prato; Alfredo Ingenito, direttore chirurgia vascolare, ospedale di Prato; moderatore Gianfranco Santini vice-presidente associazione «R. Becheroni». "
56,http://comunicati.comune.prato.it/generali/?action=dettaglio&comunicato=14200500000056,18/01/2005,14:55,Appuntamenti,"Gli attori dell'integrazione europea","Un dibattito al circolo Ballerini","All'incontro giovedì 18 (ore 21,00) partecipa l'assessore alla Cultura Andrea Mazzoni","«Associazioni ed enti locali, attori chiave nel processo di integrazione europea», questo il titolo dell'incontro/dibattito, cui prenderà parte l'assessore alla Cultura e alla Pace Andrea Mazzoni, insieme agli eurodeputati europei Lapo Pistelli, promosso dalla sezione pratese del Movimento federalista europeo, in collaborazione con Arci, Acli e associazione Input.
Al dibattito, che si svolgerà giovedì 20 gennaio, alle ore 21,00, nella sede del circolo Arci “L. Ballerini” di Mezzana (via del Cittadino, 39), prenderanno parte
Roberto Castaldi (direzione nazionale del Movimento federalista europeo) Fabio Lenzi (direttore scuola nazionale Acli), Ettore Nespoli (coordinatore settore diritti Arci Prato), Emanule Dattilo (presidente sezione pratese del Movimento federalista europeo).
"
57,http://comunicati.comune.prato.it/generali/?action=dettaglio&comunicato=14200500000057,18/01/2005,14:54,Appuntamenti,"Il servizio civile, un'occasione da non sprecare","Un convegno nel Salone consiliare","I lavori saranno aperti dal saluto del sindaco Marco Romagnoli","«Servizio civile: un'occasione da non sprecare», è il titolo del convegno che si terrà domani, mercoledì 19 gennaio, per l'intera giornata nel Salone consiliare del Palazzo comunale.
I lavori del convegno, promosso dalla Regione, dal Comune, dal Cesvot e dalla Consulta regionale del volontariato e dalla Consulta regionale del servizio civile, saranno aperti (inizio ore 9,30) dal saluto del sindaco Marco Romagnoli e dall'introduzione dell'assessore alle Politiche giovanili Andrea Mazzoni. Le conclusioni del vice presidente della Regione Angelo Passaleva.
Nel pomeriggio i lavori proseguiranno con una tavola rotonda sul tema «Le sfide del servizio civile e quadro normativo in evoluzione».
Il programma dei lavori: ore 9,30 il saluto del sindaco Marco Romagnoli; ore 9,45 introduzione di Andrea Mazzoni, assessore alle Politiche culturali e giovanili, con delega al Servizio Civile; ore 10,00 «Servizio civile nazionale e modello di difesa della Patria» - Roberto Minervino, consulente Unsc (Ufficio nazionale servizio civile); ore 10,30 «Servizio civile: d'ora in poi, solo per scelta» - Cristina Nespoli, presidente Conferenza nazionale enti Servizio Civile; ore 11,00 «I valori del Servizio civile» - Lino Leonardi, presidente Consulta regionale Servizio civile; ore 11,30 «Servizio civile e giovani» - Luca Orsoni, servizio educazione alla pace e alle mondialità Caritas Firenze; ore 12,00 dibattito; ore 13,00 conclusioni di Angelo Passaleva, vicepresidente Regione Toscana.
Nel pomeriggio: ore 15,00 tavola rotonda: «Le sfide del Servizio civile e quadro normativo in evoluzione». Partecipano: Roberto Marino, vice direttore Ufficio nazionale Servizio civile, Vinicio Biagi, dirigente Regione Toscana rappresentante Anci Toscana Area Welfare e Diritti di cittadinanza, Politiche giovanili, Luciano Franchi, presidente Cesvot regionale, Riccardo Turchi, referente Servizio civile Comune di Prato.
"
58,http://comunicati.comune.prato.it/generali/?action=dettaglio&comunicato=14200500000058,18/01/2005,16:26,"Polizia municipale","Il 2004 in  numeri della Polizia municipale","Presentato stamani in Comune il bilancio","Il 20 gennaio nel Salone consilare la celebrazione del 174° anniversario del Corpo con la premiazione del concorso per le scuole","Un bilancio positivo con una rete di controlli più efficiente e più sicurezza stradale, ma anche con il 10% in più degli incidenti stradali nel 2004: l'anno in numeri della Polizia municipale è stato presentato stamani 18 gennaio dall'assessore alla Mobilità Massimo Carlesi, dal comandante Marco Nieri, dal vice Andrea Pasquinelli e dal responsabile del Gruppo sportivo e ricreativo del Corpo Sergio Paolini.
Il 20 gennaio infatti, giorno consacrato a S. Sebastiano, protettore del Corpo, i vigili festeggeranno il 174° anniversario della fondazione e come ogni anno in ques'occasione presentano il riepilogo delle attività svolte nell'arco dell'anno. 
Partendo dalla rilevazione di infrazioni al Codice della strada, in totale sono state 111.080, con un aumento rispetto al 2003 del 39%: in particolare emerge il 64% in più delle multe elevate per sosta vietata in Apu e Ztl, il calo del 63% per il mancato uso del casco e del 23% per le cinture, il 78% in meno per le soste sulle corsie preferenziali e il 50% per il transito, il 469% in più rispetto al 2003 per le multe fatte con gli autovelox, che sono passate da 6060 a 34488 perchè i tre apparecchi fissi in funzione a Prato sono stati installati nel 2004, mentre in precedenza erano in dotazione solo quelli mobili. I controlli per il rispetto del divieto antifumo sono stati per ora 170 nei pubblici esercizi con una sola multa. 
I numeri più critici del bilancio sono quelli relativi ai sinistri stradali, in aumento del 10,07%, nonostante l'istituzione della patente a punti, con un incremento rispetto alla media degli ultimi 4 anni del 32,50%: in totale nel 2004 gli incidenti sono stati 2100, contro i 1942 del 2003, di cui 11 mortali, 28 con feriti gravi in prognosi riservata, 1243 con feriti e 818 con danni alle cose. La causa principale, oltre al mancato rispetto delle norme di sicurezza e del Codice stradale è l'aumento esponenziale del numero delle macchine in circolazione nelle strade, che nel 2004 è cresciuto di circa 9000 mezzi: «Per rispondere al meglio al problema dei sinistri abbiamo istituito una pattuglia speciale a turno per ogni zona del territorio - ha detto il comandante Nieri, - dato che ormai sugli incidenti interveniamo solo noi. I risultati raggiunti quest'anno sono stati tanti, con l'obiettivo di essere sempre più vicini alla cittadinanza per rispondere a molte delle esigenze emerse: la ristrutturazione del Corpo con la razionalizzazione degli interventi e l'aumento degli agenti ci ha permesso di instaurare un nuovo rapporto con i cittadini: degli esempi sono il grande passo avanti svolto dalle sezioni speciali della Polizia commerciale, giudiziaria ed edilizia, l'istituzione di un nucleo apposito per le piste ciclabili, le  manifestazioni a scopo benefico realizzate dal gruppo sportivo e l'attività svolta dai vigili di quartiere».
Questi ultimi infatti hanno sorvegliato 33 percorsi organizzati insieme alle Circoscrizioni e realizzato centinaia di interventi per le scuole, la sicurezza stradale e i sinistri. L'attività antiabusivismo ha aumentato i controlli da 623 del 2003 a 1100 del 2004 e i sequestri amministrativi sono incrementati del 790% passando da 11 a 98. La sezione Polizia giudiziaria è passata da 24 deleghe dalla Procura a 102 con un aumento percentuale del 325%. La sezione Educazione stradale ha organizzato 77 corsi per il patentino per 3278 studenti divisi in 149 classi per un totale di rilasci di 3278: il progetto patentino di Prato è risultato una delle dieci esperienze di eccellenza in Italia e ha comportato un risparmio per le famiglie di 491.700 euro. Sono stati invece 412 gli interventi nei corsi di educazione stradale nelle scuole in 103 classi, mentre per il progetto 'Alcool e guida' glui alunni incontrati in collaborazione con l'Asl 4 sono stati 1042: «La prima cosa da evidenziare nel bilancio 2004 è l'aumento degli interventi grazie anche all'assunzione di 25 agenti - ha dichiarato l'assessore Carlesi. - La seconda è l'aumento anche in termini qualitativi con i controlli sulle piste ciclabili, sugli incidenti praticamente al 100%, i controlli nel commercio, i pattugliamenti notturni e l'educazione stradale».
 Durante la celebrazione del 174° anniversario della fondazione nel salone consilare del Comune alle 11.30 si terrà anche la premiazione dell'ottavo Concorso sulla sicurezza stradale 'La notte decidi di vivere', organizzato insieme a Cap, Comune e Provincia per le scuole superiori. Stamani sono stati scelti i vincitori: la prima classificata per la categoria degli elaborati testuali è Giulia Acciaioli dell'Itc Dagomari, mentre per gli elaborati grafici è Edoardo Lazzeretti dell'istituto Rodari; il premio speciale della giuria è andato a Mario Pagano del Cicognini-Rodari, il premio speciale per la campagna pubblicitaria dell'assessorato alla Sicurezza stradale a Lorenzo Gestri del Datini, il premio speciale del Comune a Fabrizio Galantino ancora del Datini, il premio speciale della Polizia municipale a Martina Bonfanti del Datini, il premio speciale Marco Milillo della Cap insieme al premio di Tv Prato 39 a Jennifer Martini e a Sara Contino del Dagomari, il premio speciale Giornalismo de La Nazione a Valentina Duca del Cicognini, il premio de Il Tirreno a Cinzia Risaliti del Livi, il premio speciale della Cap a Jennifer Piazza del Datini ed infine il premio speciale della Polizia municipale per gli insegnanti ai professori Caruso e Becheroni del Dagomari."
59,http://comunicati.comune.prato.it/generali/?action=dettaglio&comunicato=14200500000059,19/01/2005,13:10,Giunta,"Targhe alterne due giorni la settimana","Le misure antismog proposte dall'assessore Curcio","Il provvedimento da febbraio. Le altre decisioni per limitare l'inquinamento da traffico","Targhe alterne per due giorni la settimana, estensione dell'area di limitazione del traffico dalla Ztl (zona a traffico limitato) alla Ztc (Zona a traffico controllato), conferma delle domeniche ecologiche con ampliamento del divieto alla fascia urbana delimitata da Tangenziale e Declassata. Sono questi i provvedimenti per affrontare l'emergenza smog, deliberati dalla giunta nel pomeriggio di martedì, su proposta dell'assessore all'Ambiente Camilla Curcio.
«Il traffico - dice l'assessore - costituisce ormai il maggior fattore di inquinamento atmosferico. E poichè le norme Ue sono più severe dal 1 gennaio dobbiamo evitare il pericolo del blocco totale della circolazione. Le maggiori emissioni, in tema di traffico, si registrano in ambito urbano sia per la  bassa velocità sia per i viaggi relativamente brevi. Deve esserci chiara consapevolezza degli effetti negativi che l'inquinamento atmosferico provoca sulla salute. Da qui la scelta dell'Amministrazione di aggiornare i provvedimenti già in atto e il proprio 'principio di precauzione'».
Nel dettaglio l'Amministrazione comunale conferma il blocco della circolazione il martedì, mercoledì e giovedì per le auto a benzina o diesel non catalitiche ante '93, per i camion fino a 3,5 q a benzina e diesel immatricolati prima del 1° ottobre 1994, per i ciclomotori non catalizzati e non omologati secondo la direttiva Ce. Il divieto di circolazione per queste categorie di mezzi non sarà limitato alla Ztl e ad un'area limitrofa immediatamente a ridosso della stessa: il martedì, mercoledì e giovedì sarà tutta la Ztc off limits per tali veicoli (il perimetro della Ztc è delimitato da queste vie: via Borgovalsugana, via Benelli, via Lambruschini, via Orlando, via Bruno, via Villani, ponte Datini, via Mozza sul Gorone, via Mozza, via Bologna, via Battisti, via Strozzi, da via Filicaia a via Battisti, via Marini, via Filzi, da via Marini a via della Chiesa,  via Chiesa, via Giordano, via Colombo, via Galcianese, via Roncioni, via Gradisca, via Amalfi, via Roma, tra via Zarini e via Siena, via Siena, via Cortesi, via Assisi, via Valentini, da via Assisi a via Zarini, via Zarini, da via Valentini a via di Ponzano, via Ferrucci,, da via di Ponzano a viale della Repubblica, viale della Repubblica, da viale Montegrappa al ponte Petrino, ponte Petrino, via De Gasperi e via Firenze). «Occorre considerare - spiega Curcio - che l'area soggetta a limitazione Ztc ha importanza strategica per la circolazione, perchè le vetture non catalitiche costituiscono ancora il 20% del parco veicoli pratese. L'effetto complessivo atteso, in virtù di questa ulteriore limitazione, è significativo. In termini di massa forse è modesto, ma la riduzione delle polveri derivante dal blocco dei veicoli maggiormente inquinanti ha maggiore incidenza positiva sulla salute».  
La novità più grossa, maturata dalle proposte di Curcio e dalla giunta, è l'istituzione delle targhe alterne due giorni alla settimana (mercoledì e giovedì), sulla scia di quanto stabilito in altre città italiane. Il provvedimento dovrebbe scattare nella prima settimana di febbraio fino al 31 marzo, in una fascia oraria concentrata, su tutto il territorio comunale, «salvo che - chiosa Curcio - un miglioramento complessivo della situazione non permetta la sospensione». Nel frattempo il tempo sarà impiegato per spiegare i provvedimenti alle categorie economiche e sociali. L'assessore insieme ai tecnici e alla Polizia municipale sta verificando gli ultimi dettagli, ma anche Prato conoscerà, per la prima volta, la circolazione per numeri di targa pari o dispari.
L'ultimo aspetto delle misure d'emergenza antismog riguarda le domeniche ecologiche. Confermate fino a maggio (una domenica al mese, la terza) ma con una novità: l'area di divieto non riguarderà solo il centro storico e una fascia a ridosso delle mura, come fin qui è stato. Dalla prossima domenica ecologica di febbraio non si circolerà più in tutta l'area urbana delimitata dalla Declassata e dalla Tangenziale.
Ma il pacchetto di misure presentato da Curcio non si è limitato all'emergenza. E insieme ad una nuova raffica di incentivi approvati dalla giunta per favorire l'acquisto o il passaggio a mezzi più puliti, l'assessore all'Ambiente ha predisposto un altro ventaglio di provvedimenti, ancora da definire nei loro dettagli, che presumibilmente scatteranno in primavera, più o meno in concomitanza con l'avvio delle nuove linee Lam. I provvedimenti annunciati concernono interventi per la riduzione del vecchio parco veicoli circolante, ulteriori limitazioni alla circolazione per gli Euro 1, veicoli commerciali e non ante '97, la realizzazione di isole pedonali, la riorganizzazione logistica del trasporto merci in tutto il territorio comunale, l'avvio del progetto 'bici in città' con noleggio pubblico ai parcheggi scambiatori e interconnessioni tra scambiatori e centro città con soluzioni integrate auto-bici e bici-bus; ulteriori accordi per metanizzare caldaie industriali, il piano energetico e i programmi di trasporto pubblico.
Dice infatti l'assessore all'Ambiente anche rispondendo al presidente pratese dell'Aci Federico Mazzoni: «E' vero i nostri sono provvedimenti locali, ma quando si parla di interventi strutturali non si può dimenticare l'ambito regionale e nazionale». E poi continua Curcio «non ha senso negare che il traffico non c'entra niente con l'inquinamento atmosferico. A parte il fatto che quando si critica e si chiedono provvedimenti strutturali non si parla mai, ad esempio, dell'Autostrada, anche quando come a Prato taglia la città, e del suo impatto sulla qualità dell'aria in ambito urbano. E poichè nessuno pensa di chiudere l'autostrada bisognerebbe allora parlare dei finanziamenti nazionali che non ci sono o sono pochi per cambiare il parco macchine, del trasporto pubblico per il quale ci sono misere risorse o di un piano nazionale trasporti con sviluppo magari del treno, che oggi non c'è. Il traffico incide per il 70/80% sull'inquinamento dell'aria. Gli interventi sulle caldaie sono nei nostri programmi, ma vorrei ricordare che a Prato il 90% e passa delle utenze è ormai a metano. Dire che il traffico non c'entra in relazione alla qualità dell'aria è parlare d'altro».
Sta di fatto che Prato è giunta a 17 giorni di sforamento dei limiti per le polveri. E le norme europee non ne prevedono più di 35 all'anno. A quel punto basterà che un solo cittadino si rivolga alla Procura per innescare il blocco completo della circolazione. Ancora l'assessore: «C'è una responsabilità che abbiamo. Senza contare che vi sarebbero pesanti multe dell'Unione europea». Insomma l'emergenza c'è, e non si può non prendere misure che evitino il rischio di più pesanti limitazioni. "
60,http://comunicati.comune.prato.it/generali/?action=dettaglio&comunicato=14200500000060,19/01/2005,11:55,Scuola,"Un grazie ai commercianti dai Servizi educativi per l'infanzia","Dopo il successo di 'Natale intorno all'albero'","Ringraziati anche i bimbi  autori delle 'opere d'arte'","I Servizi educativi per l’infanzia e l’assessore alle Politiche Educative del Comune, Sabrina Nieri,  ringraziano tutti coloro che hanno contribuito alla buona riuscita dell’iniziativa “Natale intorno all’albero”.
In particolare il ringraziamento è rivolto all’Unione Commercianti, alla Confesercenti e ai singoli commercianti che hanno messo a disposizione le vetrine dei loro  negozi per esporre gli alberi di natale costruiti da bambini, genitori e personale delle scuole, delle materne e dei nidi di Prato. 'I nostri ringraziamenti - precisano i Servizi educativi - vanno naturalmente anche agli autori delle numerose “opere d’arte” realizzate e a tutti i cittadini che hanno espresso il loro apprezzamento per questa iniziativa che ha testimoniato ancora una volta  il valore che connota la cultura dell’infanzia a Prato'.




"
61,http://comunicati.comune.prato.it/generali/?action=dettaglio&comunicato=14200500000061,19/01/2005,12:09,Giunta,"Nuovi incentivi per i mezzi ecologici","Il finanziamento regionale è di 350mila euro","Tra le novità apportate l'aumento a 700 euro del contributo per chi ha  redditi più bassi","Una nuova tabella di incentivi per l'acquisto di mezzi ecologici alimentati a gpl, metano o energia elettrica per distribuire il finanziamento regionale di 350mila euro: è stato modificato infatti da Regione e Comune il precedente pacchetto di contributi allegati all'Accordo di programma sottoscritto da Regione, Province e Comuni per il risanamento della qualità dell'aria. 
Ecco le cifre stabilite dalla nuova tabella secondo la tipologia dei mezzi, con decorrenza dal 1° gennaio 2005: 200 euro di contributo ai ciclomotori e motocicli Euro 2 fino a 250cc di cilindrata con obbligo di rottamazione; 1500 euro per autoveicoli elettrici e autovetture a gas metano, gpl o bifuel con obbligo di rottamazione del precedente mezzo; 500 euro senza obbligo di rottamazione; 350 per l'installazione di impianti alimentati con gpl e metano su autoveicoli immatricolati entro i 36 mesi e 1000 euro per i mezzi catalizzati immatricolati da oltre 36 mesi. Ma la novità più importante è che per l'installazione di impianti gpl e metano su auto non catalizzate immatricolate fino al 1992 l'incentivo è stato differenziato e può arrivare a 700 euro per i richiedenti con un indice economico Isee minore o uguale a 17.721,56 euro annui, mentre per coloro che superano questa soglia il contributo è di 300 euro.
Nell'elenco degli incentivi si precisa inoltre che per il finanziamento di 750 euro già previsto per l'acquisto di ciclomotori elettrici l'erogazione sarà approvata solo se i mezzi hanno la capacità di sviluppare una velocità fino a 45 Km/h con obbligo di uso del casco."
62,http://comunicati.comune.prato.it/generali/?action=dettaglio&comunicato=14200500000062,20/01/2005,12:27,Cultura,"Presentazione del primo romanzo di Siro Ferrone","Domani, 21 gennaio, ore 21.15, alla Lazzerini","Interverranno l'assessore alla Cultura Mazzoni, e il direttore della biblioteca Neri","Domani, 21 gennaio, alle 21.15 alla biblioteca Lazzerini si terrà la presentazione del romanzo di Siro Ferrone intitolato 'Parenti stretti'. E' la prima volta che lo studioso di storia del teatro, considerato tra i maggiori di oggi, si cimenta con  questa forma letteraria. Fiorentino, docente di drammaturgia e storia del teatro alll'Università di Firenze, Siro Ferrone presiede il corso di laurea in Progettazione e gestione di eventi e imprese dell'arte e dello spettacolo, fiore all'occhiello del Polo universitario pratese. 
Autore di numerosi saggi, tra cui 'Attori mercanti corsari' edito da Einaudi e testi teatrali (uno di questi, 'Il Re Bello' è stato musicato da Roberto De Simone),  Ferroni è direttore della rivista on line 'drammaturgia.it'. A presentare il suo primo romanzo saranno l'assessore alla cultura del Comune, Andrea Mazzoni, il direttore della biblioteca Lazzerini, Franco Neri, il critico letterario Roberto Fedi, docente di letteratura italiana all'università di Perugia. Sarà presente anche l'autore. 

IL ROMANZO
'Parenti Stretti', ambientato nell'Italia degli anni Ottanta, tra Milano e Roma, è il resoconto di una diseducazione sentimentale. Racconta le disavventure di un avvocato matrimonialista messo alle strette dalla prima ex moglie, dalla seconda ex moglie, dalla prima figlia, dalla seconda figlia, dalla madre, dall'amante della madre, da un'amante mancata, dalla segretaria e da se stesso. "
63,http://comunicati.comune.prato.it/generali/?action=dettaglio&comunicato=14200500000063,19/01/2005,13:03,"Consiglio Comunale","Un'interrogazione sulla viabilità di via Lambruschini","A presentarla Roberto Baldi di FI","L'assessore Carlesi: «Il traffico pesante sarà eliminato dall'apertura del nuovo tratto della Perfetti -Ricasoli","L'apertura del tratto della Perfetti-Ricasoli che va da via Allende al ponte Lama risolverà il problema  del traffico pesante in via Lambruschini, via Benelli e viale Borgovalsugana: è stata questa la risposta dell'assessore alla Mobilità Massimo Carlesi al consigliere di Forza Italia Roberto Baldi, che nell'ultima seduta del Consiglio comunale ha presentato un'interrogazione sulla viabilità delle tre strade. Baldi ha chiesto quali contromisure l'assessorato intraprenderà per migliorare la vivibilità della zona e far cessare le violazioni dei divieti di transito: «Nell'area sono già stati realizzati i lavori per la messa in sicurezza delle strade in attesa dell'apertura del nuovo tratto viario - ha detto Carlesi. - Per i controlli antiviolazione non possiamo utilizzare delle videocamere in via Lambruschini perchè possono essere installate solo nell'ambito della Ztl»."
64,http://comunicati.comune.prato.it/generali/?action=dettaglio&comunicato=14200500000064,19/01/2005,16:10,Urbanistica,"«Allarme ingiustificato, l'ufficio è potenziato»","La risposta dell'assessore Stefano Ciuoffo","Sui 27 progetti dell'Unione aggiunge: «L'esame riprende, ma non è che siamo stati fermi»","«Non ci sono rivoluzioni nè è in atto alcun ridimensionamento delll'Ufficio urbanistica. L'Ufficio viene invece potenziato, l'organizzazione e la valorizzazione del territorio costituiscono una strategia di fondo di questa amministrazione».
E' quanto precisa l'assessore all'Urbanistica Stefano Ciuoffo, il cui settore è stato al centro delle cronache negli ultimi giorni.
«A meno di non pensare - continua Ciuoffo - che si possa bloccare il pensionamento di un dirigente o le dimissioni di un altro perchè vincitore di un concorso in un altro ente, la realtà è che si sta procedendo a potenziare l'Ufficio con nuove presenze e che il dirigente, nominato dal sindaco, sta procedendo alla sua riorganizzazione. L'allarme di questi giorni al dunque non trova alcuna giustificazione».
Sui 27 progetti presentati dall'Unione industriali, per i quali l'associazione lamenta ritardi, l'assessore aggiunge: «Non è che in questo periodo vi sia stato un fermo di attività. Nell'ultimo mese è stata portata a compimento la Multisala, molteplici piani di recupero, la trasformazione della destinazione dell'area Asm, la questione della fattoria centrale delle Cascine di Tavola, senza contare il fatto che gli uffici sono stati impegnati, e bene, nella gestione del condono edilizio. Intendo dire che l'Urbanistica ha lavorato e prodotto risultati in questi mesi, che sono stati  molto intensi».
I progetti presentati dall'Unione, conclude Ciuoffo, «stanno tornando al riesame della commissione consiliare, che si è peraltro misurata sulla soluzione di questioni aperte da tempo».  "
65,http://comunicati.comune.prato.it/generali/?action=dettaglio&comunicato=14200500000065,19/01/2005,16:18,"Servizio civile","Il servizio civile,  tante opportunità per  tanti progetti","Un convegno di Comune, Regione e Cesvot","La legge regionale che istituisce il servizio civile regionale si rivolge anche agli stranieri e allunga l'età di accesso fino a 35 anni","Quattordici progetti che impegneranno 105 volontari del servizio civile in attività di sorveglianza dei parchi, animazione culturale per giovani ed anziani, conservazione del patrimonio bibliotecario e assistenza a disabili: sono queste le proposte che il Comune ha avanzato all'Ufficio nazionale del servizio civile per valorizzare ed utilizzare questa risorsa. Se ne è parlato nel convegno ospitato stamani 19 gennaio nel Salone consiliare, 'Servizio civile: un'opportunità da non sprecare', organizzato dal Comune, dalla Regione, dal Cesvot (Centro servizi di volontariato della Toscana), le Consulte regionali del volntariato e del servizio civile e il Coordinamento degli enti e delle associazioni per il servizio civile nazionale di Prato. Hanno partecipato l'assessore alle Politiche giovanili con delega per il servizio civile Andrea Mazzoni, il vice-presidente della Regione Angelo Passaleva, Luigi Ontanetti della Rete dei Caschi bianchi per il Comitato della Difesa popolare non violenta, Leonardo Nunziati, responsabile della formazione dei volontari a Prato, Lino Leonardi, presidente della Consulta regionale del servizio civile, e Luca Orsoni del Servizio educazione alla pace della Caritas di Firenze, don Santino Brunetti della Diocesi di Prato e la consigliera regionale Ds Ambra Giorgi. Sulle sfide del servizio civile e sul quadro normativo che si prospetta si è tenuta nel pomeriggio una tavola rotonda intorno alla quale si sono seduti Roberto Marino, vice-direttore dell'Ufficio nazionale del servizio civile, Vinicio Biagi, dirigente della Regione, Luciano Franchi, presidente del Cesvot, Riccardo turchi, referente per il servizio civile del Comune di Prato, e rappresentanti dell'Anci Toscana.
L'obiettivo del convegno era avviare una riflessione sulle potenzialità del servizio civile per arrivare un'azione condivisa e di vasta cooperazione: a partire infatti dal 1° gennaio è decaduto l'obbligo della leva e parallelamente dell'obiezione di coscienza, così al servizio civile possono aderire non solo gli inabili al servizio militare, ma tutti i ragazzi e le ragazze di età compresa tra i 18 e i 28 anni. Pochi giorni fa inoltre la Giunta ha approvato la proposta di legge che istituisce il servizio civile regionale, che affiancherà quello nazionale includendo anche i giovani stranieri e dando la possibilità di partecipare fino al compimento dei 35 anni: «Il Servizio civile nazionale è stato istituito nel 2001 ispirandosi a principi di difesa della patria con mezzi non militari e alla solidarietà sociale - ha detto l'assessore Mazzoni - Si tratta di esperienze che arricchiscono il bagaglio degli individui con nuna visione solidaristica della vita. Ecco perchè il servizio civile è un'opportunità da non sprecare, perchè da qui passa una parte importante dello sviluppo civico delle nuove generazioni. Per questo come Amministrazione comunale siamo impegnati a sostenere vari progetti: il Coordinamento cittadino, di cui il Comune fa parte, è nato nel 2003 grazie all'impegno di più soggetti per promuovere il servizio civile e la formazione dei giovani. Sempre nel 2003 sono stati approvati due progetti del Comune relativi alla cultura  Officina Giovani e il Punto giovani Europa, ed un altro all'assistenza ai disabili. La nostra speranza è di vedere approvati i 14 progetti presentati all'Ufficio nazionale del servizio civile».


 "
66,http://comunicati.comune.prato.it/generali/?action=dettaglio&comunicato=14200500000066,19/01/2005,16:45,"Polizia municipale","Vigili urbani in festa per S. Sebastiano","Le celebrazioni per la fondazione del Corpo","La cerimonia ufficiale con il sindaco Marco Romagnoli nel Salone consiliare","Polizia municipale in festa per il 174° anniversario della fondazione del Corpo domani, giovedì 20 gennaio, dedicato a S. Sebastiano, santo protettore dei vigili urbani.
Le cerimonie inizieranno alle ore 10,00 con la messa nella Basilica di S. Vincenzo e S. Caterina de' Ricci, per poi proseguire con la celebrazione ufficiale, alle 11,30, nel Salone consiliare del Palazzo comunale.
Celebrazione che sarà aperta dal saluto del Comandante Marco Nieri per proseguire, dopo la consegna degli attestati di servizio, con l'intervento del sindaco Marco Romagnoli e la consegna della nuova bandiera alla Polizia municipale.
A conclusione la premiazione degli studenti che hanno partecipato al concorso per la sicurezza stradale.    "
67,http://comunicati.comune.prato.it/generali/?action=dettaglio&comunicato=14200500000067,20/01/2005,16:59,Urbanistica,"Alloggi per sfrattati, il Comune prepara un bando pubblico","Con uno stanziamento di quattro milioni di euro","Ciuoffo: ' Nessuna opzione sull'immobile delle Fontanelle'","'Il Comune non ha compiuto ad oggi alcun atto per l'acquisizione di alloggi. Quello che faremo, con una procedura improntata alla massima trasparenza, è un bando pubblico attraverso il quale dare attuazione alla volontà della Giunta di impegnare 4 milioni di euro per l'acquisto di immobili da destinare a chi è vittima degli sfratti. La cifra sarà formalmente indicata nel Programma dei lavori pubblici che il Consiglio sarà chiamato  ad approvare insieme al Bilancio di previsione'.
L'assessore all'Urbanistica, Stefano Ciuoffo, fa così chiarezza dopo le polemiche sollevate da alcune famiglie delle Fontanelle per la presunta destinazione di un immobile situato in via Traversa il Crocifisso.
'L'assessorato ai Servizi sociali - spiega Ciuoffo - è costretto  a far fronte con sempre maggiore frequenza a questo problema e non possiamo permetterci di dare una risposta al fabbisogno alloggiativo utilizzando alberghi o residence dove un monolocale costa fino a 800 euro al mese. Abbiamo bisogno di alloggi di maggior qualità, sui quali sia più facile esercitare eventuali controlli. Per questo sentiamo la necessità di procedere a un investimento che  ci consenta di gestire l'emergenza e attuare  una politica improntata alla logica dell'economicità'. 'Nonostante i tagli della Finanziaria 2005 - prosegue l'assessore - il Comune di Prato è determinato a perseguire l'obiettivo di mantenere inalterato il livello qualitativo e quantitativo dei servizi rivolti alle categorie sociali più svantaggiate'. 
Nel caso specifico dell'emergenza alloggiativa il Comune potrebbe anche far valere il diritto di prelazione su un immobile destinato ad uso pubblico, come ad esempio quello citato dalle famiglie delle Fontanelle. 'Ma questa amministrazione - precisa Ciuoffo - ha scelto di procedere a un bando pubblico e solo dopo questo passaggio sarà esplicitata l'opzione sull'immobile i cui prezzi risulteranno economicamente più convenienti'. Il bando, che è in via di predisposizione, si rivolge ai detentori di immobili di superficie pari a circa duemila, duemilacinquecento metri quadrati, divisi in piccoli appartamenti e dotato di un adeguato spazio collettivo. "
68,http://comunicati.comune.prato.it/generali/?action=dettaglio&comunicato=14200500000068,20/01/2005,15:57,"Polizia municipale","Il 174°anniversario dei vigili tra festeggiamenti e commozione","Consegnata dal sindaco al comandante la nuova bandiera del Corpo","Nel Salone consilare consegnati gli attestati di merito e i premi del concorso sulla sicurezza stradale","Con una nuova bandiera con il cavaliere simbolo della città di Prato e cinque attestati al merito la Polizia municipale ha festeggiato stamani il 174° anniversario della sua fondazione. Oggi infatti si ricorda S. Sebastiano, santo protettore dei vigili: dopo la messa nella Basilica di S. Vincenzo e S. Caterina de' Ricci, la celebrazione ufficiale è proseguita nel Salone consiliare del Palazzo comunale, gremito dal Corpo della Polizia al gran completo, le autorità e gli studenti delle scuole superiori che hanno parecipato all'8° concorso sulla sicurezza stradale 'La notte decidi di vivere'. Oltre al sindaco Marco Romagnoli, l'assessore alla Polizia municipale Massimo carlesi,  il comandante Marco Nieri e il vice andrea Pasquinelli, erano presenti il colonnello dei Carabinieri di Prato Giuseppe Buongiorno, il questore Giacomo Dentici, il prefetto Giuseppe Badalamenti, il comandante della Guardia di Finanza di Prato Demetrio Conti, il comandante della Polizia stradale Marco Giovannetti, il presidente del tribunale di Prato Salvatore Palazzo, le associazioni d'Arma in congedo e gli enti e le aziende che hanno sponsorizzato il concorso. 
La cerimonia si è aperta con un minuto di silenzio per ricordare il tenente Roberto Corsi, agente scomparso la scorsa settimana dopo una lunga malattia, premiato proprio il giorno prima di morire nella sezione Atleti del Bacchino sport per la pesca sportiva di cui è stato più volte campione.
Sono stati poi consegna degli attestati di servizio per gli agenti che si sono distinti durante l'anno nelle azioni al fianco delle forze dell'ordine contro la criminalità e per l'impegno profuso nei progetti di sicurezza stradale e per il patentino per i ciclomotori: il riconoscimento è andato a Stefano Rafanelli, Emilio Valisano, Francesco Saurino, Patrick Landi e Maria Sole Nibbi. Il comandante del Corpo Marco Nieri nella propria introduzione ha ripercorso i principali risultati ottenuti nel 2004: «La città è cambiata, lasciando segni positivi, ma anche negativi, come ad esempio per la situazione economica ed occupazionale: questo comporta nuove problematiche da affrontare ed esigenze sempre più numerose. Per rispondere al meglio l'organico è stato ampilato con l'assunzione di 25 agenti su cui la città può contare per sorvegliare il territorio. Per far fronte all'aumento degli incidenti, che hanno raggiunto i 2100, abbiamo istituito un'Unità operativa apposita una pattuglia speciale a turno per ogni zona del territorio. Questo si aggiunge al grande lavoro svolto dalle sezioni speciali della Polizia commerciale, giudiziaria ed edilizia, all'istituzione di un nucleo apposito per le piste ciclabili, le  manifestazioni a scopo benefico realizzate dal gruppo sportivo e l'attività svolta dai vigili di quartiere. I risultati raggiunti quest'anno sono stati tanti e ambiziosi, con l'obiettivo di essere sempre più vicini alla cittadinanza». «Centosettantaquattro anni di storia ci danno il senso della lunghezza del cammino svolto fin qui dalla nostra Polizia Municipale - ha aggiunto il sindaco Romagnoli. - I settori d'intervento in cui è impegnata quotidiannamente sono molteplici e questo richiede un grande sforzo soprattutto in una città complessa come Prato, sia per le caratteristiche economiche che di immigrazione. Per questo è importante rafforzare la preziosa collaborazione con le forze dell'ordine. Il nostro impegno in questa direzione prevede anche il potenziamento delle funzioni di Polizia municipale con l'acquisizione in tempi brevi di un immobile più grande da adibire a sede del Corpo, in modo da stare al passo con la sua crescita.
Un altro momento di commozione è stato il ricordo durante la premiazione del concorso per le scuole di Marco Milillo, il giovane autista della Cap morto tragicamente in un incidente stradale, a cui l'azienda ha dedicato un premio speciale della giuria. La madre del giovane ha preso la parola per fare appello ai ragazzi presenti nel Salone di rispettare le regole del Codice della strada e comportarsi con prudenza e responsabilità. 
Ecco i premiati dell'8° concorso promosso dal gruppo sportivo della Polizia, il Comando, il Comune, la Provincia e la Cap: la prima classificata per la categoria degli elaborati testuali è Giulia Acciaioli dell'Itc Dagomari, mentre per gli elaborati grafici è Edoardo Lazzeretti dell'istituto Rodari; il premio speciale della giuria è andato a Mario Pagano del Cicognini-Rodari, il premio speciale per la campagna pubblicitaria dell'assessorato alla Sicurezza stradale a Lorenzo Gestri del Datini, che sarà utilizzato come cartellone della prossima edizione della manifestazione, il premio speciale del Comune a Fabrizio Galantino del Datini, il premio speciale della Polizia municipale a Martina Bonfanti ancora del Datini, il premio speciale Marco Milillo della Cap insieme al premio di Tv Prato 39 a Jennifer Martini e a Sara Contino del Dagomari, il premio speciale Giornalismo de La Nazione a Valentina Duca del Cicognini, il premio de Il Tirreno a Cinzia Risaliti del Livi, il premio speciale della Cap a Jennifer Piazza del Datini ed infine il premio speciale della Polizia municipale per gli insegnanti ai professori Salvatore Caruso e Andrea Becheroni del Dagomari.
"
69,http://comunicati.comune.prato.it/generali/?action=dettaglio&comunicato=14200500000069,20/01/2005,16:47,Mobilità,"Incentivi antismog, l'Anci fa propria una proposta di Carlesi","Si è riunita ieri a Roma la Consulta per la Mobilità sostenibile","Il progetto per il rinnovo dei mezzi più pesanti sarà discusso con il Governo nei prossimi giorni","La Consulta per la Mobilità sostenibile dell'Anci ha fatto propria la proposta avanzata dall'assessore Massimo Carlesi di incrementare rendendolo adeguato il finanziamento previsto per gli incentivi destinati al rinnovo dei veicoli commerciali ed industriali oltre i 35 quintali: se n'è discusso in un incontro della Consulta tenutosi ieri 19 gennaio a Roma, preliminare al  faccia a faccia che ci sarà tra pochi giorni tra il presidente dell'Anci Leonardo Domenici e il presidente del Consiglio Silvio Berlusconi e i ministri delle Infrastrutture Pietro Lunardi e dell'Ambiente Altero Matteoli. In quella sede si discuterà della proposta elaborata dall'assessore Carlesi, che ha avanzato alla Consulta anche il progetto di realizzare un Piano straordinario di finanziamenti antinquinamento delle città di medie dimensioni come Prato. Nell'incontro a Matteoli sarà chiesto anche di uniformare i criteri per l'eliminazione dei mezzi più inquinanti, ovvero gli Euro 0, immatricolati ante 1993, e i diesel più vecchi: 'Dalla Consulta è emerso che la grande maggioranza dei Comuni è in difficoltà nell'adottare misure antinquinamento a causa della carenza di finanziamenti statali - spiega l'assessore Carlesi. - La Finanziaria prevede solo 50 milioni di euro per gli incentivi ai Comuni di tutta Italia. Non è stata rifinanziata inoltre neanche la legge 240 sui Piani urbani della Mobilità per potenziare il trasporto pubblico e le infrastrutture'."
70,http://comunicati.comune.prato.it/generali/?action=dettaglio&comunicato=14200500000070,20/01/2005,17:07,Sindaco,"Misure antismog, se ne discute lunedì","Romagnoli convoca le associazioni","Il primo cittadino presenta le proposte alle categorie economiche e sociali e alle associazioni ambientaliste","Lunedì le categorie economiche e le associazioni ambientalistiche sono convocate dal sindaco, in una riunione cui parteciperà anche l'assessore all'Ambiente Camilla Curcio, per discutere delle misure antismog, decise martedì dalla giunta.
La riunione è stata convocata dal sindaco per presentare il ventaglio di proposte per affrontare l'inquinamento da traffico. Un incontro per sottoporre alle categorie economiche e sociali e alle associazioni ambientaliste l'insieme delle misure predisposte, in un confronto aperto ad esaminare tutte le proposte che saranno messe sul tavolo, con l'obiettivo però di far fronte all'emergenza e di abbassare i limiti delle polveri.  "
71,http://comunicati.comune.prato.it/generali/?action=dettaglio&comunicato=14200500000071,20/01/2005,17:15,Sport,"La Volley Marathon devolve il proprio incasso all'Att",-,"Domattina l'assessore allo Sport Milone consegnerà l'assegno  all'associazione","Domattina alle 11.30 nella Sala ospiti del Palazzo comunale l'assessore allo Sport Aldo Milone consegnerà all'Att, Associazione tumori toscana, l'assegno con l'incasso della Volley Marathon, manifestazione sportiva e solidale organizzata dal Gruppo sportivo e ricreativo della Polizia municipale e dall'assessorato allo Sport, tenutasi a dicembre al PalaPrato."
72,http://comunicati.comune.prato.it/generali/?action=dettaglio&comunicato=14200500000072,20/01/2005,17:25,Finanze,"CONFERENZA STAMPA: -La presentazione della chiusura del bilancio",-,,"Domattina alle 11.00 in Palazzo comunale il vice sindaco e assessore al Bilancio Roberto Bencini presenterà insieme alla dirigente dell'Area Risorse finanziarie Graziella De Castelli la chiusura del Bilancio 2004 e i conti relativi al Patto di stabilità."
73,http://comunicati.comune.prato.it/generali/?action=dettaglio&comunicato=14200500000073,20/01/2005,17:25,Circoscrizioni,"«Quel locale deve essere insonorizzato»","La situazione in piazza del Collegio","L'intervento della presidente della Circoscrizione Prato centro Rosita Mattei","«Mi sento in dovere di intervenire su una questione che a suo tempo (ormai sono passati tre anni) che è stata oggetto di un mio particolare interessamento, quello del disagio notturno di piazza del Collegio». Inizia così la nota della presidente della Circoscrizione Centro Rosita Mattei sui disagi lamentati, nelle ore notturne, dai residenti in piazza del Collegio.
«All'epoca i residenti - continua Mattei - della zona avevano sollecitato l'intervento dell'Arpat, che aveva rilevato l'intollerabilità dei livelli della musica (spesso dal vivo) all'interno del locale 'Comecelo' non adeguamente insonorizzato. Non mi soffermo sugli atti vandalici spesso denunciati, sulle risse notturne. L'impegno dell'Ufficio ambiente del Comune si limitò a rilevare la non conformità del locale rispetto all'attività che vi si svolgeva. La conseguenza fu un sequestro penale degli strumenti, a seguito del quale il locale rimase chhiuso per circa un mese e mezzo. Il tempo per presentare da parte dei gestori un progetto di adeguamento che prevedesse l'insonorizzazione, sottoposto alla Procura insieme alla richiesta di dissequestro. Dissequestro che vi fu e, voglio precisare, non sulla base di un piano di bonifica ambientale, ma sulla base di intenti: cioè sulla presentazione di un progetto di adeguamento dei locali».
«Ad oggi però - chiude la presidente della Circoscrizione - il locale continua a svolgere la propria attività di intrattenimento musicale senza aver provveduto a lavori di adeguata insonorizzazione. L'impegno mio e dell'Amministrazione sarà quello di proseguire ad assicurare una soluzione, affinchè siano rispettate le esigenze dei residenti».       
"
74,http://comunicati.comune.prato.it/generali/?action=dettaglio&comunicato=14200500000074,21/01/2005,13:05,Urbanistica,"Piano strategico e nuova legge di governo del territorio","Riunione del gruppo di lavoro 'Città compiuta'","Romagnoli e Ciuoffo si confrontano con l'assessore regionale","Quale relazione può intercorrere fra le nuove norme di governo del territorio della Regione Toscana e il piano strategico del Comune di Prato? Su questo tema si è sviluppato il confronto fra i due enti, Comune e Regione, faccia a faccia nell'ultima riunione del gruppo di lavoro per il piano strategico 'La città compiuta'. Presieduto dall'assessore all'Urbanistica, Stefano Ciuoffo, l'incontro ha visto riuniti al Centro Pecci di Prato, il sindaco, Marco Romagnoli, l'assessore all'Urbanistica della Regione Toscana, Riccardo Conti, i rappresentanti degli ordini professionali degli architetti e degli ingegneri.
Il sindaco ha sottolineato l'impegno della giunta comunale per la riqualificazione urbanistica della città. 'Prato, nel giro di dieci anni, sarà  completamente diversa. Scommettiamo sull'urbanistica come strumento di governo della trasformazione del territorio,  ma siamo consapevoli che si dovranno trovare nuovi termini di confronto a livello di area metropolitana'. I problemi legati alla pianificazione del territorio, secondo il sindaco,  non si potranno risolvere a livello di scala cittadina, ma in un ambito più ampio, metropolitano appunto. 'La chiusura delle reti dei servizi nell'ambito comunale - ha osservato il sindaco -  non risolverebbe alcuno dei problemi che oggi ci poniamo. Per fare solo qualche esempio, la rete della mobilità deve essere affrontata a livello di area metrolitana così come la chiusura del ciclo di smaltimento dei rifiuti.'. 
Completamente d'accordo sull'apertura di un tavolo di concertazione sui temi dell'area metropolitana l'assessore regionale all'Urbanistica, Conti, che  ha illustrato la filosofia che sta alla base dell'ultima legge per il governo del territorio - la n.1 del 2005 -  approvata dal Consiglio regionale  e ribattezza la Supercinque, in quanto evoluzione della riforma urbanistica già attuata quasi dieci anni fa  con la legge 5/95. Con la Supercinque la Toscana è riuscita a confermarsi laboratorio all'avanguardia in materia di governo del territorio.  'E' passata la stagione della definizione delle procedure - ha commentato Conti. E' il momento di passare alla valorizzazione dei contenuti e degli obiettivi. In Toscana abbiamo disegnato il paesaggio che tutti ci invidiano e che  frutto del lavoro dell'uomo. Dobbiamo dare all'uomo anche i mezzi e gli strumenti per operare sul territorio'. 
In altre parole spetta al pubblico il compito di garantire le regole per conservare il patrimonio collettivo, ma spetta al privato fare i progetti e realizzarli nel massimo rispetto delle regole e con la massima attenzione alla valorizzazione del territorio.
La nuova legge regionale sollecita gli enti all'azione: partendo dal presupposto che a governare il territorio devono essere Comuni, Province  e Regione in base al concetto 'far da sè ma non da soli', la legge si ispira a quattro principi guida: la pari dignità (ogni soggetto decide senza sottostare ai condizionamenti di altri soggetti), la sussidiarietà (il cittadino ha rapporti con l'ente che gli è più vicino, e quindi il Comune), il criterio di adeguatezza (alla Regione spettano le strategie territoriali, alla Provincia la definizione dei limiti di utilizzabilità delle risorse, al Comune la disciplina dell'uso del territorio e l'urbanistica), il criterio di differenziazione (nessun soggetto fa le stesse cose degli altri per evitare la sovrapposizione).
Al dibattitto sono intervenuti fra gli altri, il presidente dell'Inu pratese, Roberto Vezzosi, il presidente dell'ordine degli ingegneri, Gianfranco Guazzini. Particolarmente apprezzato l'intervento del presidente dell'ordine degli architetti, Luigi Scrima, che ha posto l'accento sulla necessità di valorizzare  la qualità della progettazione urbana. 'La qualità degli edifici - ha osservato Scrima, contribuisce a rendere elevata la qualità di tutta la città'.
"
75,http://comunicati.comune.prato.it/generali/?action=dettaglio&comunicato=14200500000075,21/01/2005,15:01,Circoscrizioni,"Nord, presentazione del libro «Nella casa del padre»","Ultimo appuntamento con i pomeriggi culturali a Villa Fiorelli","L'autore è il giornalista-scrittore Raffaello Pecchioli","Nell'ambito delle iniziative autunno/inverno 2004, organizzate dalla Circoscrizione nord, domani sabato 22 gennaio alle ore 21, ultimo appuntamento con i pomeriggi culturali a Villa Fiorelli, via di Galceti 49, verrà presentato il libro di Raffaello Pecchioli «Nella casa del padre», edito da Attucci editrice.
Ingresso gratuito."
76,http://comunicati.comune.prato.it/generali/?action=dettaglio&comunicato=14200500000076,21/01/2005,13:33,Sport,"Nuovo record di solidarietà della Volley marathon","L'incasso consegnato stamani all'Att dall'assessore Milone","Il Gruppo sportivo della Polizia municipale, organizzatore della manifestazione, ha donato 9500 euro anche al Mayer","Anche quest'anno la Volley marathon batte il suo record e dona alla sezione pratese dell'Associazione tumori toscana 11.398 euro, 898 in più della scorsa edizione: l'incasso della 5a manifestazione sportiva e solidale, svoltasi il 19 dicembre al Palaprato, è stato consegnato stamattina in Palazzo comunale dall'assessore allo Sport Aldo Milone al coordinatore pratese dell'Att Filippo Ciardi. Erano presenti il presidente del Gruppo sportivo e ricreativo della Polizia municipale Sergio Paolini e Aldo Toccafondi, che dal 2000 organizza la Volley marathon insieme all'assessorato allo Sport, il comandante dei vigili Marco Nieri, il presidente del Csi Daniele Paoletti, che insieme all'Uisp ha fornito il supporto tecnico all'iniziativa, e Roberto Trallori, insegnante di matematica che fondò prima squadra di pallavolo a Prato alla scuola Convenevole, che quest'anno ha partecipato al torneo: «Con questo risultato insperato - ha detto l'assessore Milone - Prato ha dimostrato non solo di amare e seguire la Volley marathon, ma di avere la solidarietà nel sangue. Lo dimostra il fatto che la manifestazione dal 2000 è in continua crescita e ogni anno regala ad associazioni diverse risorse preziose da impiegare nelle proprie attività al fianco di chi ha dei disagi». 
Gli 11.398 euro donati saranno utilizzati dall'Att di Prato, nata nel marzo 2003, per incrementare l'assistenza domiciliare 24 ore su 24 dei malati terminali di tumore:  l'anno scorso le richieste d'intervento sono state 75, mentre quest'anno sono 90.
Il torneo di pallavolo ha visto impegnati anche quest'anno in campo vigili del fuoco, industriali, funzionari comunali, medici, professori, sportivi e vigili urbani, coinvolgendo anche le scuole, dalle elementari alle superiori.
Ma questa non è l'unica iniziativa di solidarietà del Gs della Polizia municipale: ieri sera in occasione della festa per il 174° anniversario del Corpo sono stati donati all'associazione 'Noi per voi' dell'ospedale Mayer 9500 euro, provento della gara podistica tenutasi a Prato la stessa mattina della Volley marathon. "
77,http://comunicati.comune.prato.it/generali/?action=dettaglio&comunicato=14200500000077,21/01/2005,14:02,"Conferenza stampa","La presentazione del progetto 'Adotta uno sport'","lunedì 24 alle 11.00 in Comune","Le associazioni di categoria e le società sponsorizzano le squadre cittadine","Sarà presentato lunedì 24 gennaio alle 11.00 in Sala Commissioni il progetto dell'assessore allo Sport Aldo Milone «Adotta uno sport», con cui le associazioni che hanno aderito offriranno un contributo economico ad alcune squadre cittadine.
Saranno presenti l'assessore Milone e i rappresentanti delle associazioni coinvolte."
78,http://comunicati.comune.prato.it/generali/?action=dettaglio&comunicato=14200500000078,21/01/2005,15:21,Finanze,"Quasi cento milioni di investimenti","Il vice sindaco chiude il Bilancio 2004","Rispettato il patto di stabilità, ma «il Governo ci impedisce le spese in conto capitale»","«Ammontano a quasi cento milioni di euro gli investimenti effettuati dal Comune nel 2004. E sarei curioso di misurare quello che ha fatto il Comune rispetto all'insieme dei soggetti della città«. Parte da qui l'assessore alle Finanze e vice sindaco Roberto Bencini nel presentare la chiusura del Bilancio 2004 e nell'annunciare il «rispetto del Patto di stabilità». Tutto questo «gestendo un bilancio difficile, creato dal decreto taglia spese del Governo e mantenendo i servizi, senza peraltro aumentare la pressione fiscale, che era stata la scommessa della precedente amministrazione».
Ma insieme alle buone notizie anche le preoccupazioni per una Finanziaria che di fatto obbliga i Comuni, e gli Enti locali, a non poter investire più di 50 milioni di euro «e questo - chiosa Bencini - nonostante il Comune abbia dimostrato una capacità di investimenti superiore».
Insomma per rispettare il patto di stabilità nell'anno corrente non si dovrà soltanto tener conto della spess corrente, ma anche di quella in conto capitale (leggi investimenti).
E a proposito di investimenti maggiori sono stati effettuati per la viabilità (più di 18 milioni di euro) e per il settore urbanistica (22 milioni di euro).
  "
79,http://comunicati.comune.prato.it/generali/?action=dettaglio&comunicato=14200500000079,21/01/2005,15:48,Sport,"Ultima settimana per il bando di sponsor per sport e cultura","Il termine per le domande scade il 28 gennaio","Il pubblico incanto si terrà il  31 gennaio in Comune per cercare sponsorizzazioni ad iniziative culturali, scolastiche e giovanili","Scade il 28 gennaio il bando dell'Area servizi socio-culturali e Sport del Comune per predisporre un elenco di agenzie,  associazioni o società, fino ad un massimo di cinque, per l’affidamento di incarichi di ricerca di sponsorizzazioni, per iniziative culturali o sportive, per il restauro di beni  culturali e per singole discipline, senza diritto di esclusiva. L’incarico verrà assegnato con la clausola “salvo buon fine”.
La società deve presentare all’Amministrazione comunale un piano di ricerca di sponsor per i singoli settori di intervento. Il compenso per l’attività svolta verrà erogato solo in percentuale della sponsorizzazione ottenuta.
Sulla base delle domande pervenute nel termine stabilito e che abbiano i requisiti richiesti dal bando, verrà predisposta una graduatoria formata in base ai seguenti criteri: a) percentuale di ribasso sulla quota del 25% indicata dall’Amministrazione comunale quale compenso per la ricerca di sponsors; b)curriculum dell’azienda; c) piano per la ricerca di sponsorizzazione; d) numero di sponsorizzazioni  ottenute nell’ultimo quadriennio; e) titolo di studio e curriculum professionale del titolare dell’agenzia e dei suoi collaboratori.
A ciascuno dei criteri saranno assegnati i punteggi sulla base degli indicatori specificati nella versione integrale dell’avviso, pubblicato all’Albo Pretorio e disponibile su Internet: http://www.comune.prato.it/servcom/gare/.
Per informazioni e richiesta copie dell'avviso rivolgersi a Comune di Prato – Staff area socio culturale e  sport, via Migliorati 1/A Prato (tel. 0574/616476 – fax 0574/616477).
Le domande di partecipazione dovranno pervenire entro il termine perentorio delle ore 13,00 del 28/01/2005. Sulla busta deve essere indicato «Incarico professionale per L’Area Servizi Socio Culturali e Sport. – ricerca sponsor». Il pubblico incanto si terrà invece il 31 gennaio alle 9.00 in Comune.
"
80,http://comunicati.comune.prato.it/generali/?action=dettaglio&comunicato=14200500000080,21/01/2005,16:21,"Conferenza stampa","La presentazione dei progetti all'Unione europea","il 24 gennaio alle 12.00 in Comune","Saranno illustrati dagli assessori Carlesi e Giovagnoli","I progetti presentati all'Unione europea saranno presentati lunedì 24 gennaio alle 12.00 nella Sala Ospiti del Palazzo comunale dagli assessori Massimo Carlesi alla Mobilità e Fabio Giovagnoli allo Sviluppo economico."
81,http://comunicati.comune.prato.it/generali/?action=dettaglio&comunicato=14200500000081,24/01/2005,14:52,Appuntamenti,"Il 'giorno della memoria' in Comune","Le iniziative del 26 e 27 gennaio","Un film per ricordare Robero Castellani","Due cerimonie in Comune per celebrare il giorno della memoria, entrambe realizzate dal Comitato per le celebrazioni del 60° anniversario della resistenza e della liberazione. La prima è fissata per mercoledì 26 gennaio,alle 10,  con la proiezione in Palazzo comunale del film 'Luci nel buio' del regista pratese, Gabriele Cecconi. L'iniziativa vuole essere un omaggio a Roberto  Castellani, il presidente provinciale dell'Aned recentemente scomparso, alla cui storia di deportato nei lager nazisti il film si ispira. 
La proiezione sarà seguita dagli interventi degli assessori del Comune, Massimo Carlesi,  e della Provincia, Irene Gorelli, e del vice-presidente del Consiglio regionale della Toscana, Enrico Cecchetti. La cerimonia si concluderà con la testimonianza sui fatti dell'epoca del presidente dell'Aned di Pisa, Mauro Betti.
Giovedì 27 gennaio, la giornata della memoria,  sarà ricordata con una performance dal titolo 'Il Museo racconta' realizzata in collaborazione con il teatro Metastasio. Il progetto, realizzato da Camilla Brunelli, consiste in letture di testimonianze dei superstiti dei campi di concentramento e di sterminio nazisti. Le voci recitanti sono quelle di Valentina Banci e Giovanni Fochi con l'accompagnamento musicale di Patrizia Angeloni. La regia e Massimo Luconi. Due le repliche in programma: alle 21 e alle 21.45 a Figline nella sede del Museo della deportazione.     "
82,http://comunicati.comune.prato.it/generali/?action=dettaglio&comunicato=14200500000082,24/01/2005,15:12,Sindaco,"«Senza fondi nazionali si fa poco»","La consultazione sulle misure antismog","Il sindaco chiede «interventi strutturali» e chiama in causa il Governo","«Dal 1° gennaio l'Unione europea ha posto una normativa pià stringente sulle polveri. Il Governo non ha fatto niente per prepararsi a questa scadenza, che chiama in causa politiche strutturali: politiche del trasporto pubblico, ambientali per incentivare il ricambio dei mezzi, politiche logistiche. Stamani siamo qui per condividere un problema. Prato come tutte le altre città è alle prese col traffico, e con le conseguenze che comporta in termini di inquinamento, più di altre presenta una sua specificità, anche per la grande massa di mezzi commerciali e industriali». E' partito da qui il sindaco Marco Romagnoli nel suo intervento introduttivo alla riunione con le categorie economiche e sociali, coi sindacati e le associazioni ambientaliste e dei consumatori, svoltasi nella Sala Giunta del Palazzo comunale per discutere delle misure antismog ipotizzate dal Comune.
Un intervento diviso in due parti: uno sugli aspetti strutturali, l'altro sull'emergenza e i provvedimnti per abbassare i limiti delle polveri. Il sindaco ha insistito molto sulla cosiddetta parte strutturale: «Il problema del traffico si risolve se si organizza una mobilità non solo fondata sul mezzo privato, se si limitano i mezzi in circolazione. E' un problema di investimenti nel trasporto pubblico, di modernizzazione del parco macchine, di infrastrutture. Ora se si può chiedere alle persone di muoversi coi bus, gli autotrasportatori non è che possano andare sulla Lam. Per Prato, data la sua struttura produttiva, è un problema urgente e specifico. Lo sappiamo anche noi che la questione non si risolve solo con misure straordinarie. Ma è altrettanto evidente che non può essere scaricata sui Comuni, già gravati da una Finanziaria che colpisce i servizi. Non possono essere i Comuni, coi soli loro mezzi finanziari, a incentivare la rottamazione o il trasporto pubblico. Così non funziona. Ho chiesto alla Camera di commercio e a CariPrato la disponibilità a contribuire per attivare interventi di incentivazione del cambiamento del parco macchine, soprattutto dei veicoli industriali. E' evidente che anche con la loro disponibilità non andremmo molto lontano. E' una questione nazionale, di politiche nazionali. Al ministro all'Ambiente, in un incontro lo scorso anno, chiesi risorse per rottamare i veicoli vecchi, non in norma con le direttive europee. Mi rispose che per il 2004 non aveva fondi. Voglio sperare che il governo faccia la sua parte. Che assuma l'onere di una politica dei trasporti in una visione di sviluppo ambientalmente sostenibile. Finora non è stato così, non abbiamo visto niente».
Ma il sindaco non si è fermato a queste considerazioni ed ha lanciato un messaggio chiaro ai soggetti riuniti attorno al tavolo in Palazzo comunale: «Se questo è il quadro, in una situazione come quella pratese dove circolano 18 mila veicoli industriali e commerciali, una buona parte dei quali altamente inquinanti, occorre condividere insieme questa responsabilità e sollecitare l'intervento del Governo. Perchè la possibilità di intraprendere efficaci politiche strutturali e di lungo periodo dipende dalle risorse. E queste risorse non possono esserci, o almeno non ci sono in maniera sufficientemente adeguata, in sede locale». 
Il sindaco ha anche spiegato i provvedimenti preannunciati dal Comune (targhe alterne, divieto di circolazione nella Ztc per tre giorni la settimana ai mezzi ante '93, estensione dell'area di divieto nelle domeniche ecologiche): «Ci rendiamo conto che la soluzione al problema non sta in queste misure. Il fatto è che a gennaio abbiamo superato i limiti delle polveri in 18 giorni su 20, e ne abbiamo a disposizione solo 35, dopodichè c'è il blocco totale. Vorrei anche far apprezzare che il limite di 35 giorni non è un limite burocratico. C'è una questione che attiene alla salute. E l'Unione europea ha detto chiaramente, fissando il parametro dei 35 giorni, che se le polveri sono eccessivamente presenti nell'aria per troppi giorni all'anno, la salute dei cittadini viene compromessa. Dobbiamo per forza misurarsi anche con l'emergenza causata dalle conseguenze del traffico. Potevamo far scattare subito i provvedimenti, come hanno fatto in altri Comuni. Avevamo elementi per credere, in virtà delle previsioni meteo, che vi era la possibilità di far slittare a febbraio l'insieme delle misure. Per questo abbiamo preferito consultarci con le categorie economiche e sociali. Ma non è che possiamo invocare il vento e la pioggia per delibera. La strada scelta è quella di provvedimenti concertati. Ma concertare significa metterli in pratica».
Il sindaco ha anche annunciato i cosiddetti 'tavoli tecnici' per verificare la possibilità di introdurre 'tasse di scopo', proposta peraltro sollecitata dalle associazioni artigiane, per incentivi al ricambio dei mezzi industriali: «Non c'è una legislazione chiara sulle tasse di scopo ma è un'ipotesi da approfondire, come pure l'idea di stazioni di interscambio per le merci da recapitare poi attraverso mezzi 'puliti'».  "
83,http://comunicati.comune.prato.it/generali/?action=dettaglio&comunicato=14200500000083,24/01/2005,16:15,Sport,"Le associazioni di categoria e il Comune insieme per lo sport","Presentato stamattina il progetto 'Adotta uno sport'","Hanno aderito per ora Cna, Confartigianato, Confesercenti e Lega cooperative","Lo sport chiama e le associazioni di categoria rispondono: per la prima volta gli enti rappresentativi del tessuto economico della città saranno coinvolti nella vita sportiva pratese attraverso un'attività di sponsorizzazione e promozione in cui il Comune di Prato fa da tramite. E' questo in sintesi il progetto 'Adotta uno sport', ideato dall'assessore Aldo Milone e da lui presentato stamattina in Palazzo comunale. Erano presenti il presidente di Confartigianato Giovanni Nenciarini, Anselmo Potenza di Cna, Giuseppe Di Ronato della Confersercenti, Giuseppe Maroso della Lega cooperative e Filippo Bettarini di Confcooperative. In rappresentanza delle società sportive 'adottate' c'erano Lamberto Grassi della Futura nuoto, Paolo Coppi dell'Imep Volley Prato, Alessandro Cappellini del Volley Prato femminile, Luigi Villani del Club Prato volley e Luciano Ridolfi del Team volley Prato, questi ultimi due riuniti ora nell'Unione volley. L'obiettivo delle associazioni è partecipare alla vita civile della città, oltre a rappresentare gli interessi dei propri associati, facendo leva sui valori diffusi dallo sport e sulla sua funzione educativa. L'assessorato allo Sport ha fatto da intermediario proponendo la sponsorizzazione alle associazioni, che hanno scelto una delle tante discipline praticate a Prato: per ora all'appello dell'assessore Milone hanno aderito Confesercenti, che contribuirà con 2000 euro alle attività della Imep pallavolo maschile, la Cna, che darà 1000 euro per la pallavolo femminile, come anche la Confartigianato, mentre il Consorzio delle Cooperative pratesi ed 
Edilcoop daranno in tutto 3500 euro per il nuoto.
L'utilizzo dei fondi sarà concordato tra l'associazione sportiva e lo sponsor e potrà spaziare dall'organizzazione di eventi e manifestazioni alla promozione dell'attività sportiva per favorirne la crescita e la diffusione: «Ci aspettiamo di avere presto altri aderenti oltre a queste associazioni di categoria che hanno risposto subito - ha detto Milone, - e speriamo che quest'esperienza faccia da apripista per ampliare il progetto coinvolgendo anche i privati e da esempio di collaborazione tra enti
con un obiettivo comune per la crescita della città»."
84,http://comunicati.comune.prato.it/generali/?action=dettaglio&comunicato=14200500000084,24/01/2005,16:19,Ambiente,"Il Comune a consulto con le categorie","La riunione sui provvedimenti antismog","Domeniche a piedi proposte dai commercianti, dubbiosi gli imprenditori. Curcio: «Incontro positivo»","«Una riunione positiva. C'è stato apprezzamento per il metodo seguito dall'Amministrazione comunale che non ha dato seguito ai provvedimenti antismog senza prima consultare le categorie economiche e sociali e i sindacati». Così al termine dell'incontro sulle misure antismog, ipotizzate dal Comune, l'assessore all'Ambiente Camilla Curcio, che ne è stata protagonista insieme al sindaco Marco Romagnoli e all'assessore alla Mobilità Massimo Carlesi.
E' stata proprio Curcio a spiegare ai rappresentanti delle associazioni dei commercianti e degli artigiani, degli imprenditori, dei sindacati e delle associazioni ambientaliste e dei consumatori, il senso della proposta decisa dalla Giunta la scorsa settimana, che contempla le targhe alterne due giorni alla settimana, i divieti di circolazione per tre giorni la settimana ai mezzi ante '93 e l'estensione a Tangenziale e Declassata dell'area di divieto nelle domeniche ecologiche.
L'assessore ha illustrato le caratteristiche del provvedimento, spiegando che ancora c'è da decidere la fascia oraria nei giorni di targhe alterne («se concentrata o con una finestra nell'ora di pranzo»), e come l'eventuale sistema di deroghe non è dettato da schemi regionali, come nel caso dei mezzi ante '93.
Curcio ha anche confermato «che certe misure hanno un'incidenza», purchè non siano fatte 'una tantum' ma per un periodo prolungato, almeno fino al 31 marzo nel caso di Prato. Quanto alla definizione dell'ordinanza, per definire nei dettagli il quadro del provvedimento, dopo la consultazione ha preso il via un tavolo tecnico.
Accenti diversi dagli intervenuti. Se c'è stato un sostanziale via libera dai sindacati (Leandro Innocenti-Cgil e Annalisa Nocentini-Uil), Confesercenti (il direttore Giuseppe Di Ronato) e Unione commercianti (il presidente Franco Bigagli) hanno insistito molto sulla necessità di «estendere l'area del divieto durante le domeniche ecologiche, perchè non ha senso limitarla al centro storico».
Di più: per i commercianti le domeniche ecologiche dovrebbero essere la chiave di volta per abbassare le polveri, magari tornando agli anni '70 e prevedendo un blocco totale del traffico in tutta la fascia urbana. Più che «domeniche ecologiche» con limitazioni al traffico «domeniche a piedi».
Più articolata la posizione di artigiani e commercianti. Se per i primi con Anselmo Potenza (presidente di Cna) e Giovanni Nenciarini e Pierluigi Galardini (rispettivamente presidente e direttore di Confartigianato) «l'emergenza va affrontata ma bisogna stare attenti a limitare l'impatto sul sistema produttivo e quindi a gestire con attenzione i provvedimenti», per Maurizio Magni dell'Unione industriali «le imprese non possono permettersi di chiudere due giorni alla settimana. Se ciò fosse sarebbe inaccettabile».
E mentre Franco Di Martino (Legambiente) ha rilevato «che sento parlare molto di imprese e sistema produttivo ma nessuno pare interessarsi alla salute», prontamente contrabattuto dai rappresentanti delle categorie economiche («ma qui non c'è chi è per la salute e chi no»), Carlesi ha spiegato che il protocollo sulla qualità dell'aria ha funzionato perchè per 3/4 su di esso si sono impostate le politiche del trasporto pubblico e anche quelle infrastrutturali, compreso il sottopasso fra via Paronese e via Roma il cui cantiere sta per essere aperto."
85,http://comunicati.comune.prato.it/generali/?action=dettaglio&comunicato=14200500000085,24/01/2005,18:04,Innovazione,"Regione ed Ue finanziano il Comune on line","Presentati stamani 8 progetti di e-government","I programmi curati dallo Sviluppo economico e dall'assessorato all'Innovazione","Eliminare le lungaggini burocratiche e le file e sfruttare i vantaggi della tecnologia on line per rendere più snello ed immediato il rapporto tra Amministrazione pubblica e cittadini: sono questi gli obiettivi dei progetti presentati dal Comune di Prato e finanziati dalla Regione Toscana e dall'Unione europea nell'arco del 2005. Si tratta di sei progetti degli assessorati all'Innovazione tecnologica e allo Sviluppo economico che hanno ricevuto il contributo regionale nel bando linea 2 per un totale di 351.560 euro e di altri due finaziati dall'Ue con 180.000 euro per due anni, ovvero 360.000 euro. 
I progetti sono stati illustrati stamattina dall'assessore all'Innovazione tecnologica Massimo Carlesi, da Dora Conti dell'Area Risorse tecnologiche e Sabina Monzoni dell'assessorato allo Sviluppo economico. In particolare sono Cdu on line (25.000 euro), certificato di destinazione urbanistica on-line, Legalserve, portale dei servizi  web per l’Ordine degli Avvocati (168.560 euro), 
T-Pago, pagamento dei tickets sanitari tramite rete T-serve (100.000 euro), Web Map Services, condivisione dei dati territoriali cartografici tra Pubblica Amministrazione, Professioni e pubblico tramite web map services (18.000), Geo marketing (20.000), servizi di marketing territoriale a favore delle imprese commerciali, produttive e di servizio, Pic-net plus, la rete del commercio e dell’artigianato di qualita’(20.000 euro), Carmen, realizzazione di un sistema di comunicazione con i cittadini utenti attraverso canali innovativi ed in maniera integrata, cioè  internet, Sms, call center, sistema T-Comunico presso tabaccherie e negozi convenzionati (210.000), e W-Spes  Widening Spes, per l’utilizzazione della tecnologia della firma digitale in alcune procedure on-line del Comune di Prato (150.000).
Negli anni precedenti sono stati finanziati Minosse, progetto infrastrutturale per il potenziamento delle risorse informatiche e telematiche della Rete Civica Ponet, Spes e Cie (carta d'identità elettronica). Per quest'ultima sperimentazione sono stati rilasciati a Prato 13.000 documenti elettronici, ma il Ministero dell'Interno ha avviato un nuovo progetto con tecnologie nuove inserendo comunque di nuovo Prato tra i Comuni pilota insieme a Livorno ed Ancona. 
Tutti i progetti sono o già attivi in parte o in fase di elaborazione, ma partiranno con gradualità entro 18 mesi.
In dettaglio Cdu on line fornisce la possibilita’ di ottenere la certificazione di destinazione urbanistica on line evitando un qualsiasi spostamento sia per la richiesta del documento che per il pagamento del dovuto. I professionisti interessati o i singoli cittadini  si collegano al sito del Comune di Prato e selezionano  graficamente le particelle catastali di cui vogliono ottenere il certificato di destinazione urbanistica. Il servizio può essere utilizzato anche direttamente senza l’utilizzo dell’interfaccia cartografica se si conoscono già le coordinate catastali della particella di cui è richiesta la certificazione.  Il sistema calcola l’importo  dei diritti di segreteria e dell’eventuale bollo, consente il pagamento mediante carta di credito e, se il pagamento è autorizzato, permette la stampa del certificato stesso. Il certificato comprende una stringa antifalsificazione che consente di verificarne l’autenticità attraverso l’uso di un apposito software accessibile sempre via Internet. 
Legal serve è un portale  dei servizi web per l’Ordine degli Avvocati e aderiscono al progetto attivamente, soprattutto come utilizzatori, anche l’Ordine di Pistoia e di Arezzo.  Sarà diviso graficamente e logicamente in più sezioni, ognuna delle quali ospiterà uno o più servizi. Sezione territoriale: questa ospiterà servizi telematici messi a disposizione dalla PA e che possono essere di interesse per la professione. Sezione informativa: curata dai patronati e dall’Ordine stesso attraverso la quale sarà possibile accedere a servizi di interesse generale.  L’accesso a questa sezione non necessita di alcun tipo di autorizzazione. Sezione Legale: curata dall’Ordine stesso attraverso la quale sarà possibile accedere a servizi di interesse prettamente legale, specifici dell’Ordine.  Per l’accesso ed il riconoscimento il progetto non richiede particolari infrastrutture di rete; per quei servizi dove è necessario un riconoscimento “forte”, l’utente potrà accedervi attraverso una smart-card ( o anche con una Carta di Identità Elettronica); il sistema li riconoscerà come avvocati iscritti all’Ordine ad ognuno dei quali sarà stato assegnato in precedenza uno o più “profili”: praticante, avvocato, consigliere dell’Ordine. Ogni profilo potrà essere autorizzato o meno all’utilizzo dei vari servizi.
T-Pago, con cui il cittadino può pagare i tickets sanitari presso le tabaccherie (agenzie bancarie, Caf ) del circuito T-serve, le quali garantiscono così la riscossione. Le tabaccherie versano il riscosso al gestore del circuito il quale provvede ad effettuare l’accredito del dovuto a favore delle Tesorerie dell’Asl.  L’Asl ha possibilità di verificare in tempo reale gli avvenuti pagamenti. Il progetto è composto di due fasi: 	la prima prevede la possibilità per il cittadino di pagare presso uno sportello autorizzato un servizio dell’ASL dichiarando l’importo della prestazione (pagamenti “non attesi”); la seconda prevede la possibilità di interfacciarsi direttamente con le banche dati del CUP ed acquisire le informazioni sulle prenotazioni di prestazioni fatte da un cittadino e già registrate negli archivi Asl (pagamenti “attesi”),. In tal caso si ha il massimo risultato in quanto si evita ogni operazione manuale ed ogni abuso da parte del cittadino, senza possibilità di errori ed omissioni. Attualmente le due modalità di pagamenti descritte sono già attive per l’Azienda ASL 4 di Prato limitatamente ad alcune tipologie di prestazioni, con l’intenzione di allargarlo alle altre prestazioni che attualmente non passano dal CUP ma che potrebbero esservi registrate in seguito (per esempio prestazioni professionali, richiesta delle cartelle cliniche, medicina del lavoro, rinnovo delle patenti). 
Web Map Services: obiettivo del progetto è di definire, testare e mettere in esercizio dei servizi di tipo Web Map Service, che consentano la fruizione completa di mappe messe a disposizione via Web.Questa modalità e’ radicalmente diversa dalla semplice pubblicazione web di mappe poiché non fornisce una visualizzazione della mappa, ma la mappa stessa in un formato standard riutilizzabile all’interno di programmi e siti web di terze parti, con o senza la presenza di altri strati informativi. Viene quindi pubblicata non una rappresentazione dal dato territoriale, ma il dato stesso in formato sufficientemente elementare da essere assemblato con altri. 
Geo marketing consiste nel predisporre un portale Web dedicato che contenga le informazioni inerenti le tipologie di impresa e la loro dislocazione sul territorio, fornendo strumenti di valutazione economica e logistica per l’insediamento di nuove attività produttive, commerciali e/o di servizio. Le informazioni sono rese disponibili agli utenti mediante una rappresentazione cartografica. Per la realizzazione occorre:	acquisire i dati e gli indirizzi di tutte le attività iscritte alla Camera di Commercio, georeferenziare o a livello di numero civico le attività che insistono nel territorio del Comune di Prato o a livello di sezioni di censimento le attività che insistono negli altri comuni della provincia, creazione di un portale Web dedicato alla consultazione ed interrogazione spaziale dei dati.
Pic net plus in un momento in cui Prato vive una differenziazione dal tessile vuole dare risalto ai prodotti artigianali pratesi, tessili e non, in cui varie aziende si stanno specializzando.
Carmen,Customer Advanced Relationship Management, ha l'obiettivo di realizzare un sistema di comunicazione con i cittadini-utenti attraverso canali innovativi ed in maniera integrata: Internet, SMS, call center, sistema T-Comunico presso tabaccherie e negozi convenzionati.
Tramite questo sistema integrato sarà ad esempio possibile, per un cittadino, ricevere in tempo reale informazioni su procedimenti amministrativi di suo interesse di rettamente sul cellulare, o via e-mail. Sarà inoltre possibile esser informati su fatti e notizie della città quali emergenze traffico, iniziative ecc. attraverso vari canali che il cittadino stesso potrà scegliere ed attivare via internet o con una semplice telefonata.
In parte il progetto è già stato avviato con il Sistema Punto per punto, a cui hanno aderito 555 iscritti  per la newsletter e 411 agli sms con unico argomento SOStraffico. Per aderire al servizio basta collegarsi al sito internet del Comune o telefonare per la prenotazione al numero 0574/616085.
Il progetto prevede una partnership europea che comprende il Comune di Sheffield in Inghilterra (coordinatore)il Comune di Saarbruecken in Germania (partner)il Comune di Jihlava nella Repubblica Ceca (partner), Ancitel - Dfki (Germania).
Il progetto è in fase di negoziazione. La partenza è prevista per il mese di Marzo 2005.
W-SPES Widening è l’allargamento di un progetto (SPES, Setting Processes for Electronic Signature in  European Countries) conclusosi nell'ottobre 2004. L’obiettivo sia di Spes che si W-Spes è quello di introdurre l’utilizzazione della tecnologia della firma digitale in alcune procedure on-line del Comune di Prato.
Grazie ai risultati di Spes sono già disponibili on-line autorizzazioni edilizie, dichiarazioni e versamenti Ici, alcuni dei servizi T-Serve e pagamenti sicuri on-line di alcuni servizi.
I partners coinvolti nel progetto sono il Comune di Prato (coordinatore), la Provincia di Prato e tutti i comuni dell’area provinciale e la Comunità Montana (partners), l'Azienda USL 4 di Prato (partner),  Provincia di Piacenza Italia, Black Country  Inghilterra (Partner), Comune di Bremerhaven Germania (partner), Comune di Dundee Inghilterra (partner),  Comune di Hunedoara Romania (partner), Comune Capodistria (partner), Comune di Metz Francia (partner).
«Si tratta di un valore aggiunto a progetti già avviati dal Comune con il bando linea 1 dedicato allo sviluppo dell'e-government - ha spiegato Carlesi - L'obiettivo è migliorare e affinare il rapporto on line con il cittadino e con le categorie professionali in modo da accelerare i tempi e diminuire spostamenti e costi. Diversi progetti sono dei fiori all'occhiello e ci vedono capofila e tutor in esperienze con Comuni italiani e stranieri».
"
86,http://comunicati.comune.prato.it/generali/?action=dettaglio&comunicato=14200500000086,26/01/2005,12:16,Appuntamenti,"La Giornata della memoria a Prato","Gli appuntamenti di domani  27 gennaio","Ore 10.30 preghiera cattolica e ebraica. Ore 21 a Figline letture di testimonianze.","Domani, 27 gennaio, si celebra a Prato la Giornata della memoria per ricordare la fine simbolica delle sofferenze degli internati nei campi di concentramento e di sterminio nazisti. Alle 10.15 dal Palazzo Comunale - dove le bandiere resteranno tutto il giorno a mezzasta per lutto - i gonfaloni della Provincia, del Comune di Prato e dei Comuni di Carmignano, Poggio a Caiano, Cantagallo, Vaiano, Vernio e Montemurlo si muoveranno verso piazza delle Carceri. Alle 10.30 a cura del Comitato per le celebrazioni del 60° anniversario della resistenza e della liberazione, saranno depositate le corone di alloro al monumento ai Caduti. Dopo le orazioni del vicesindaco Roberto Bencini e dell'assessore provinciale Irene Gorelli,  al cospetto del monumento verranno recitate due preghiere: la preghiera cattolica, che sarà pronunciata da un rappresentante della diocesi di Prato e la preghiera ebraica per la quale sarà a Prato un cantore della comunità ebraica fiorentina. 
La Giornata della memoria  sarà ricordata anche con un evento teatrale che verrà messo in scena, alle 21 e alle 21.45,  nello spazio espositivo del Museo della Deportazione di Figline, inaugurato nel 2002 dal Presidente della Repubblica Carlo Azeglio Ciampi, luogo di memoria e di conoscenza. La rappresentazione, dal titolo 'Il Museo racconta', è stata realizzata da camilla Brunelli in collaborazione con il teatro Metastasio e consiste in letture di testimonianze dei superstiti dei campi di concentramento e di sterminio nazisti. Si tratta di letture da parte di attori, con accompagnamento musicale, di testimonianze di superstiti dei lager nazisti che hanno nominato, nella rievocazione delle loro esperienze personali, le immagini e gli oggetti esposti al Museo, simboli della sofferenza e della morte nei campi di concentramento. In prevalenza si è ricorso ai racconti di ex-deportati pratesi e toscani ma anche, a Primo Levi e Lidia Beccaria Rolfi.
Le voci recitanti sono quelle di Valentina Banci e Giovanni Fochi con l'accompagnamento musicale di Patrizia Angeloni. La regia è di Massimo Luconi.  

LE TESTIMONIANZE
Le testimonianze di Roberto Castellani sono orali. 
Le altre sono tratte da: 
- KZ ZEMENT Ebensee di Florian Freund, ed. it. a cura di Italo Tibaldi, ed. L’Artigiana, 1990;
- La speranza tradita, Antologia della deportazione politica toscana 1943-1945, a cura di Ilda Verri Melo, Pacini Editore, Giunta Regionale Toscana, Firenze 1992;
- La vita offesa, Storia e memoria dei Lager nazisti nei racconti di duecento sopravvissuti, a cura di Anna Bravo e Daniele Jalla, Franco Angeli, 1986;
- Se questo è un uomo di Primo Levi, Einaudi, 1989;
- I sommersi e i salvati di Primo Levi, Einaudi, 1991;
- La giubba a strisce di Franco Ferrante, ed. a cura del Comune di Lomazzo, 1997;
- Gusen, Sottocampo di Mauthausen di Hans Marsalek, a cura dell’ANED-Triangolo Rosso;
- Le donne di Ravensbrück. Testimonianze di deportate politiche italiane, di Lidia Beccaria Rolfi e Anna Maria Bruzzone, Einaudi 1978;
- Memoria di donne e bambini nei Lager nazisti di Giuliana Tedeschi, Zamorani editore 1995;
- La notte di Elie Wiesel, Giuntina 2001.
"
87,http://comunicati.comune.prato.it/generali/?action=dettaglio&comunicato=14200500000087,25/01/2005,12:54,Appuntamenti,"Giornata della memoria, un film per ricordare Castellani","Domani, 26 gennaio, ore 10 in Comune","La testimonianza del presidente dell'Aned di Pisa, Betti","Iniziano domani, 26 gennaio,  le celebrazioni della Giornata della memoria organizzate dal Comitato per le celebrazioni del 60° anniversario della resistenza e della liberazione. Alle 10, in Palazzo Comunale  avrà luogo la proiezione del film 'Luci nel buio' del regista pratese Gabriele Cecconi. La pellicola si ispira alla storia  di Roberto Castellani, il presidente dell'Aned recentemente scomparso, che riuscì a salvarsi dopo essere stato deportato nei lager nazisti. L'iniziativa vuole essere un omaggio alla sua figura.
Subito dopo la proiezione del film interverranno gli assessori del Comune, Massimo Carlesi,  e della Provincia, Irene Gorelli, e il vice-presidente del Consiglio regionale della Toscana, Enrico Cecchetti. La cerimonia si concluderà con la testimonianza sui fatti dell'epoca del presidente dell'Aned di Pisa, Mauro Betti.
    "
88,http://comunicati.comune.prato.it/generali/?action=dettaglio&comunicato=14200500000088,25/01/2005,17:26,Ambiente,"Targhe alterne, tutti i divieti","Il provvedimento antismog del Comune","Blocco totalie alla circolazione nella prima e quarta domenica di febbraio","Scatta a partire dalla prima settimana di febbraio il provvedimento delle targhe alterne per due giorni alla settimana, il mercoledì e il giovedì. La decisione ha validità dal 1° febbraio al 31 marzo, ma potrà essere revocata se la qualità dell'aria migliorerà rientrando nei limiti stabiliti dalle direttive Ce. Il primo banco di prova sarà il 2 e 3 febbraio: ogni mercoledì  potranno circolare le auto con l'ultima cifra della targa dispari, mentre ogni giovedì quelle pari. Il blocco si estenderà dalla 10.00 alle 12.30 e dalle 14.30 alle 18.30 su tutta l'area urbana delimitata dalla Tangenziale, dalla Declassata, da viale Marconi (sulle tre arterie è consentita la circolazione), dal  viale della Repubblica (la circolazione è consentita dal ponte Petrino alla rotatoria di viale Montegrappa, dal viale Borgovalsugana, via Lambruschini, ponte Datini, viale Galilei e via Badiani, dove la circolazione non è consentita.   
Fanno eccezione al divieto i mezzi elettrici, a metano e gpl, i motocicli, taxi, autobus di linea, autoveicoli in servizio di noleggio con conducente, mezzi di Forze armate, di soccorso e di Protezione civile, veicoli con il contrassegno per il trasporto di disabili, veicoli Euro 4, i veicoli commerciali Euro 3 fino a 35 quintali.
Fanno inoltre eccezione le seguenti tipologie di veicoli purchè muniti di specifica documentazione: i mezzi adibiti al trasporto di persone sottoposte a terapie o esami sanitari indifferibili, veicoli di medici e pediatri per visite domiciliari, che trasportano materiali sanitari e medicinali, di alimenti deteriorabili e di rifornimento di mense ospedaliere e scolastiche, i veicoli di ditte artigianali ed imprese che devono eseguire interventi urgenti ad impianti elettrici ed idraulici, i mezzi dei lavoratori che effettuano turni limitatamente al percorso casa-lavoro o che rispondono a chiamate di reperibilità, i cittadini di altre Regioni o stranieri purchè in possesso della prenotazione alberghiera, i veicoli dei ministri di culto, della Guardia medicadegli autisti dei mezzi di Pronto soccorso, volontariato e trasporto pubblico diretti o in uscita dal luogo di lavoro, i mezzi per casi d'urgenza purchè certificati e quelli del personale con qualifica di Poizia giudiziaria, i mezzi degli enti pubblici in servizio o che effettuano lavori per conto di aziende pubbliche e i veicoli delle testate televisive e giornalistiche.
Blocco totale della circolazione, nella stessa area urbana e nello stesso orario dei giorni previsti per le targhe alterne, la prima e la quarta domenica di febbraio (domenica ecologica).
Rinviato invece alla fine di aprile quando entreranno in funzione le nuove linee Lam e i parcheggi scambiatori il provvedimento di estensione dell'area off limits dalla Ztl alla Ztc per i mezzi a benzina e diesel non catalitici immatricolati prima del 1° gennaio 1993, per veicoli per il trasporto merci fino a 35 quintali a benzina e diesel immatricolati prima del 1° ottobre 1994 e per i ciclomotori non catalizzati ed non omologati secondo la direttiva della Comunità europea. Per i suddetti mezzi permane il divieto di transito il martedì, mercoledì e giovedì dalle 9.00 alle 18.00 nel centro storico e nell'area limitrofa.
Le misure così come formulte dall'Amministrazione comunale sono anche il risultato di contatti avuti nel corso della giornata dall'assessore all'Ambiente Camilla Curcio con le categorie economiche e sociali, sulla base anche di proposte avanzate dalle associazioni degli artigiani e dei commercianti."
89,http://comunicati.comune.prato.it/generali/?action=dettaglio&comunicato=14200500000089,25/01/2005,13:41,Organizzazione,"«Il confronto deve essere su cose serie»","Una nota dell'assessore Loredana Ferrara","L'amministratore respinge il tentativo di ridicolizzare la giunta comunale","«Ora basta: il confronto fra le parti deve essere serio e non basato su barzellette e novelle di ogni genere. Prosciutti, salumi o elettrodomestici, nessuno ne ha mai parlato, sono invenzioni. Si possono non condividere le proposte, anche criticarle aspramente, ma c'è un limite a tutto, soprattutto al tentativo di ridicolizzare la giunta. Su questo piano non c'è spazio di discussione». 
E' il commento dell'assessore all'Organizzazione Loredana Ferrara sugli argomenti relativi all'organizzazionedel personale.
«Sono stata io a porre - prosegue Ferrara - la questione dei co.co.co., rispondendo ad un interrogazione in Consiglio comunale. Ed è stata la giunta a porre il problema di una loro progressiva regolarizzazione da attuarsi nel tempo. Ed ho posto la questione del riconoscimento del lavoro svolto dai dipendenti comunali e di strumenti di perequazione salariale, da collocarsi in una situazione di forte scarsità di risorse. Queste sono i temi. Il resto sono solo cose assurde e senza senso».
«Per quanto riguarda l'Amministrazione - chiude Ferrara - andremo direttamente alla trattativa con le organizzazioni sindacali».       "
90,http://comunicati.comune.prato.it/generali/?action=dettaglio&comunicato=14200500000090,26/01/2005,12:22,Infanzia,"Insediato il Comitato di indirizzo dei servizi per l'infanzia","Alla presenza dell'assessore Nieri","E' composto da 14 membri fra genitori, educatori e ausiliari","L’assessore ai Servizi Educativi Sabrina Nieri ha partecipato  alla riunione di insediamento del Comitato di Indirizzo dei servizi educativi per l’infanzia che si è svolta in Comune il 24 gennaio scorso.
Tra gli organismi di partecipazione alla vita scolastica, il Comitato di indirizzo - previsto dal regolamento dei Servizi educativi  che in questo anno scolastico trova piena applicazione - rappresenta  una novità: è stato istituito proprio per marcare la forte volontà di dar voce a tutte le componenti della scuola e ai protagonisti coinvolti.  
Il Comitato, infatti, è composto di 14 membri, tra genitori, educatori e personale ausiliario e, altro elemento di novità, include operatori e genitori sia dei nidi comunali che dei privati accreditati, nonché operatori e genitori delle scuole materne comunali.
I diversi componenti,  eletti nelle assemblee che si sono svolte nelle scorse settimane, costituiscono un gruppo di lavoro che, come esplicitato nel nome,  ha principalmente funzioni di carattere consultivo, di promozione e di indirizzo sull’attività dei servizi educativi alla prima e seconda infanzia nel Comune di Prato.
Con cinque genitori rappresentanti, il Comitato si configura quindi quale strumento che va nella direzione di consolidare la partecipazione delle famiglie alla gestione degli asili nido e della scuola materna e di sancire l’importanza del loro coinvolgimento anche in organismi istituzionali, oltre che nelle numerose occasioni di informazione, formazione e attività che sono organizzate nei nidi e nelle scuole dell’infanzia nell’arco di tutto l’anno  scolastico . 
Terzo elemento di rilievo è costituito dal fatto che il Comitato di indirizzo si occupa dei servizi educativi  rivolti ai bambini da 3 mesi a 6 anni,  (di asilo nido e scuola materna), con l’intento di dare continuità  e concretizzare un sistema di rapporti fra  asilo nido e scuola dell’infanzia per garantire coerenza educativa e  scambio di informazioni  e di esperienze fra  livelli immediatamente contigui di scuola, pur nel rispetto delle reciproche specificità. 



"
91,http://comunicati.comune.prato.it/generali/?action=dettaglio&comunicato=14200500000091,26/01/2005,14:03,Sociale,"Dal Cile una delegazione per conoscere la programmazione sociale","Oggi a Prato","Incontro in Comune con l'assessore Stancari","Una delegazione cilena composta da rappresentanti dei ministeri della Giustizia, della Pianificazione dei minori e della Direzione generale per l'infanzia e un rappresnetante dell'Unicef per Cile, Argentina e Uruguay si è incontrata questa mattina a Prato con l'assessore ai Diritti e alla Programmazione degli interventi sociali, Maria Luigia Stancari,  per uno scambio di conoscenza in materia di programmazione sociale. L'incontro, organizzato dalla responsabile del gruppo tecnico della Conferenza dei sindaci della Provincia di Prato, Fiammetta Zaniboni, rientra nell'ambito di un programma di collaborazione fra la Regione Toscana e il Cile per le politiche a favore dei minori e degli adolescenti. L'appuntamento pratese di oggi è il secondo a distanza di un anno e si concluderà con la visita, nel pomeriggio, di una casa famiglia gestita dal S. Rita.
La delegazione cilena è in Toscana dal 22 gennaio scorso per un programma di visite che interesseranno alcune delle località della regione dove sono state messe a punto significative esperienze di programmazione in materia di servizi sociali per l'infanzia e l'adolescenza.  "
92,http://comunicati.comune.prato.it/generali/?action=dettaglio&comunicato=14200500000092,26/01/2005,14:13,Cultura,"Il Giorno della memoria, per la prima volta senza Castellani","Aperte stamani in Comune le celebrazioni","La manifestazione dedicata quest'anno a Roberto Castellani, presidente dell'Aned scomparso pochi mesi fa","Ricordare affinchè la barbarie del passato non torni mai più: questo il messaggio espresso stamani all'apertura delle celebrazioni nel Salone consiliare per la Giornata della memoria, dedicata al ricordo del dramma della Shoah e della deportazione di tanti italiani militari e civili nei campi di lavoro e sterminio nazisti nell'ultimo conflitto mondiale. Quest'anno la manifestazione è stata dedicata al ricordo di Roberto Castellani, presidente dell'Associazione nazionale degli ex deportati di Prato, recentemente scomparso. E' stata la prima celebrazione della Liberazione a cui Castellani è stato assente: ancora giovanissimo in seguito al grande sciopero del 1944 venne deportato ad Ebensee in Austria e visse sulla propria pelle la barbarie della prigionia e del lavoro forzato, riuscendo però insieme a pochissimi altri a far ritorno nella sua Prato. Per ricordarne la figura e l'impegno per la nascita del Museo della deportazione e della Resistenza di Figline e perchè quella parte di storia non venisse dimenticata stamani in Palazzo comunale è stato proiettato il film 'Luci nel buio' di Gabriele Cecconi, ispirato proprio alla vita di Roberto Castellani. Quest'anno il Giorno della memoria assume un significato particolare perchè è inserito nel programma delle manifestazioni per il 60° anniversario della Liberazione dall'occupazione nazi-fascista, che si concluderà il 25 aprile. Erano presenti L'Aned e le Associazioni combattentistiche con i propri labari, il vice presidente del Consiglio regionale con delega per il 60° anniversario della Liberazione Enrico Cecchetti, i presidenti del Coordinamento pratese per le celebrazioni Massimo Carlesi per il Comune ed Irene Gorelli per la Provincia, l'assessore alla Cultura con delega per il gemellaggio Prato-Ebensee Andrea Mazzoni, il regista della pellicola e la direttrice del Museo di Figline Camilla Brunelli. Il Salone era gremito di ragazzi degli istituti Datini e S. Niccolò di Prato e della scuola media Alessandro Volta di Bagno a Ripoli. Tra il pubblico erano inoltre presenti la moglie di Roberto Castellani, Sestilia, la figlia Stefania e la nipote Vittoria: «Per la prima volta Roberto Castellani non è qui con noi a ricordare e raccontare una storia che tante volte lui ha ripercorso insieme agli studenti per il valore della memoria e dello'insegnamento che può dare alle nuove generazioni - hanno detto gli assessori Carlesi e Gorelli. - Anche se qualcuno cerca di dimenticare quanto è successo noi abbiamo il dovere di ricordare e di dedicare almeno un giorno a quella pagina così buia della storia affinchè non ritorni. La testimonianza che questo è avvenuto non può essere affidata solo a chi è sopravvissuto, ma va letta correttamente ed obiettivamente per lasciare qualcosa ai più giovani». «Dobbiamo ricordare per due motivi principali - ha aggiunto il vice presidente Cecchetti -per le vittime dell'immane tragedia delle deportazioni 
e di chi ne ha sofferto, compresi i 700.000 prigionieri di guerra catturati dopo l'armistizio dell'8 settembre, di cui tornarono solo 40.000, e perchè in quel che è accaduto c'è un patrimonio di valori e di insegnamenti utili per il nostro presente e per il futuro delle giovani generazioni. Non ci si può nascondere e giustificare con frasi come 'era la guerra', perchè ci sono comportamenti e decisioni che vanno al di là e sconfinano nel crimine e nella barbarie».
La giornata si è conclusa con la visita delle scuole al Museo della deportazione, dove sono custoditi molti degli oggetti appartenuti a Roberto Castellani durante la sua prigionia, mentre il programma delle celebrazioni per la Giornata della memoria continua domani sera sempre a Figline con lo spettacolo 'Il museo racconta'."
93,http://comunicati.comune.prato.it/generali/?action=dettaglio&comunicato=14200500000093,26/01/2005,15:42,Ambiente,"Targhe alterne, tutte le deroghe al divieto di circolazione","Il provvedimento scatta a partitre dal 2 e 3 febbraio","Nell'area urbana vietata via libera per mezzi ecologici e di soccorso, mentre gli altri dovranno essere muniti di autorizzazione","Al via la prossima settimana il provvedimento delle targhe alterne, che vedrà circolare il mercoledì le auto con l'ultima cifra della targa dispari e il giovedì le pari dalle 10.00 alle 12.30 e dalle 14.30 alle 18.30. Oltre ai veicoli elettrici, metano e gpl, Euro 4 e commerciali Euro 3, ai taxi, gli autobus di linea  e ai mezzi delle Forze armate e di soccorso, ecco in dettaglio tutte le categorie di mezzi che potranno accedere alla fascia urbana delimitata dalla Declassata e dalla Tangenziale durante l'orario di divieto se provvisti di apposita documentazione: veicoli  utilizzati  per  il  trasporto  di  persone  sottoposte  a  terapie  e/o  esami  indispensabili ed  indeferibili, in grado di esibire relativa certificazione medica e/o prenotazione; veicoli di medici di famiglia o pediatri di libera scelta in visita domiciliare con il medico a bordo  in grado di esibire tessera dell’Ordine professionale, nonché veicoli di infermieri professionali in grado di esibire tessera di iscrizione all’Albo;
veicoli utilizzati per il rifornimento di medicinali;
veicoli  per il  trasporto di  pasti per il rifornimento  di mense ospedaliere,  scolastiche,  di case di riposo per anziani o singole comunità;
veicoli impegnati in  eventi e  riti civili e religiosi  con relativi veicoli al seguito (sono consentiti i percorsi dal domicilio al luogo dell’evento o del rito e ritorno);
veicoli di proprietà di Enti Locali, dello Stato, delle Aziende e degli Enti di servizio pubblico;
veicoli al servizio di testate televisive con a bordo mezzi di supporto e ripresa, gruppi elettrogeni, ponti radio,  nonché veicoli utilizzati  per la distribuzione della stampa periodica,  veicoli di
giornalisti iscritti all’Ordine in possesso di dichiarazione rilasciata dalla testata per cui lavorano;  veicoli utilizzati da lavoratori che stanno rispondendo a chiamata in reperibilità, da artigiani della  manutenzione  e  dell’assistenza  con  relativo  certificato  della Camera di Commercio per  interventi tecnico-operativi urgenti e indilazionabili; macchine operatrici,  mezzi d’opera   e veicoli  classificati  “ad uso speciale”; veicoli di imprese che eseguono lavori urgenti per conto del  Comune e/o per conto  di aziende  di  sottoservizi, forniti di adeguata documentazione dell’Ente per cui lavorano;  veicoli di cittadini residenti in altre regioni italiane  e di cittadini stranieri  muniti di  copia scritta  della prenotazione alberghiera, limitatamente all’idoneo percorso dall’albergo ai confini dell’area  interessata dalla limitazione di traffico; veicoli che debbono presentarsi alla revisione già programmata (con documento dell’Ufficio della Motorizzazione Civile o dei Centri Revisione Autorizzati), limitatamente  al percorso strettamente necessario;  veicoli utilizzati dai ministri del culto;
veicoli utilizzati per casi di urgenza, autocertificando motivo, percorso ed orario di circolazione; veicoli del personale con qualifica di  Polizia Giudiziaria, autisti  dei mezzi di  pronto soccorso di associazioni di volontariato e dell’azienda che gestisce il trasporto pubblico, diretti o in uscita dalla propria sede di lavoro previa esibizione di tessera di appartenenza alla relativa struttura; veicoli al servizio di magistrati e del personale impegnato presso gli Uffici Giudiziari;
veicoli di infermieri e di vigili del Fuoco, diretti o in uscita dalla propria sede di lavoro;       
veicoli di associazioni di volontariato destinati all’espletamento dei servizi sociali; veicoli della Guardia medica; veicoli adibiti al trasporto di prodotti deperibili (frutta,ortaggi, carni, pesci, latte fresco, ecc.) e veicoli di lavoratori su turno, limitatamente al percorso casa lavoro; 
Il titolo autorizzatorio dei mezzi utilizzati per casi d'urgenza sarà dato da un'autocertificazione in carta libera che dovrà contenere gli estremi del veicolo, le indicazioni dell’orario, del luogo di partenza e di destinazione, nonché la motivazione del transito, e dovrà essere mostrata ogni qual volta che gli agenti preposti al controllo ne facciano richiesta.
Per i transiti relativi ai veicoli del personale di Enti, Aziende Ospedaliere, delle imprese dei lavoratori a turni, di infermieri e vigili del fuoco è necessario che l'atto sia accompagnato dall’elenco completo del personale interessato a firma del responsabile del servizio. L’orario ed il tragitto per cui è consentito circolare devono essere congrui con la motivazione dell’esonero.
La formulazione del provvedimento è frutto anche delle proposte avanzate dalle categorie economiche, i sindacati, le associazioni dei consumatori e Legambiente: l'Amministrazione comunale non esclude di adottare altri specifici approfondimenti anche sulla base delle necessità esposte dai soggetti coinvolti, in particolare dell'Unione industriali."
94,http://comunicati.comune.prato.it/generali/?action=dettaglio&comunicato=14200500000094,26/01/2005,15:36,Sindaco,"Più soldi dall'Unione e meno vincoli per bus e metro","Marco Romagnoli a Bruxelles con l'Anci","Incontro con i parlamentari europei per chiedere un «patto per le città»","I sindaci incontrano i parlamentari europei, in una riunione miniplenaria del Parlamento, svoltasi nel pomeriggio a Bruxelles. L'incontro voluto dall'Anci, cui ha preso parte anche il sindaco Marco Romagnoli, per discutere del 'Patto per le città' predisposto dall'Associazione dei comuni italiani.
I sindaci hanno chiesto ai parlementari europei «di sollecitare la Commissione ad orientare sulle città le maggiori politiche dell'Unione» e «l'attribuzione dell'1,24 del Pil per il periodo 2007-20013 dei Fondi strutturali», separando «tale trattativa dal negoziato relativo alla contribuzione dei singoli Paesi dell'Ue».
In più i sindaci hanno chiesto un allentamento del Patto di stabilità per quanto concerne gli investimenti destinati al trasporto pubblico.
E' stato lo stesso sindaco di Prato Marco Romagnoli, nel suo intervento dedicato al Patto di stabilità, a porre l'accento sul fatto «di tener fuori dai vincoli del Patto le spese per rafforzare la rete di trasporto pubblico e per svilppare un sistema di trasporto basato sulla metropolitana». Per il sindaco di Prato «i fondi per accrescere il trasporto pubblico e per creare linee metropolitane dovrebbero essere nazionali. Un allentamento dei vincoli del Patto in funzione del trasporto pubblico potrebbe essere un incentivo ai governo per destinare risorse alla mobilità collettiva. Tutto ciò potrebbe avere anche positivi riscontri per le economie, dando vita ad un modello di politiche keynesiane».  "
95,http://comunicati.comune.prato.it/generali/?action=dettaglio&comunicato=14200500000095,26/01/2005,15:57,Innovazione,"Cie, la precisazione dell'Area risorse tecnologiche","La sperimentazione del documento procede",,"Non è stato buttato alle ortiche il lavoro di sperimentazione fatto finora per la carta d'identità elettronica. Lo precisa l'Area Risorse umane e tecnologiche, a cui è stato affidato dal Ministero dell'Interno l'incarico di sperimentare il progetto del documento elettronico. «Si tratta di un'evoluzione del progetto - dice la nota del Settore - perchè sono state modificate la strumentazione e l'architettura stessa della Cie e dei supporti tecnologici necessari. Questo è avvenuto proprio perchè i tecnici pratesi hanno evidenziato al Ministero dei problemi d'uso del documento elettronico che rapportati ad oltre 8100 Comuni in Italia ne avrebbeo reso l'utilizzazione impossibile. Dopotutto si tratta appunto di una sperimentazione e stavolta il Ministero per provare l'applicazione delle nuove tecnologie ha ristretto il numero dei Comuni pilota riconfermandone tre, Ancona, Livorno e Prato». "
96,http://comunicati.comune.prato.it/generali/?action=dettaglio&comunicato=14200500000096,26/01/2005,19:14,Sindaco,"«Risorse limitate, ma i servizi non si toccano»","Fissate le linee del Bilancio di previsione 2005","Confermato il passaggio da Tarsu a Tia per i rifiuti. Adeguamento all'inflazione per le tariffe","Niente aumenti di tasse e recupero delle risorse per aumentare i servizi, in conseguenza del passaggio da tassa a tariffa per i rifiuti. E' questo il canovaccio e l'impostazione del Bilancio di previsione 2005, messi a punto dalla Giunta nella seduta di martedì.
E' lo stesso sindaco Marco Romagnoli a spiegare le linee generali della manovra di Bilancio: «E' sempre più difficile e complicato predisporre i Bilanci, a causa delle politiche finanziarie del Governo di centrodestra che colpiscono i cittadini e gli Enti locali, e che pregiudicano il mantenimento dei servizi erogati. Nonostante le difficoltà non intaccheremo i servizi, anzi li svilupperemo, e non vi saranno aumenti tariffari».
«La prossima settimana - continua il sindaco - incontreremo le categorie sociali ed economiche, perchè intendiamo promuovere una vasta consultazione prima della presentazione in Consiglio comunale e del varo definitivo del Bilancio. Ai rappresentanti del mondo produttivo e sociale presenteremo una manovra, che nonostante l'attuale contesto finanziario, non si  scarica sulle famiglie. Le tariffe non aumenteranno, saranno solo adeguate all'inflazione. Il passaggio da tassa a tariffa per i rifiuti, peraltro previsto da una legge nazionale e  non dipendente dal Comune, sarà accompagnato da un fondo che tenderà a limitarne e ad attenuarne il peso sulle fasce deboli della popolazione. Inoltre la tariffa sarà accompagnata da  stanziamenti per incentivare la raccolta differenziata e per limitare l'impatto ambientale dei rifiuti». 
Il risparmio finanziario sulla 'bolletta rifiuti' (il passaggio dalla Tarsu alla Tia-tariffa di igiene ambientale comporta che su quest'ultima saranno caricati i costi di smaltimento) sarà utilizzato, dice il sindaco, «per coprire le maggiori spese derivanti dal rinnovo contrattuale dei lavoratori degli Enti locali e per mantenere e accrescere i servizi».
Aggiunge il sindaco: «La città avrebbe bisogno di una quota di investivementi superiore ai 48 milioni di euro fissati dalla Finanziaria. Poi si parla di federalismo, ma intanto si impedisce agli Enti locali di investire e di creare nuovi servizi».   "
97,http://comunicati.comune.prato.it/generali/?action=dettaglio&comunicato=14200500000097,27/01/2005,11:34,Autorizzazioni,"Riscaldamenti accesi per sedici ore al giorno fino al 6 febbraio","A causa del freddo intenso di questi giorni","Il provvedimento deciso con una delibera della Giunta comunale","I termosifoni potranno rimanere accesi per sedici ore al giorno fino al 6 febbraio.
La decisione di ampliare da dodici a sedici ore la fascia oraria di accensione degli impianti di riscaldamento  è stata presa dalla Giunta comunale a causa del freddo intenso che si è registrato in città in questi ultimi giorni."
98,http://comunicati.comune.prato.it/generali/?action=dettaglio&comunicato=14200500000098,27/01/2005,12:56,"Opere pubbliche","Bando di gara  per il complesso scolastico di via Toti","Prevista la costruzione una nuova materna","Le domande dovranno essere presentate entro il 1° febbraio","Bando di gara per l'appalto del primo lotto di lavori per la costruzione del complesso scolastico di via Toti. Lel complesso troveranno posto una nuova scuola materna con tre sezioni, un centro genitori - bambini e i locali per le cucine. L'importo per la realizzazione dell'opera è di 882mila cinquecento euro. Il tempo utile per l'ultimazione dei lavori è fissato in 240 giorni consecutivi. le imprese interessate alla gara dovranno far pervenire, tramite servizio postale o consegna a mano o per corriere,  l'offerta economica e la documentazione richiesta al protocollo generale del Comune (piazza del Pesce 9) entro il 1° febbraio prossimo. L'asta pubblica si terrà il 3 febbraio, alle ore 9, in una sala aperta al pubblico del Palazzo Comunale. "
99,http://comunicati.comune.prato.it/generali/?action=dettaglio&comunicato=14200500000099,27/01/2005,15:39,Ambiente,"Bus gratis per abbonati ai parcheggi","Targhe alterne, nuovi provvedimenti","La misura estesa anche a chi ha i permessi d'accesso per le scuole","Bus di linea gratuiti per chi ha un abbonamento nei parcheggi compresi nell'area urbana, delimitata dalla Tangenziale, Declassata, viale della Repubblica, viale Marconi, via Borgovalsugana, via Lambruischini, Ponte Datini, viale Galilei, via A. Badiani, dove dalla prossima settimana fino al 31 marzo scatteranno ogni mercoledì (targhe dispari) e giovedì (targhe pari e con lo zero finale) le targhe alterne.
Lo ha deciso l'Amministrazione comunale, previo accordi con la Cap, l'azienda di trasporto pubblico. Per utilizzare gratuitamente i mezzi pubblici basta esibire l'abbonamento del parcheggio. Idem per coloro che sono in possesso dei permessi S e S1, ossia delle autorizzazioni d'accesso per le scuole. L'uso gratuito dei mezzi di linea sarà possibile dietro presentazione del permesso.
Tale possibilità, in entrambi i casi, vale ovviamente  solo nel giorno (mercoledì o giovedì) nel quale non è possibile muoversi con la propria auto.
Alle deroghe previste e alle eccezioni contemplate per i mezzi che potranno comunque circolare, si aggiunge ora la possibilità di impiego dei bus da parte di coloro che hanno un abbonamento nei parcheggi nella zona nella quale, per due giorni alla settimana, la circolazione sarà a targhe alterne, dalle 10,00 alle 12,30 e dalle 14,30 alle 18,30.
Ma i provvedimenti antismog dell'Amministrazione comunale, per abbassare il livello delle polveri, e che dal 2 febbraio vedranno scattare a Prato le targhe alterne, insieme a due domeniche di febbraio (la prima e la quarta) di blocco totale della circolazione, nella stessa area urbana e nella stessa fascia oraria del mercoledì e giovedì, non si limitano ai divieti. Gli assessorati all'Ambiente e alla Mobilità hanno messo a punto anche i progetti per usufruire di 1,5 milioni di euro, messi a disposizione dal ministero all'Ambiente per interventi di abbattimento dell'inquinamento. I progetti riguardano l'iniziativa 'bici in città' (noleggio biciclette, interconnessione fra bici e auto, bici e bus, acquisto di biciclette), nonchè le misure per incentivare il ricambio dei mezzi inquinanti e la creazione di un deposito mezzi (in un'area ad ovest della città, fra via Toscanini e via Morganti) della futura linea tranviaria. I progetti sono stati presentati al ministero e il Comune attende di essere convocato a Roma per il loro esame."
100,http://comunicati.comune.prato.it/generali/?action=dettaglio&comunicato=14200500000100,27/01/2005,16:19,Scuola,"Giornata di studio sugli istituti comprensivi","Domani, 28 gennaio, all'hotel Datini","Introduzione di Sabrina Nieri","Il Comune di Prato, per garantire un elevato livello qualitativo dell’offerta di istruzione, ha intrapreso il cammino che porterà verso la generalizzazione degli istituti comprensivi. Per approfondire le molteplici tematiche relative a questa soluzione che riunisce in un'unica istituzione tre diversi ordini di scuola, da quella dell’infanzia, alla primaria e alla secondaria di primo grado, l'assessorato alle Politiche educative e all'istruzione pubblica, organizza per domani, 28 gennaio, una giornata di studio con gli operatori della scuola, che si terrà all'Hotel Datini (viale Marconi). 'La costruzione di un istituto comprensivo di scuola dell’infanzia, primaria e secondaria di primo grado: un’impresa pedagogica' è il titolo dell'incontro che si aprirà alle 9 con il saluto dell’assessore Sabrina  Nieri. Subito dopo i dirigenti dei nuovi cinque istituti comprensivi illustreranno l’esperienza maturata nei primi  mesi.
I programma della giornata prevede la costituzione di quattro gruppi di lavoro, che approfondiranno i diversi aspetti del tema. Dopo la pausa pranzo i coordinatori dei quattro gruppi esporranno quanto emerso in una riunione plenaria.
La conclusione dei lavori è prevista per le 18.
  
I GRUPPI DI LAVORO
Gruppo A
Il curricolo verticale, anche alla luce delle indicazioni nazionali: spazi di progettualità didattica, elementi di criticità. Coordina Simonetta Fasoli
Gruppo B
Modelli organizzativi e autonomia in un istituto comprensivo, anche alla luce dei nuovi ordinamenti scolastici. Coordina Mariella Spinosi
Gruppo C
Ordinamento, contratto e gestione amministrativa del comprensivo, incluse le questioni dei prestiti orari e delle differenze tra gli orari degli insegnanti dei vari ordini di scuola. Coordina Gianni La Rosa
Gruppo D
Le relazioni, ovvero le diverse esperienze e biografie professionali intese come risorse della progettualità e dell’attività didattica-educativa. Coordina Cinzia Mion



"
101,http://comunicati.comune.prato.it/generali/?action=dettaglio&comunicato=14200500000101,28/01/2005,13:42,Ambiente,"L'ordinanza con i divieti, eccezioni e deroghe","Targhe alterne: il quadro delle informazioni","Notizie presso l'Urp, il Comando della Polizia municipale e sulla Rete civica","Targhe alterne: tutte le informazioni sui divieti e le possibilità di circolazione, comprese le deroghe al provvedimento deciso dal Comune, si potranno avere rivolgendosi all'Urp-Ufficio di relazioni con il pubblico multiente (chiuso il fine settimana) di Corso Mazzoni 1 (0574/616096, numero verde 800-058850) e al Comando della Polizia municipale (il centralino funziona anche nel fine settimana) o consultando il sito del Comune di Prato (www.comune.prato.it). Informazioni essenziali sulla circolazione dal prossimo 2 febbraio a targhe alterne, nei giorni di mercoledì e giovedì, compariranno sui televideo delle emittenti Tv Prato e Toscana Tv.  
Nel frattempo è stata emanata dal sindaco l'ordinanza che istituisce dal 2 febbraio fino al 31 marzo 2005, ogni mercoledì (targhe dispari) e giovedì (targhe pari o con l'ultima cifra uguale allo zero), nella fascia oraria 10,00/12,30 e 14,30/18,30, la circolazione a targhe alterne. 
La circolazione a targhe alterne avverrà nell'area urbana il cui perimetro è segnato dalle seguenti strade: Tangenziale (circolazione consentita), Declassata (circolazione consentita), viale Marconi (circolazione consentita), viale Montegrappa (circolazione consentita nel tratto fra la rotonda col viale della Repubblica e viale Marconi), viale della Repubblica (circolazione consentita nel tratto fra la rotonda col viale Montegrappa e Ponte Petrino), via Borgovalsugana (circolazione a targhe alterne), via S. Benelli (circolazione a targhe alterne), via Lambruschini (circolazione a targhe alterne), via V.E. Orlando circolazione a targhe alterne), Ponte Datini (circolazione a targhe alterne), viale Galilei (circolazione a targhe alterne), via Badiani  (circolazione  consentita).
SEGNALETICA DI DIVIETO - La segnaletica di divieto di transito, con pannello integrativo “mercoledì targhe pari o 0” e “giovedì targhe dispari” sarà posta alle immissioni della suddetta area: via Fantaccini da viale F.lli Cervi; via delle Sacca lato est da Viale F.lli Cervi; via di Cantagallo lato est da viale F.lli Cervi; via S. Martino per Galceti lato est da viale F.lli Cervi; via Liliana Rossi da viale F.lli Cervi; via Montalese lato est da viale F.lli Cervi-viale Nam Dinh; via Pistoiese lato est da via A.Corelli-Via A. Scarlatti; via Vivaldi da viale Nam Dinh; via dell'Alberaccio lato est da viale Nam Dinh; via Galcianese lato est da viale Nam Dinh-Viale Chang Zhou;
via Traversa Pistoiese lato est da viale Chang Zhou; via F. Braudel da viale L. da Vinci; via S. Giusto lato nord da via di Gello-Via Reggiana; via Nenni lato nord da viale L. da Vinci; via del Purgatorio, lato nord per sottopasso V.le L. Da Vinci da Via L. Ariosto; via Roma lato nord da via U. Panziera; via Marx da viale L. da Vinci; via Valentini da viale L. da Vinci-Via Fiorentina; via delle Fonti lato nord da svincolo di viale L. da Vinci; viale Repubblica A da svincolo Viale L. da Vinci-Via M. di Cino; via Ferrucci lato Mezzana da viale G. Marconi; via Catani da viale G. Marconi-viale Montegrappa; via Mino da Fiesole da viale Montegrappa; viale Repubblica lato sud da viale Montegrappa; viale Montegrappa lato ovest da viale della Repubblica-viale Montegrappa lato est; via Firenze lato ovest da Ponte Petrino; via Borgovalsugana da via Firenze; da via Papa Giovanni XXIII°; da via D. Giannotti-via dei Cancelli; via SEm Benelli da via dei Cancelli; via Lambruschini/via S. Benelli da via A. Diaz; via Lambruschini da via C. Balbo; via V.E. Orlando da via G. Miniati; viale Galilei da via G. Marradi; via Bologna lato sud da viale G. Galilei-via Bologna lato nord; via A. Badiani lato est da via Bologna-viale G. Galilei; lato ovest da viale F.lli Cervi.
ECCEZIONI - Possono circolare: veicoli elettrici; veicoli a metano o GPL; motoveicoli e ciclomotori; taxi, bus in servizio di linea, bus ed autoveicoli in servizio di noleggio con conducente; autoveicoli delle forze  armate, adibiti a servizi di polizia,  antincendio, autoambulanze e di soccorso in genere,  della Protezione civile; veicoli muniti dello speciale contrassegno per trasporto di persone invalide titolari del contrassegno stesso; veicoli EURO 4 conformi alla direttiva 98/69B Ce e successive (nella vecchia carta di circolazione l'indicazione è nel riquadro 2, su quella nuova l'indicazione è riportata nella lettera V.9-riquadro 2, spesso integrata con ulteriori specifiche nel riquadro 3; veicoli destinati al trasporto di cose con portata non superiore alle 3,5 t., EURO 3 conformi alla direttiva 98/69 CE o immatricolati dopo il 01.01.2001 (i riferimenti alla normativa EURO 1,2,3,4 che possono essere trovati sul libretto di circolazione sono sulla Rete civica del Comune)
DEROGHE - L'ordinanza contempla le seguenti deroghe al provvedimento di targhe alterne: veicoli utilizzati  per il trasporto di persone sottoposte a terapie o ad  esami indispensabili ed indifferibili, in grado di esibire relativa certificazione medica o prenotazione; veicoli di medici e pediatri di famiglia in visita domiciliare con il medico a bordo in grado di esibire tessera dell’Ordine professionale, nonché veicoli di infermieri professionali in grado di esibire tessera di iscrizione all’Albo; veicoli utilizzati per il rifornimento di medicinali; veicoli per il trasporto di pasti per il rifornimento di mense ospedaliere,  scolastiche, di case di riposo per anziani o singole comunità; veicoli per matrimoni o funerali con relativi veicoli al seguito (sono consentiti i    percorsi dal domicilio al luogo dell’evento o del rito e ritorno); veicoli di proprietà di Enti locali, dello Stato, delle aziende e degli enti di servizio pubblico;
veicoli al servizio di testate televisive con a bordo mezzi di supporto e ripresa, gruppi elettrogeni,    ponti radio, ecc., nonché veicoli utilizzati  per la distribuzione della stampa periodica, veicoli di  giornalisti iscritti all’Ordine in grado di esibire la tessera d’iscrizione o in possesso di dichiarazione rilasciata dalla testata per cui lavorano; veicoli utilizzati da lavoratori che stanno rispondendo a chiamata in reperibilità, da artigiani della   manutenzione e dell’assistenza con relativo certificato della C.C.I.A.A. per interventi tecnico-operativi urgenti e indilazionabili; macchine operatrici, mezzi d’opera (di cui all’art. 54 del Nuovo codice della strada) e veicoli  classificati “ad uso speciale” (di cui all’art. 54 del Nuovo codice della strada; veicoli di imprese che eseguono lavori urgenti per conto del Comune o per conto di aziende di sottoservizi, forniti di adeguata documentazione dell’Ente per cui lavorano; veicoli di cittadini residenti in altre regioni italiane e di cittadini stranieri muniti della prenotazione alberghiera, limitatamente all’idoneo percorso dall’albergo ai confini dell’area interessata dalla limitazione di traffico; veicoli che debbono presentarsi alla revisione già programmata (con documento dell’Ufficio della Motorizzazione Civile o dei Centri revisione autorizzati), limitatamente al percorso strettamente 
necessario; veicoli utilizzati dai ministri del culto; veicoli utilizzati per casi di urgenza, autocertificando il motivo, percorso ed orario di circolazione; veicoli del personale con qualifica di  Polizia giudiziaria, autisti dei mezzi di pronto soccorso, di associazioni di volontariato e dell’azienda che gestisce il trasporto pubblico, diretti o in uscita dalla propria sede di lavoro previa esibizione di tessera di appartenenza alla relativa struttura; veicoli al servizio di magistrati, ufficiali giudiziali e messi notificatori; veicoli adoperati dagli informatori scientifici previa esibizione tesserino di iscrizione all’Albo; veicoli di infermieri e di Vigili del fuoco, diretti o in uscita dalla propria sede di lavoro; veicoli di associazioni di volontariato destinati all’espletamento dei servizi sociali; veicoli della guardia medica; veicoli adibiti al trasporto di cose, trasportanti prodotti deperibili (es. frutta,ortaggi, carni, pesci, latte fresco, ecc.); veicoli di lavoratori su turno, il cui turno in entrata e all'uscita coincide con la mancanza di un adeguato servizio di trasporto pubblico limitatamente al percorso casa/lavoro.  
INFORMAZIONI - Il Comune distribuirà 10 mila volantini utilizzanti i mezzi Lam di Cap e ai parcheggi custoditi di Essegiemme. Oltre Urp, Rete civica, Comando polizia municipale, e i televideo di Tv Prato e Toscana Tv, anche i pannelli ai parcheggi di Essegiemme saranno utilizzati per le informazioni.
BUS GRATUITI - Per gli abbonati ai parcheggi entro l'area di circolazione a targhe alterne e per chi ha i permessi per le scuole, nei giorni (mercoledì o giovedì) nei quali non possono spostarsi coi loro mezzi. AUTOCERTIFICAZIONE - I modelli di autocertificazione sono sulla Rete civica del Comune di Prato e possono essere stampati."
102,http://comunicati.comune.prato.it/generali/?action=dettaglio&comunicato=14200500000102,28/01/2005,14:34,"Consiglio Comunale","Approvata la variante al Piano di classificazione acustica","Saranno inserite le prescizioni di Regione e Provincia","Riclassificato l'asilo nido La Querce e approvato un nuovo percorso alternativo in vioa del Pozzo compatibile con l'abitato residenziale","Via libera del Consiglio comunale di ieri alla variante al Piano di classificazione acustica del territorio, varato nel 2002 insieme al regolamento delle attività rumorose: al Servizio Gestione e sviluppo ambientale sono giunte infatti numerose richieste di modifica che hanno reso necessaria l'elaborazione di una variante, rinviata ora all'esame del Consiglio comunale dopo l'esame della Regione Toscana e della Provincia di Prato per il parere di conformità. In particolare le modifiche apportate dal regolamento riguardano la procedura di autorizzazione delle attività rumorose, demandata allo Sportello unico Oggimpresa, il divieto di svolgere attività rumorose artigianali o industriali in edifici dove sono presenti abitazioni dalle 22.00 alle 6.00, la deroga per i servizi di pubblica utilità come la raccolta di rifiuti e la pulizia strade e l'elenco dei ricettori sensibili, come scuole e case di riposo. Sia la Regione che la provincia hanno espresso un parere di parziale conformità della variante indicando alcune prescrizioni da adottare, come la classificazione in classe II (aree prevalentemente residenziali) dei ricettori sensibili, la loro facile individuabilità nella cartografia tramite simbologia e lo studio di un percorso alternativo nell'attuale viabilità d'accesso in via del Pozzo alla ditta Prato recuperi che attraversa una zona residenziale con cui deve essere compatibile. La Provincia ha prescritto che le zone residenziali siano protette da misure di mitigazione e dissuasione dal traffico di attraversamento e che le attività commerciali, produttive e ricreative non occasionali siano dotate di impianti di riduzione del rumore. 
Con la delibera di ieri il Consiglio comunale ha preso atto dei pareri di Regione e Provincia ed ha conformato la variante al piano di classificazione e il regolamento alle prescrizioni dei due enti: questo ha comportato l'adeguamento della variante per il percorso di accesso a via del Pozzo, la classificazione in classe II del nuovo asilo 'La Querce' di via Firenze, con la presa d'atto della necessità di una nuova variante che riclassifichi i ricettori sensibili e riesamini i confini di classe acustica. Le prescrizioni della Provincia sulla riduzione dell'inquinamento acustico saranno oggetto del Piano comunale di risanamento acustico.
"
103,http://comunicati.comune.prato.it/generali/?action=dettaglio&comunicato=14200500000103,28/01/2005,15:47,"Opere pubbliche","Un milione e 500mila euro per rendere più sicure le strade","Presentato stamani da Carlesi il Piano di sicurezza stradale","Gli interventi, disseminati nelle cinque Cricoscrizioni, saranno terminati entro l'autunno","Un milione e mezzo di euro per rendere più sicure le strade sia per gli automobilisti che per i pedoni: è questa la cifra stanziata per gli interventi inseriti nel Piano nazionale di sicurezza stradale, varato l'anno scorso e passato al vaglio della Regione che ha inserito Prato tra i primi Comuni della Toscana meritevoli di finanziamento. La cifrà sarà finaziata al 40% dalla Regione e al 60% dall'Amministrazione comunale: il piano delle opere da eseguire, stilato in collaborazione con le Circoscrizioni, è stato presentato stamattina dall'assessore alla Mobilità Massimo Carlesi, dal dirigente dell'Area Opere pubbliche Lorenzo Frasconi e da Enzo Sensi dell'Ufficio Traffico. Accanto agli interventi principali, che prevedono la realizzazione dei rotatorie ed attrraversamenti pedonali, sono stati inseriti anche lavori indicati dalle Circoscrizioni come necessari per migliorare la sicurezza a svincoli ed incroci. 
Ecco l'elenco delle opere, stilato tenendo conto dei punti di maggiore incidentalità in città per velocità, visibilità e traffico: nella Circoscrizione centro sarà costruita una rotatoria tra via di Reggiana e via di San Giusto in uscita dal ponte del Pino verso il Polo scolastico, con priorità chiesta dal Quartiere per una rotonda anche in via Colombo all'attraversamento con via Galcianese;
nella Circoscrizione est sarà realizzata una rotatoria via Zarini e via delle Fonti, vicino alla nuova chiesa, oggetto anche di un'interrogazione presentata ieri al Consiglio comunale dal consigliere di Forza Italia Andrea Amerini per chiedere la messa in sicurezza. Inoltre sarà aggiunta la rotatoria in via Papa Giovanni XXIII e via Borgovalsugana, dove saranno anche esaminati ed abbattuti gli alberi malati che possono creare pericoli.
Alla Circoscrizione ovest rotatoria tra via Traversa Pistoiese e via dei Palli e tra via Foscolo e via dell'Alberaccio.
Nel Quartiere nord saranno realizzati gli attraversamenti pedonali protetti, una rotatoria in via VII Marzo per ridurre la velocità dei mezzi, che vista l'ampiezza della strada sfrecciano molto al di sopra del limite cittadino, l'allargamento a due corsie del viale Nahn Dimh  all'incrocio con via Montalese via Montalese davanti al cimitero di Chiesanuova con l'aggiunta di una corsia verso nord, comprendendo anche una nuova rotatoria tra via Liliana Rossi e via Corridoni.
Nella Circoscrizione sud saranno realizzate delle rotatorie e attraversamenti pedonali più visibili per rendere più sicuri gli incroci del macrolotto 1 in via XX settembre, tra via Badiani e via di Nebbiaia nell'ultimo tratto con l'allargamento di una curva pericolosa, tra via Gora del Pero e via Toscana, via del Molinuzzo e via Toscana, tra via Cava, via Pollative e viale XVI aprile, in cui sarà eliminato il semaforo, via Borgo di Casale e  tra via Salvatorelli e viale Manzoni, dove sarà reso più visibile l'attraversamento della pista ciclabile e rallentata la velocità dei mezzi. In via Manzoni, strada provinciale, saranno studiati degli interventi insieme alla Provincia nell'ambito della progettazione della seconda Tangenziale per limitare con soluzioni strutturali la velocità. Gli altri interventi chiesti dalla Circoscrizione riguardano gli attraversamenti pedonali protetti in via Roma.
Le gare d'appalto si svolgeranno ad aprile e i lavori saranno eseguiti nell'arco di circa 5 mesi arrivando ad ultimazione entro l'autunno: «Il problema della sicurezza stradale è prioritario per l'Amministrazione comunale - ha detto l'assessore Carlesi - che sta svolgendo un lavoro capillare per eliminare la pericolosità di certi punti della città. L'impegno per la sicurezza stradale è una costante d'intervento, ma molto incide la velocità delle auto e l'attenzione di chi guida». Tra gli impegni dell'assessorato su questo fronte c'è anche l'intervento per rendere sicura via Catani e il secondo piano della sicurezza stradale.

"
104,http://comunicati.comune.prato.it/generali/?action=dettaglio&comunicato=14200500000104,28/01/2005,17:15,"Consiglio Comunale","Le targhe alterne al centro del Consiglio comunale","Question time sul provvedimento di Massimo Taiti","Ha risposto l'assessore all'Ambiente Camilla Curcio","Le targhe alterne sono state protagoniste della seduta del  Consiglio comunale di ieri 27 gennaio: Massimo Taiti del gruppo Taiti per Prato-Nuovo Psi ha presentato infatti una question time per chiedere le ragioni alla base del provvedimento. «Le Lam nelle intenzioni della giunta sarebbero dovute servire proprio ad evitare il blocco del traffico o l'imposizione delle targhe alterne - ha detto il consigliere - quindi le Lam non sono risultate utili a raggiungere l'obiettivo, ma d'altra parte anche l'introduzione delle targhe alterne due giorni alla settimana non è in grado di produrre una significativa riduzione dell'inquinamento, perchè la diminuzione del traffico è del 10-15 % dei mezzi circolanti nell'orario di divieto e la conseguente riduzione delle polveri sospese del 5-10% al giorno con un'incidenza settimanale dell'1%, praticamente insignificante. Chiedo quindi se la politica delle Lam deve considerarsi fallita, almeno per la riduzione dello smog, e se non si ritenga che il provvedimento delle targhe alterne sia un alibi per far finta di risolvere il problema e un mezzo antidemocratico ed ingiusto perchè penalizza chi ha una sola auto, nonchè inutile perchè scientificamente incapace di raggiungere il risultato di abbattere significativamente i livelli d'inquinamento».
All'interrogazione ha risposto l'assessore all'Ambiente Camilla Curcio, che ha esposto i dati di trasporto delle due linee Lam attive: i passeggeri trasportati in media al giorno sono 5600 sulla Blu e 6100 sulla Verde, con una riduzione dei veicoli in circolazione stimata intorno ai 5400 al giorno e un risparmio di km fatti di 14.040 giornalieri: «E' necessario acquisire la consapevolezza che la principale sorgente inquinante dell'aria è il traffico: per questo l'Amministrazione comunale, con il fine di salvaguardare la salute, ha fatto della lotta allo smog una priorità e ha conformato  il proprio operato per ridurre lo smog al principio di precauzione attivando misure a breve e medio-lungo periodo: queste sono partite con la riduzione dell'uso del mezzo privato e il rafforzamento del trasporto pubblico. Rispetto all'attuale fase d'emergenza che ci troviamo ad affrontare l'Amministrazione comunale si muoverà allargando dalla Ztl alla Ztc l'area vietata ai mezzi più inquinanti immatricolati ante 1993, che rappresentano il 20% dei mezzi in circolazione, le targhe alterne, le Domeniche ecologiche e la ridefinizione della nuova tabella d'incentivi per l'acquisto di mezzi ecologici o la trasformazione dei più inquinanti. I provvedimenti d'emergenza vanno presi e gli effetti positivi si registrano: il Comune di Prato condivide la necessità avanzata dall'Anci di creare un patto nazionale per la lotta all'inquinamento che coinvolga il Governo, le Regioni, i Comuni e le forzi sociali ed economiche per evitare provvedimenti che limitano la vita dei cittadini». Tra gli interventi a medio-lungo periodo ci sono il rinnovo del parco macchine in circolazione, ulteriori limitazioni ai mezzi Euro 1, veicoli commerciali e camion diesel, potenziamento del trasporto pubblico con nuove linee Lam e il tram Stazione- nuovo ospedale, isole pedonali e riorganizzazione logistica del trasporto merci all'interno del territorio comunale.
Taiti si è dichiarato parzialmente soddisfatto della risposta dell'assessore, perchè «i dati delle Lam dovrebbero essere confrontati meglio con quelli precedenti di chi già usava il bus: sicuramente non hanno aggravato la situazione, ma non l'hanno neanche migliorata, altrimenti non si ricorrerebbe alle targhe alterne, assorbendo però molte risorse pubbliche. Inoltre ritengo che un provvedimento simile avrebbe dovuto essere esaminato dal Consiglio comunale o almeno dalla Commissione consiliare»."
105,http://comunicati.comune.prato.it/generali/?action=dettaglio&comunicato=14200500000105,31/01/2005,15:18,Ambiente,"«Prato come molte altre città»","Targhe alterne: mercoledì il provvedimento","L'assessore Camilla Curcio chiarisce il significato delle misure adottate","«I provvedimenti presi dal Comune, compresa la circolazione a talghe alterne, che scatterà mercoledì, servono per abbassare i livelli di inquinamento atmosferico provocati dal traffico». E' quanto dichiara l'assessore all'Ambiente Camilla Curcio, che conferma che mercoledì 2 febbraio (targhe dispari) e giovedì 3 febbraio (targhe pari o ultima cifra uguale allo zero) sarà inaugurata a Prato la prima settimana di targhe alterne, che proseguiranno settimanalmente, per due giorni, fino al 31 marzo, a meno che le condizioni atmosferiche non permettano la diminuzione dei valori delle polveri e quindi la sospensione della misura annunciata. Su questo punto l'assessore fa chiarezza: «L'abbiamo detto fin dal primo momento: dobbiamo affrontare una situazione d'emegenza e se le cause d'emergenza vengono meno è chiaro che di volta in volta potremo sospendere la circolazione a targhe alterne. Il nostro obiettivo è tutelare la salute e non superare il limite di 35 giorni di sforamento dei valori delle polveri, per evitare il blocco totale della circolazione. Stiamo monitorando la situazione meteo giorno per giorno. Le previsioni ci dicono che questa settimana non sarà uguale alla precedente, con poco vento e con una pressione che si sta rialzando. Il rischio, più di un rischio, è che i valori delle polveri risalgano molto oltre i limiti consentiti. Per questo confermiamo le targhe alterne».
Aggiunge l'assessore Curcio: «Il provvedimento di targhe alterne è comune ad altre città italiane, sia nelle fasce oriarie che nelle deroghe. Di fronte all'emergenza le amministrazioni hanno proceduto a mettere in campo misure simili a quelle di Prato. Anzi vi sono città come Vicenza che hanno optato, in alcuni giorni, per il blocco totale». 
Il blocco si estenderà dalla 10,00 alle 12,30 e dalle 14,30 alle 18,30 su tutta l'area urbana delimitata 
dalle seguenti strade: Tangenziale (circolazione consentita), Declassata (circolazione consentita), viale Marconi (circolazione consentita), viale Montegrappa (circolazione consentita nel tratto fra la rotonda col viale della Repubblica e viale Marconi), viale della Repubblica (circolazione consentita nel tratto fra la rotonda col viale Montegrappa e Ponte Petrino), via Borgovalsugana (circolazione a targhe alterne), via S. Benelli (circolazione a targhe alterne), via Lambruschini (circolazione a targhe alterne), via V.E. Orlando circolazione a targhe alterne), Ponte Datini (circolazione a targhe alterne), viale Galilei (circolazione a targhe alterne), via Badiani  (circolazione  consentita).
Possono circolare: veicoli elettrici; veicoli a metano o GPL; motoveicoli e ciclomotori; taxi, bus in servizio di linea, bus ed autoveicoli in servizio di noleggio con conducente; autoveicoli delle forze  armate, adibiti a servizi di polizia, antincendio, autoambulanze e di soccorso in genere, della Protezione civile; veicoli muniti dello speciale contrassegno per trasporto di persone invalide titolari del contrassegno stesso; veicoli EURO 4 conformi alla direttiva 98/69B Ce e successive; veicoli destinati al trasporto di cose con portata  non superiore alle 3,5 t., EURO 3 conformi alla direttiva 98/69 CE o immatricolati dopo il 01.01.2001. Le deroghe al provvedimento di targhe alterne: veicoli utilizzati per il trasporto di persone sottoposte a terapie o ad esami indispensabili ed indifferibili, in grado di esibire relativa certificazione medica o prenotazione; veicoli di medici e pediatri di famiglia in visita domiciliare con il medico a bordo in grado di esibire tessera dell’Ordine professionale, nonché veicoli di infermieri professionali in grado di esibire tessera di iscrizione all’Albo; veicoli utilizzati per il rifornimento di medicinali; veicoli per il trasporto di pasti per il rifornimento di mense ospedaliere, scolastiche, di case di riposo per anziani o singole comunità; veicoli per matrimoni o funerali con relativi veicoli al seguito (sono consentiti i percorsi dal domicilio al luogo dell’evento o del rito e ritorno); veicoli di proprietà di Enti locali, dello Stato, delle aziende e degli enti di servizio pubblico; veicoli al servizio di testate televisive con a bordo mezzi di supporto e ripresa, gruppi elettrogeni, ponti radio, ecc., nonché veicoli utilizzati per la distribuzione della stampa periodica, veicoli di giornalisti iscritti all’Ordine in grado di esibire la tessera d’iscrizione o in possesso di dichiarazione rilasciata dalla testata per cui lavorano; veicoli utilizzati da lavoratori che stanno rispondendo a chiamata in reperibilità, da artigiani della   manutenzione e dell’assistenza con relativo certificato della C.C.I.A.A. per interventi tecnico-operativi urgenti e indilazionabili; macchine operatrici, mezzi d’opera (di cui all’art. 54 del Nuovo codice della strada) e veicoli  classificati “ad uso speciale” (di cui all’art. 54 del Nuovo codice della strada; veicoli di imprese che eseguono lavori urgenti per conto del Comune o per conto di aziende di sottoservizi, forniti di adeguata documentazione dell’Ente per cui lavorano; veicoli di cittadini residenti in altre regioni italiane e di cittadini stranieri muniti della prenotazione alberghiera, limitatamente all’idoneo percorso dall’albergo ai confini dell’area interessata dalla limitazione di traffico; veicoli che debbono presentarsi alla revisione già programmata (con documento dell’Ufficio della Motorizzazione Civile o dei Centri revisione autorizzati), limitatamente al percorso strettamente 
necessario; veicoli utilizzati dai ministri del culto; veicoli utilizzati per casi di urgenza, autocertificando il motivo, percorso ed orario di circolazione; veicoli del personale con qualifica di  Polizia giudiziaria, autisti dei mezzi di pronto soccorso, di associazioni di volontariato e dell’azienda che gestisce il trasporto pubblico, diretti o in uscita dalla propria sede di lavoro previa esibizione di tessera di appartenenza alla relativa struttura; veicoli al servizio di magistrati, ufficiali giudiziali e messi notificatori; veicoli adoperati dagli informatori scientifici previa esibizione tesserino di iscrizione all’Albo; veicoli di infermieri e di Vigili del fuoco, diretti o in uscita dalla propria sede di lavoro; veicoli di associazioni di volontariato destinati all’espletamento dei servizi sociali; veicoli della guardia medica; veicoli adibiti al trasporto di cose, trasportanti prodotti deperibili (es. frutta,ortaggi, carni, pesci, latte fresco, ecc.); veicoli di lavoratori su turno, il cui turno in entrata e all'uscita coincide con la mancanza di un adeguato servizio di trasporto pubblico limitatamente al percorso casa/lavoro.  

"
106,http://comunicati.comune.prato.it/generali/?action=dettaglio&comunicato=14200500000106,31/01/2005,17:38,Elezioni,"Gli 11 seggi per le elezioni primarie regionali","Il voto indetto dalla Regione per il 20 febbraio","Nell'elenco delle sezioni speciali non è incluso il Palazzo comunale","In vista delle elezioni primarie regionali del 20 febbraio, istituite dalla nuova legge regionale 70 del 17 dicembre scorso e dal decreto del presidente della giunta regionale 75 del 24 dicembre, sono state individuate le 11 sezioni elettorali del Comune in cui gli elettori potranno scegliere i candidati designati dalle formazioni politiche per la presentazione alle elezioni del 3 e 4 aprile per il Consiglio regionale e per la carica di presidente della Regione.  
Ecco l'elenco dei seggi con le sezioni, che non include il Palazzo comunale: 
seggio 1 sede Circoscrizione Nord Via 7 Marzo 15 (11-20-31-35-42-43- 44-59-69-160-161- 164-167-169-170- 171-172);   
seggio 2 spazio polivalente scuola media Lippi via Corridoni 11 (3-10-15-16-18-19- 21-22-23-25-33-36 -37-73-158-166- 168);
seggio 3 spazio polivalente Circoscrizione est via De Gasperi 67 (30-45-60-62-70-71 -72-75-76-154-155 -156-157-159-162- 163-165-173);
seggio 4 sede ex Circoscrizione 2 via G. Capponi 54 (26-28-29-32-40-41 -46-48-49-50-51- 52-54-56-58-61- 63-64);   
seggio 5 sede Circoscrizione sud via delle Badie 130 (8-14-17-134-135- 137-139-140-141- 153-175); 
seggio 6 palestra scuola elementare Cecchi via dell’Alloro 89 (38-39-47-143-144 -146-147-148-149- 151); 
seggio 7 palestra scuola elementare Sem Benelli via della Polla 34 (7-9-112-114-116- 118-126-127-128- 129-131-174); 
seggio 8 sede Circoscrizione ovest via Del Lungo 12 (57-74-77-82-84-88 -90-94-95-97-100- 102-103-104-109-113-117);  
seggio 9 sede decentrata Circoscrizione Ovest via Leoncavallo 35 (27-53-55-68-105-11-115-121-123- 130-132-136-138- 142-145-150-152);   
seggio 10 sede Circoscrizione Centro via dell’Accademia 42 (1-2-4-6-12-13-24- 65-66-67-80-81-83- 96-98-99-101-106-107-108); 
seggio 11 Centro polivalente “M.Ventrone” via delle Gardenie 15 (5-34-78-79-85-86- 87-89-91-92-93-110-119-120-122- 124-125-133."
107,http://comunicati.comune.prato.it/generali/?action=dettaglio&comunicato=14200500000107,31/01/2005,16:11,Organizzazione,"Sui co.co.co un incontro coi sindacati","L'assessore Ferrara in comissione consiliare","«Stiamo facendo un'analisi per valutare le possibilità di assunzione»","«L'intenzione della giunta è di valorizzare le professionalità: vogliamo studiare con le organizzazioni sindacali dei percorsi che ci diano la possibilità di creare una forma di salario differito anche come perequazione tra personale amministrativo e tecnico. Aspetto per questo delle proposte concrete da parte dei sindacati su cui confrontarci». E' quanto ha ribadito l'assessore al Personale e all'Organizzazione Loredana Ferrara nella riunione della Commissione consiliare 2 'Programmazione e Organizzazione', a cui ha partecipato per illustrare la programmazione delle politiche del personale.
Questa settimana l'assessore incontrerà i rappresentanti sindacali di Cgil, Cisl e Uil.
Nella riunione della Commissione è stata affrontata anche la situazione dei collaboratori del Comune con contratti di co.co.co.: da agosto il settore Organizzazione sta valutando un riassetto ed una ridistribuzione del personale più funzionale alle attività svolte nelle diverse aree. «Questo ci permetterà di verificare la situazione dei co.co.co., con la possibilità  di assunzione, valutando anche la compatibilità con le risorse di bilancio. Anche questa sarà una delle questioni che affronteremo nell'incontro con i sindacati per trovare una soluzione ottimale in tempi medio-brevi, ed evitare le conflittualità che questo assessorato vuole assolutamente ridurre. Le proposte che perverranno saranno discusse con la Commissione consilare».
La quota di incremento prevista per il personale nel bilancio di previsione 2005 sarà di circa 2 milioni e 600.000 euro, cifra che tiene conto sia del rinnovo del contratto che delle esigenze della macchina comunale.
"
108,http://comunicati.comune.prato.it/generali/?action=dettaglio&comunicato=14200500000108,31/01/2005,16:10,Urbanistica,"Addio alla concessione edilizia, i nuovi moduli per i permessi","Le novità introdotte dalla legge regionale","I modelli per le domande edilizie disponibili anche sul sito internet del Comune","Nuova modulistica e nuove procedure per il permesso di costruire, che ha definitivamente archiviato la concessione edilizia: dal 28 gennaio è entrato in vigore il nuovo testo unico in materia di governo del territorio, approvato dalla Regione Toscana con la legge 1 del 3 gennaio 2005.
Il provvedimento, che coordina le varie fonti normative previgenti in materia di pianificazione territoriale ed urbanistica, tutela paesaggistica e  disciplina edilizia, comporta alcune innovazioni nei procedimenti edilizi, soprattutto di carattere formale, ma in alcuni casi anche sostanziale. 
La concessione edilizia viene sostituita dal permesso di costruire e vengono introdotti alcuni adempimenti legati alla sicurezza del lavoro (presentazione del Documento Unico di Regolarità Contributiva – DURC - all’inizio e fine dei lavori). 
Altre innovazioni riguardano la disciplina dell’autorizzazione paesaggistica e della certificazione di agibilità, anche a seguito delle leggi n. 308/2004 e n. 311/2004.
Si introduce l’obbligo, per la Dia (denuncia di inizio attività), di presentare, in sede di ultimazione dei lavori, la dimostrazione dell'avvenuto accatastamento oppure la dichiarazione che le opere non hanno modificato il classamento (art.1, comma 578 della finanziaria 2005 che ha modificato l'art. 23 del T.U. 380/2001).
Il Servizio Istanze edilizie ha pertanto predisposto la nuova modulistica adeguata alle suddette novità normative e sono quindi ora disponibili nel sito del Servizio http://www.comune.prato.it/servcom/concessioni/  i seguenti nuovi modelli: richiesta di permesso di costruire, richiesta di permesso di costruire in sanatoria, richiesta di attestazione di conformità in sanatoria, modello per la denuncia d’inizio di attività, modello per la denuncia di varianti finali ai sensi dell’art. 45 comma 2 del Regolamento edilizio, certificato di conformità e fine dei lavori, dichiarazione d’inizio dei lavori, modello per deposito abitabilità ed agibilità. 

"
109,http://comunicati.comune.prato.it/generali/?action=dettaglio&comunicato=14200500000109,31/01/2005,17:37,"Consiglio Comunale","Il Comune riacquisisce gli alloggi popolari","Approvato il contratto di gestione","Perplessità espresse da Rc e Casa delle libertà","Le modifiche al contratto di gestione dell'Epp spa, edilizia  pubblica pratese, la carta dei servizi della società e il bilancio 2003 dell'ex Ater sono stati approvati nell'ultima seduta del Consiglio comunale: le modifiche al contratto richieste dalla società, costituita nel 2003 dai Comuni di Prato, Cantagallo, Carmignano, Montemurlo e Poggio a Caiano, riguardavano i rapporti economico-finanziari per cui i proventi dei canoni di locazione verranno utilizzati per le spese ordinarie senza alcun onere a carico del bilancio e l'impegno a farsi carico di tutti gli interventi di manutenzione straordinaria per gli immobili di edilizia residenziale pubblica passati in proprietà del Comune e per quelli già facenti parte del patrimonio comunale dati in gestione all'Epp. L'aumento patrimoniale a favore del Comune in seguito all'attribuzione dei beni Ater è di 57 milioni e 344.944 euro secondo il valore catastale. 
Sulla delibera sono state espresse le perplessità di Rifondazione comunista e del centrodestra: «Bisognerebbe quantificare a quanto ammontano i canoni di locazione e a quanto le spese per la manutenzione straordinaria degli immobili - ha detto il capogruppo di Rc Leonardo Becheri - Inoltre sarebbe stato opportuno analizzare anche l'andamento della società prima di approvarne il bilancio».
«Al di là dell'aspetto economico e del fatto che l'argomento è stato illustrato dal vice-sindaco Bencini anche in Commissione bilancio, c'è una grande novità in questa questione che dovrebbe essere opportunamente sottolineata - ha replicato Luciano Bartolotti dei Ds: - il Comune torna proprietario degli alloggi residenziali pubblici». «Le nostre perplessità riguardano la gestione che si instaura - ha affermato Roberto Baldi di Forza Italia - perchè l'aspetto tecnico dovrebbe prevalere su quello politico in questa materia, caratterizzazione che sicuramente l'Ater aveva, dato che svolgeva una precisa valutazione dei casi e delle graduatorie. Il timore che entrino in gioco altri metri di giudizio c'è». Per Maria Grazia Ciambellotti della Margherita invece la delibera comporta una semplificazione delle procedure di gestione e un risparmio per il Comune, anche se sarebbe necessaria un'analisi del problema casa per dare risposte più mirate alle diverse esigenze. «In un momento come quello attuale di crisi il problema della casa è uno dei più importanti - ha aggiunto Aurelio Donzella dell'Italia dei valori - per questo una delibera come questa è importante e deve essere approvata». «Come spa l'Epp avrà più possibilità di movimento - ha concluso il vice-sindaco Roberto Bencini - Ad esempio tutti proventi delle alienazioni potranno essere utilizzati per realizzare altri alloggi, dato che ora sono praticamente inesistenti i finaziamenti pubblici. Inoltre potrà intervenire anche per abitazioni non poplari da affittare a prezzo più basso di quello di mercato.
La delibera è stata approvata con 17 voti favorevoli dell'Ulivo e 9 astensioni di Rc e Casa delle libertà."
110,http://comunicati.comune.prato.it/generali/?action=dettaglio&comunicato=14200500000110,01/02/2005,15:10,Sindaco,"«Contro lo smog i Comuni non bastano»","Lettera aperta sulle targhe alterne","Marco Romagnoli chiede un piano finanziario nazionale per l'ambiente e i trasporti","In una lettera aperta ai cittadini il sindaco Marco Romagnoli spiega il senso del provvedimento di targhe alterne, che scatta domani. Di seguito il testo del sindaco: 
«Domani scattano le targhe alterne. E' un provvedimento che siamo stati costretti a prendere, come è avvenuto in altre città, per ridurre l'inquinamento atsmoferico provocato dal traffico. A Prato in 18 giorni sui 35 all'anno tollerati si sono superati i limiti delle polveri. E senza interventi la prospettiva è il blocco totale della circolazione. 
So bene che decretare limiti alla circolazione crea disagi. E so altrettanto bene che non risolveremo, con queste misure, il problema dello smog. Eppure loro malgrado, e per quanto mi riguarda controvoglia, i sindaci sono stati lasciati soli ad affrontare l'emergenza ed una questione che va oltre i confini delle loro città. Non è con le sole proibizioni che elimineremo le polveri, dannose per la salute. Anch'io come sindaco non sono soddisfatto di dover ricorrere a tali provvedimenti, ma siamo lasciati senza alcun sostegno, in assenza di politiche nazionali sul trasporto. I Comuni, con le loro uniche forze, sono chiamati a tutelare la salute pubblica.
Si dice ci vogliono politiche strutturali. Ed è vero. Politiche strutturali per impedire la circolazione delle auto non catalitiche, dei camion non catalizzati, dei veicoli non in norma con le ultime direttive europee, che peraltro sono ancora venduti. Politiche strutturali per limitare il ricorso ai mezzi privati rafforzando i sistemi di trasporto pubblico, tram, metropolitane. Politiche strutturali per realizzare investimenti in grado di rendere più veloce e fluida la circolazione. Interventi e investimenti che peraltro a Prato stiamo attuando. Ma le risorse dei Comuni sono quelle che sono. E la situazione è ancora peggiore dato che la Finanziaria ci constringe a fare salti mortali per non tagliare essenziali servizi sociali. Insomma occorrono forti finanziamenti. Senza ingenti risorse nazionali, senza efficaci politiche nazionali, i Comuni non possono mettere in campo, o possono farlo con forti limiti di spesa, iniziative per cambiare il parco dei veicoli inquinanti o per estendere la rete del trasporto pubblico.
C'è poco da fare. Anche lo smog chiama in causa la necessità di politiche nazionali per l'ambiente, la salute e per una mobilità diversa dalle auto.
Già lo scorso anno ho incontrato il ministro all'Ambiente on. Altero Matteoli. E chiesi a lui un adeguato sostegno finanziario. Mi fu risposto che per il 2004 soldi non c'erano. Ma non ci arrendiamo. E torneremo dal Governo e dal ministro. Se davvero si vuole disinquinare l'aria nelle aree urbane non c'è alternativa: o si attivano, con adeguate risorse, politiche per l'ambiente e per il trasporto, o altrimenti le targhe alterne contrassegneranno per molto il nostro futuro. Anche perchè il vero rischio, come detto, è il blocco totale della circolazione».     "
111,http://comunicati.comune.prato.it/generali/?action=dettaglio&comunicato=14200500000111,01/02/2005,15:48,"Opere pubbliche","La rete stradale pratese si rifà il look","Sono 23 gli interventi eseguiti nel 2004","Le opere programmate per il 2005 daranno la precedenza alle zone in cui lo stato di manutenzione non è sufficiente","Lo stato di manutenzione della rete stradale pratese è per il 6,5% ottimo (381.151 metri quadrati), buono per il 20,2% (1.188.309 mq), sufficiente per il 59,1% (3.477.360 mq), scarso per il 12,6% (738.088 mq) ,cattivo per l'1,4% (83.496 mq) e pessimo per lo 0,2% (11.746 mq), per un totale di 5.880.150 metri quadrati: l'analisi della condizione delle strade, realizzata da Asm, consente di individuare le priorità d'intervento per il 2005 intervenendo nelle vie classificate in scarso, cattivo e pessimo stato di manutenzione per una spesa prevista di 21 milioni e 961.860 euro.
Sono invece ventitre gli interventi già realizzati nel corso del 2004 per la manutenzione stradale per un totale di 5 milioni e 791.456 euro, mentre sono in corso di progettazione, esecuzione o collaudo altre opere stradali per 34 milioni e 324.180 euro. L'obiettivo del Servizio urbanizzazione primaria e dell'assessorato ai Lavori pubblici è migliorare la la rete stradale, l'assetto della circolazione e la fruibilità delle infrastrutture stradali: «Il monitoraggio continuo dello stato della rete cittadina - dice l'assessore Enrico Giardi - ci permette di programmare le opere da realizzare suddivendo gli interventi di natura immediata e di piccola entità da quelli strategici. Il rifinanziamento del progetto Prato città curata in collaborazione con le Circoscrizioni , della manutenzione straordinaria nelle arterie principali e gli interventi pressochè quotidiani sulle strade gestiti da Asm, , sono gli strumenti più appropriati per raggiungere gli obiettivi di sicurezza stradale che l'Amministrazione comunale si propone».
La parte del leone nel 2004 la fanno proprio gli interventi del progetto Prato città curata, per il quale sono stati stanziati 1 milione e 500mila euro per ogni  Circoscrizione per un totale di 7 milioni e 500mila euro: nel 2004 gli interventi realizzati per l'abbattimento delle barriere architettoniche e la manutenzione di spazi verdi e strade ammontano a 2 milioni e 274mila euro. Ma nell'elenco ci sono anche le opere di ripavimentazione in pietra delle strade e delle piazze del centro storico, ovvero via S.Trinità, 168.277 euro. piazza S. Agostino, 540.850, via Magnolfi, 25.881, via dell'Angiolo, 98.590 e via Bartolini, 99.078,  quelli relativi al percorso pedonale accessibile dalla Stazione Fs al centro e all'ospedale, 729.466 euro, il rifacimento di via Pistoiese e delle strade linitrofe con 320.000 euro, la costruzione della rotatoria in via Liliana Rossi per 100mila euro e del parcheggio di Figline per 165mila.
Per quanto riguarda le opere che sono invece in corso di progettazione, esecuzione o collaudo, vi sono il collegamento tra via Liliana Rossi e via Montalese (225.446 euro), il primo e secondo lotto della seconda Tangenziale (12 milioni 33.445 euro), per i quali i lavori sono stati consegnati, il collegamento viario di via Anita Garibaldi fino avia della Pace (1 milione e 807mila comprendendo anche i costi di esproprio delle aree), al progetto preliminare, le opere residue del parcheggio di Figline (84.384 euro), con lavori consegnati nel novembre scorso, la manutenzione triennale della rete viaria per 3 milioni e 870mila euro, l'ultimazione e il collaudo del rifacimento delle strade del centro storico (1 milione e 366mila euro), la lavorazione superficiale della pietra in via Magnolfi per 68.000 euro, il collegamento tra via Morganti e via Galcianese (284.051), lavori appaltati, il primo lotto con le opere di urbanizzazione primaria e sistemazione per la fermata di S. Paolo della metropolitana di superficie Firenze-Prato-Pistoia(800.274), per cui è stato approvato il progetto definitivo, il collaudo di via Gora bandita (154.000), la ristrutturazione del ponte della Tangenziale per 225.446 euro, l'ultimazione e il  collaudo di via Santa Trinità (800.000), di piazza Sant'Agostino (un milione), dell'accesso di via Bertolini (120mila euro), ultimato, i lavori per Prato città curata nelle Circoscrizioni centro, est e sud per 4 milioni e 352mila, già ultimati o in fase di consegna, il percorso accessibile per i disabili (un milione), l'ultimazione dei lavori per la risistemazione di via Pistoiese (510mila) e il rifacimento in pietra di via Santo Stefano (130mila), in fase di gara d'appalto.
Vi sono stati poi i lavori eseguiti dagli enti gestori dei servizi in sede stradale, con i quali sono stati programmati gli interventi di manutenzione delle vie e controllato il corretto ripristino della pavimentazione: gli interventi realizzati da Consiag nel 2004 sono stati 282, di cui 130 per gli allacciamenti e 152 per la manutenzione, quelli realizzati da Publiacqua 1492, di cui 365 per allacciamenti e 1127 per manutenzione, 75 quelli di Telecom, suddivisi in 28 per gli allacciamenti e 47 di manutenzione, 11 per ConsiagNet, divisi in 7 e 4, e 116 quelli di Enel, di cui 7 per gli allacciamenti, per un totale di 1976."
112,http://comunicati.comune.prato.it/generali/?action=dettaglio&comunicato=14200500000112,01/02/2005,17:22,Ambiente,"E domenica blocco totale del traffico","Il pacchetto di provvedimenti antismog","Nella stessa area urbana e nella stessa fascia oraria delle targhe alterne","Scatta domani alle 10.00 la prima giornata dell'ordinanza delle targhe alterne, in cui potranno circolare le auto con l'ultima cifra della targa dispari, mentre la circolazione sarà off limits per quelle con l'ultima cifra pari o zero. Viceversa per giovedì 3 febbraio, seconda giornata del provvedimento: il divieto si estenderà dalla 10,00 alle 12,30 e dalle 14,30 alle 18,30 su tutta l'area urbana delimitata dalla Tangenziale (circolazione consentita), Declassata (circolazione consentita), viale Marconi (circolazione consentita), viale Montegrappa (circolazione consentita nel tratto fra la rotonda col viale della Repubblica e viale Marconi), viale della Repubblica (circolazione consentita nel tratto fra la rotonda col viale Montegrappa e Ponte Petrino), via Borgovalsugana (circolazione a targhe alterne), via Benelli (circolazione a targhe alterne), via Lambruschini (circolazione a targhe alterne), via  Orlando circolazione a targhe alterne), Ponte Datini (circolazione a targhe alterne), viale Galilei (circolazione a targhe alterne), via Badiani  (circolazione  consentita).
Intanto domenica prossima 6 febbraio prima delle due domeniche a piedi di febbraio (la seconda sarà il 27) decise dalla Giunta, con blocco totale della circolazione, negli stessi gli orari e nella stessa area urbana in cui il mercoledì e giovedì è sancita la circolazione a targhe alterne.
Le due domeniche (la seconda fa parte del programma di domeniche ecologiche, anche se in un'area più vasta e con totale chiusura al traffico) fanno parte, insieme alle targhe alterne, del pacchetto antismog programmato dal Comune, destinato a durare fino a marzo, almeno per quanto concerne le targhe alterne, salvo miglioramenti meteo. 
Sia le eccezioni che le deroghe al blocco della circolazione, nelle due domeniche di febbraio, saranno più ristrette rispetto all'ordinanza delle targhe alterne."
113,http://comunicati.comune.prato.it/generali/?action=dettaglio&comunicato=14200500000113,01/02/2005,17:35,"Consiglio Comunale","Una mozione di Rc sull'applicazione dell'Isee alle tasse","E' stata respinta dalla maggioranza",,"E' stata respinta nell'ultima seduta del Consiglio comunale la mozione presentata dal gruppo di Rifondazione comunista per chiedere l'applicazione del redditometro Isee per tutte le tasse e tariffe comunali come strumento di modulazione e progressività della tassazione. La mozione ha suscitato opinioni contrastanti: sia Goffredo Borchi di Forza Italia che Gianluca Banchelli di An hanno annunciato il voto contrario per come l'atto è stato formulato, ma hanno condiviso la necessità di strumenti di modulazione fiscale. Luciano Bartolotti dei Ds ha invece chiesto un ulteriore approfondimento ritenendo la richiesta condivisibile. La mozione è stata respinta con 13 voti d'astensione dell'Ulivo, 9 contrari della Casa delle libertà e 8 favorevoli tra cui Bartolotti e Fabio Caregnato dei Ds, Aurelio Donzella dell'Italia dei valori, Moreno Zazzeri dei Comunisti italiani e Tommaso Rindi dei Verdi."
114,http://comunicati.comune.prato.it/generali/?action=dettaglio&comunicato=14200500000114,02/02/2005,16:50,Finanze,"Il sindaco presenta il Bilancio 2005","Incontro con le categorie economiche e i sindacati","Niente ritocchi Ici, tariffe adeguate all'inflazione, più spese per i servizi, arriva la Tia","«Non vi proponiamo all'inizio di legislatura un nuovo patto fiscale perchè non ce n'è bisogno. Le tariffe sono semmplicemente adeguate all'inflazione, nè sono previsti aumenti dell'Ici e di tasse». Ha presentato così il sindaco Marco Romagnoli il Bilancio di previsione 2005, chiuso dalla giunta nella seduta di martedì, ai rappresentanti delle categorie economiche e sociali nonchè ai sindacati, riuniti stamani attorno al tavolo della Sala Giunta.
Da una parte il sindaco col suo vice e assessore alle Finanze Roberto Bencini, accompagnati dagli assessori Fabio Giovagnoli (Sviluppo economico), Enrico Giardi (Opere pubbliche), M.Luisa Stancari (Sociale), Andrea Mazzoni (Cultura) e dalla dirigente dell'Area risorse finanziarie Graziella De Castelli; dall'altra Anselmo Potenza e Fabio Mazzanti per la Cna, Pierluigi Galardini per la Confartigianato, Giuseppe Di Ronato per la Confesercenti, Franco Bigagli e Riccardo Diddi per l'Unione commercianti, Maurizio Magni per l'Unione industriali, Giuseppe Maroso e Filippo Bettarini rispettivamente per Legacoop e Confcooperative, Giuseppe Gregori (Cgil, Gabriella Melighetti (Cisl), Annalisa Nocentini (Uil).
Un Bilancio, che nelle parole del sindaco, ha tre caratteristiche: invarianza fiscale, allineamento delle tariffe, ferme dal 2001, al costo della vita nell'ordine medio del 10/12%, più spese per i servizi. Per far quadrare i conti su una spesa corrente preventivata in 136 milioni, si punterà ancora al recupero dell'evasione Ici, che comunque rimane ferma anche nell'ammontare delle detrazioni, per circa 3 milioni e 680 mila euro, puntando ad una verifica sulle case affittate negli ultimi due anni, sulle case sfitte e sui terreni e ad un rinnovato rapporto col Catasto, anche in previsione di un riesame degli estimi. Ma a far quadrare i conti del Bilancio 2005, per il quale si prevedono 83 milioni di entrate dai tributi, il risparmio di circa 6 milioni di euro della 'bolletta rifiuti', conseguente al passaggio da tassa a tariffa, deciso dalla Giunta e confermato dal sindaco.
La soprressione della Tarsu per la nuova Tia, la tariffa rifiuti, e il risparmio che ne deriva, consentono di accrescere la spesa sociale di 1 milione e passa di euro e di investire ancora nella scuola dell'infanzia, con circa 2 milioni di euro in più ispetto al 2004. Il sindaco è stato chiaro sul passaggio dalla Tarsu alla Tia, che comporterà un maggiore costo medio intorno al 30%: «Il passaggio è previsto dalla normativa nazionale e abbiamo deciso di realizzarlo da quest'anno. Il Comune nel 2004 ha introitato dalla Tarsu 21 milioni di euro, ma il costo reale di gestione dell'intero ciclo rifiuti è stato di 27 milioni. Con la Tia c'è un incremento nella bolletta, ma a parte il fatto che la Tarsu di Prato era la più bassa della Toscana, c'è da mettere nel conto anche i 6 milioni versati dal Comune che comnunque gravavano sui cittadini. Con la Tia siamo più vicini ai costi di smaltimento, i cui prezzi sono fissati senza trattative dai gestori di discariche o termovalorizzatori. Per abbattere i costi non c'è altra possibilità che realizzare un impianto che trasformi il problema in risorsa perchè in grado di produrre energia. Fino ad allora deve esserci una relazione fra produzione rifiuti e costo del servizio». Ad ogni buon conto il Comune, in virtù del risparmio ottenuto (i costi di smaltimento confluiranno tutti nella tariffa) mette sul tavolo 1,5 milioni di euro per attenuare gli effetti della Tia: 750 mila per un fondo di perequazione sociale, secondo due fasce Isee (indicatore sulla situazione economica equivalente), che praticamente riduce sensibilmente l'impatto sulla parte della popolazione maggiormente disagiata; 750 mila per incentivi, una sorta di premio a comportamenti virtuosi dei cittadini nell'ambito della raccolta. 
Quanto agli investimenti il 2004 si è chiuso con 97 milioni di euro in opere realizzate, le esigenze per il 2005 erano fissate in linea con quelle del 2004, ma la Finanziaria non consente più di 48 milioni di spese in conto capitale. «Dobbiamo procedere a definire le priorità delle priorità - ha detto il sindaco - anche perchè pur volendolo la Finanziaria non ci consente di fare di più». E fra le priorità ci sono l'ampliamento dei cimiteri, il raddoppio della Declassata, da via Carlo Marx, il sottopasso alla Questura, il by pass all'incrocio di Chiesanuova, i finanziamenti per un altro lotto della Perfetti-Ricasoli e per il 2° lotto della Tangenziale (il collegamento con l'Asse delle industrie). E ancora: riconfermato per 7,5 milioni di euro il progetto 'Prato città sicura' (1,5 milioni per ogni Circoscrizione), 4 milioni per l'edilizia (nuovo plesso di Cafaggio e secondo lotto in via Toti) e due per la manutenzione scolastica, 2 milioni per l'acquisto di alloggi per fronteggiare l'emergenza abitativa.   "
115,http://comunicati.comune.prato.it/generali/?action=dettaglio&comunicato=14200500000115,02/02/2005,19:13,Ambiente,"Traffico molto ridotto, con 57 multe","Primo giorno di targhe alterne","Anche nelle ore non interessate al provvedimento meno mezzi in circolazione","«C'è stato un grande senso di responsabilità dei cittadini che hanno rispettato il provvedimento». Al termine della prima delle due giornate settimanali di targhe alterne (domani giovedì si replica con la circolazione consentita ai mezzi con targa pari o con lo zero come ultimo numero) il bilancio, nelle parole dell'assessore all'Ambiente Camilla Curcio, si presenta sottoforma «di una notevole riduzione del traffico sin dalle prime ore della giornata, anche in quelle nelle quali si poteva circolare».
Dal fronte della Polizia Municipale, col Comando che aveva predisposto dieci pattuglie al mattino e nel pomeriggio (ridottesi all'incirca della metà durante lo svolgimento di un'assemblea sindacale) il bilancio finale del primo giorno è di 237 controlli effettuati, con 57 multe (la sanzione è di 71 euro), che fanno dire all'assessore alla Mobilità Massimo Carlesi: «I controlli sono stati effettuati, anche se c'è stato un allentamento in corrispondenza dell'assemblea del sindacato».
Per Carlesi, come per Curcio, molti meno mezzi in circolazione, con prime stime che partono da una percentuale del 30% di veicoli in meno. Carlesi ammette che c'è stato un momento di difficoltà, con un sovrapiù di auto con targhe pari nel primo pomeriggio, attorno alle 15,00/15,30, «quando cambiano i turni di lavoro, ma nel complesso anche le auto con targa pari che hanno circolato appartenevano a quel settore Euro 4 esentate dal provvedimento».
Telefoni bollenti al Comando della Polizia municipale e all'Urp (Ufficio per le relazioni con il pubblico multiente), dove già ieri erano arrivate circa 250 telefonate e oggi altrettanto, con le linee di posta elettronica praticamente intasate.
Che il provvedimento di limitazione sia stato sostanzialmente rispettato è più di una sensazione. Parcheggi scambiatori praticamente presi d'assalto sin dal mattino: in via Nenni e in quello presso la Questura tutto esaurito in poco tempo, con le macchine in sosta riversatesi nelle strade adiacenti.
Dalla stessa Cap arrivano notizie di un uso più massiccio dei bus, i cui percorsi sono stati sensibilmente più scorrevoli.
«Ci rendiamo conto - chiude l'assessore Curcio - che certe misure creano disagi. Se si vogliono ottenere risultati per abbattere le polveri è però necessaria la loro sistematicità, una continuità nel tempo. Solo in questo modo si può sperare di avere gli effetti attesi».   "
116,http://comunicati.comune.prato.it/generali/?action=dettaglio&comunicato=14200500000116,03/02/2005,14:41,Ambiente,"Scatta il blocco totale della circolazione","Il 6 febbraio la prima delle due domeniche 'a piedi'","Nella stessa area urbana e nella stessa fascia oraria delle targhe alterne","Blocco totale della circolazione il 6 febbraio, per la prima delle due 'domeniche a piedi' di febbraio (la seconda sarà la quarta del mese), decise dal Comune nell'ambito delle misure antismog. Dopo le targhe alterne, fissate ogni settimana il mercoledì e giovedì fino al 31 marzo, a febbraio sono state messe in calendario due domeniche nelle quali a nessun mezzo è consentita la circolazione, salvo le eccezioni (comunque più restrittive rispetto ai giorni di targhe alterne) e le deroghe. Domenica infatti non potranno circolare i veicoli EURO 3 (mezzi commerciali), mentre l'ordinanza che istituisce il blocco riporta le specifiche, scritte sui libretti di circolazione, che identificano i veicoli EURO 4, ai quali è consentita la circolazione: 98/69 CE B; 98/77 CEE rif. 98/69 CE B; 1999/96 CE B; 1999/102 CE rif. 98/69 CE B; 2001/1 CE rif. 98/69 CE B; 2001/27 CE B; 2001/100 CE B; 2002/80 CE B; 2003/76 CE B. Il blocco totale della circolazione, domenica 6 febbraio, avverrà nella stessa area urbana (il perimetro è costituito dalle seguenti strade: Tangenziale - circolazione consentita; Declassata - circolazione consentita; v.le Marconi - circolazione consentita; v.le Montgrappa, nel tratto fra v.le Marconi e v.le della Repubblica - circolazione consentita; v.le della Repubblica, nel tratto compreso fra v.le Montegrappa e Ponte Petrino - circolazione consentita; v.le Borgovalsugana - circolazione vietata; via S. Benelli - circolazione vietata; via Lambruschini - circolazione vietata; via V.E. Orlando -circolazione vietata; Ponte Datini - circolazione vietata; v.le Galilei - circolazione vietata; via A. Badiani - circolazione consentita) e nella stessa fascia oraria (ore 10,00-12,30 e 14,30-18,30).
Già da novembre scorso l'Amministrazione comunale aveva deciso di effettuare una domenica ecologica al mese. La novità a febbraio è che le domeniche senza traffico diventano due e che è estesa notevolmente l'area della limitazione, entro cui non si può circolare.                                       
SEGNALETICA DI DIVIETO - La segnaletica “Divieto di transito” sarà posta all'immissione delle seguenti strade: via Fantaccini, dalla Tangenziale; via delle Sacca, lato est dalla Tangenziale; via di Cantagallo lato est dalla Tangenziale; via S. Martino per Galceti lato est dalla Tangenziale; via L. Rossi dalla Tangenziale; via Montalese lato est dalla Tangenziale; via Pistoiese lato est da via A.Corelli-via A. Scarlatti; via Vivaldi dalla Tangenziale; via dell'Alberaccio lato est dalla Tangenziale; via Galcinaese lato est dalla Tangenziale; via Traversa Pistoiese lato est dalla Tangenziale; via Braudel dalla Declassata; via S. Giusto lato nord da via di Gello-via Reggiana; via P. Nenni lato nord da Declassata; via del Purgatorio lato nord per sottopasso Declassata da via L. Ariosto; via Roma lato nord da via U. Panziera; via Marx dalla Declassata; via Valentini da Declassata-via Fiorentina; via delle Fonti lato nord da svincolo Declassata; v.le Repubblica da svincolo Declassata-via M. di Cino; via Ferrucci ato Mezzana da viale Marconi; viale Repubblica da via G. Catani; via M. da Fiesole da v.le Monntegrappa; v.le Repubblica lato sud da v.le Montegrappa; v.le Montegrappa lato ovest da v.le Repubblica-v.le Montegrappa lato est; via Firenze lato ovest da Ponte Petrino; via Borgovalsugana da via Firenze; via Borgovalsugana da via Papa Giovanni XXIII°; via Borgovalsugana da via D. Giannotti-via dei Cancelli; via S. Benelli da via dei Cancelli; via Lambruschini-via S. Benelli da via A. Diaz; via Lambruschini da via C. Balbo; via V.E. Orlando da via G. Miniati; v.le Galilei da via G. Marradi e da via Bologna; via Bologna lato sud da v.le Galilei-via Badiani.
Inoltre la medesima segnaletica “Divieto di transito” sarà posta in via Del Guado a S. Lucia all'incrocio  con via G. Giusti, con pannello integrativo che specifica “Eccetto ai veicoli dei residenti delle frazioni di Canneto, Cartano e Filettole, nonché di tutta la zona pedemontana compresa tra le località di Santa Lucia e La Querce”, che ne garantisca il libero transito sia in entrata che in uscita previa esibizione di un proprio documento di riconoscimento.
ECCEZIONI - Possono circolare: 1) veicoli elettrici; 2) veicoli mossi da motore alimentato  da carburante metano o Gpl; 3) taxi, autobus in servizio di linea, autobus ed autoveicoli in servizio di noleggio con conducente; 4) autoveicoli delle Forze armate, adibiti a servizi di Polizia, antincendio, autoambulanze e di soccorso in genere, e della Protezione civile; 5) veicoli muniti dello speciale contrassegno per il trasporto di persone invalidi titolari del contrassegno stesso; 6) veicoli EURO 4 conformi alla direttiva 98/69B Ce e successive.
DEROGHE - Possono circolare le seguenti tipologie accompagnate da adeguata documentazione: a) veicoli  utilizzati per il trasporto di persone sottoposte a  terapie o esami indispensabili ed indifferibili, in grado di esibire relativa certificazione medica o prenotazione; b) veicoli di medici e pediatri di famiglia in visita domiciliare con il medico a bordo in grado di esibire tessera dell’Ordine professionale, nonché veicoli di infermieri professionali e farmacisti titolare o dipendenti di farmacia in turno di apertura in grado di esibire tessera di iscrizione all’Albo; c) veicoli utilizzati per il rifornimento di medicinali; d) veicoli per il trasporto di pasti per il rifornimento di mense ospedaliere, scolastiche,  di case di riposo per anziani o singole comunità; e) veicoli impegnati in matrimoni o funerali civili o religiosi con relativi veicoli al seguito (sono consentiti i percorsi dal domicilio al luogo dell’evento o del rito e ritorno); f) veicoli di proprietà di Enti locali, dello Stato, delle aziende e degli Enti di servizio pubblico; g) veicoli al servizio di testate televisive con a bordo mezzi di supporto e ripresa, gruppi elettrogeni, ponti radio, ecc., nonché veicoli utilizzati per la distribuzione della stampa periodica, veicoli di giornalisti iscritti all’Ordine in grado di esibire la tessera d’iscrizione o in possesso di dichiarazione rilasciata dalla testata per cui lavorano; h) veicoli utilizzati da lavoratori che stanno rispondendo a chiamata in reperibilità, da artigiani della manutenzione e  dell’assistenza con relativo certificato della C.I.A.A. per interventi tecnico-operativi urgenti e indilazionabili; i) veicoli di imprese che eseguono lavori urgenti per conto del  Comune o per conto  di aziende di sottoservizi, forniti di adeguata documentazione dell’Ente per cui lavorano; j) veicoli di cittadini residenti in altre regioni italiane e di cittadini stranieri diretti ad alberghi, limitatamente all’idoneo percorso dall’albergo ai confini dell’area interessata dalla limitazione di traffico; k) veicoli utilizzati dai ministri del culto; l) veicoli utilizzati per casi di urgenza, autocertificando motivo, percorso ed orario di circolazione; m) veicoli del personale con qualifica di  Polizia giudiziaria, autisti dei mezzi di pronto soccorso di associazioni di volontariato e dell’azienda che gestisce il trasporto pubblico, diretti o in uscita dalla propria sede di lavoro previa esibizione di tessera di appartenenza alla relativa struttura; n) veicoli al servizio di magistrati, ufficiali giudiziali e messi notificatori; o) veicoli di infermieri e di Vigili del fuoco, diretti o in uscita dalla propria sede di lavoro; p) veicoli di associazioni di volontariato destinati all’espletamento dei servizi sociali; q) veicoli della Guardia medica; r) veicoli adibiti al trasporto di prodotti deperibili (es. frutta,ortaggi, carni, pesci, latte fresco, pasticceri, fornai e ecc.); s) veicoli di lavoratori su turno, il cui turno montante o smontante coincide con la mancanza di un adeguato servizio di trasporto pubblico limitatamente al percorso casa lavoro; t) veicoli di arbitri ed atleti che rispondano alla chiamata di società sportive per lo svolgimento di gare di tipo agonistico, previa esibizione di incarico della Federazione di appartenenza o convocazione scritta da parte della società sportiva gareggiante e veicoli di scorta o di supporto a gare sportive; u) veicoli diretti a farmacie di turno purché muniti di prescrizione del medico per medicinali.  
I gestori degli impianti di distribuzione di carburanti per cui era prevista l’apertura di turno dislocati all’interno dell’area soggetta al blocco della circolazione di cui alla presente ordinanza, hanno facoltà di effettuare la chiusura del suddetto impianto nel giorno di domenica 06 febbraio 2005 recuperando il giorno di apertura del medesimo impianto nella giornata successiva di lunedì 07 febbraio 2005 dandone opportuna comunicazione alla competente U. O. Carburanti del Servizio K4 Oggimpresa.

"
117,http://comunicati.comune.prato.it/generali/?action=dettaglio&comunicato=14200500000117,03/02/2005,16:33,Ambiente,"Scende la concentrazione delle polveri","L'impatto del primo giorno di targhe alterne","Un risultato «inatteso» per i tecnici dell'Arpat a consulto con l'assessore Curcio","«Il provvedimento ha avuto un effetto immediato, incidendo sui valori delle polveri». E' quanto dichiara l'assessore all'Ambiente Camilla Curcio davanti ai dati dal Pm10 di ieri, mercoledì 2 febbraio, primo giorno di targhe alterne, messi in rete nella mattinata dall'Arpat, l'agenzia regionale per l'ambiente.
Una valutazione condivisa anche dai tecnici di Arpat, a consulto con Curcio negli uffici dell'assesorato all'Ambiente, che anzi, pur con le cautele derivanti dalla necessità di analisi di più lungo periodo, hanno rilevato, e detto all'assessore, che l'incidenza di un sol giorno di targhe alterne è stata «inattesa e sorprendente», date le condizioni meteo di martedì in tutto uguali al giorno prima, coi valori che erano schizzati subito all'insù nonostante una settimana di vento, e l'innalzamento tendenziale del Pm10.
Al di là delle percentuali di abbassamento registrati da quasi tutte le centraline (30% in meno in via Roma, 12% in via Ferrucci, 20% in via Soffici a Fontanelle), c'è da notare che rispetto a martedì 1 febbraio dove in via Roma il Pm10 aveva raggiunto 76 mg di concentrazione nell'aria, il dato di ieri si ferma a 53 mg. Idem in via Soffici dove si scende da 82 a 67 e in via Ferrucci da 42 a 37. Ma quel che pià conta nell'esame dei valori è l'aspetto qualitativo, per cui da una condizione pessima, parametro che segnala il superamento della soglia d'allarme, si è passati ad una scadente, ovvero alla soglia d'attenzione. Un miglioramento evidente, anche se ancora non sufficiente, evidenziato anche dalla discesa del biossodo di azoto in via Papa Giovanni XXIII° da 208 a 170.
«Del resto - commenta l'assessore Curcio - un provedimento come quello che abbiamo preso ha un senso se c'è continuità nel tempo». In altre parole attendersi risultati superiori, in un sol giorno, o con misure una tantum, è praticamente impossibile.
E' vero, c'è il risultato 'negativo' di via Strozzi, dove la concentrazione delle polveri è cresciuta, da 45 a 56. Ma a parte il fatto che nei primi 15 giorni di gennaio, caratterizzati da alta pressione, oscillava fra un margine minimo di 75 e un massimo di 85, per cui anche nel caso di via Strozzi le targhe alterne hanno avuto un loro impatto 'positivo', a destare dubbi da un punto di vista tecnico è la stessa collocazione della centralina (sarà spostata in via Curtatone) in prossimità di un impianto semaforico, per cui risente troppo delle fermate e ripartenze delle auto.
Ancor più significativi sono i dati di Prato dopo il primo giorno di targhe alterne se a confronto con la rete provinciale di rilevazione, che fa registrare, ad esempio, a Poggio a Caiano una concentrazione di Pm10 a livello di 85-86 mg.
Chiude l'assessore all'Ambiente: «Un giorno non è sufficiente per trarre conclusioni, ma si può dire che i provvedimenti di limitazione sono tutt'altro che ininfluenti e possono innescare un'inversione di tendenza».
Sul fronte invece del traffico il primo giorno di targhe alterne ha fatto registrare una contrazione del 17% in via Ferrucci sull'intera giornata (nella strada c'è un meccanismo di rilevazione automatica dei passaggi). Meno veicoli anche nei parcheggi: secondo fonte Essegiemme c'è stato il 30% di auto in meno (il dato è riferito ai parcheggi custoditi).     "
118,http://comunicati.comune.prato.it/generali/?action=dettaglio&comunicato=14200500000118,03/02/2005,19:23,Ambiente,"Più di 250 i controlli effettuati, con 85 multe","Secondo giorno di targhe alterne","Circolazione molto ridotta, parcheggi scambiatori ben presto esauriti","Seconda giornatra di targhe alterne, quella odierna, con circolazione riservata alle auto con targa pari. I controlli effettuati dalle 12 pattuglie (4 in servizio nella cinta muraria allargata, le altre 8 fra la cinta muraria allargata e la Tangenziale) messe in campo, la mattina e il pomeriggio, dal Comando della Polizia municipale sono stati 269, per 85 contravvenzioni (la sanzione è di 71 euro) eseguite dagli agenti in servizio.
Il quadro della giornata odierna non si è discostato da quello di ieri: circolazione molto ridotta, anche nelle ore in cui non vi erano limitazioni, maggior uso dei bus, parcheggi scambiatori pieni. In via Nenni, alla Questura e anche a Pratilia difficile trovare un posto per la sosta, con le auto che si sono riversate nelle strade limitrofe.
Oggi, a testimonianza della conoscenza del provvedimento da parte dei cittadini, centralini un po' meno bollenti al Comando della Polizia municipale e all'Urp. La punta massima si è raggiunta ieri all'Urp con circa 500 telefonate.
Gli assessori Camilla Curcio (Ambiente) e Massimo Carlesi (Mobilità) sottolineano anche oggi, come già fatto ieri, «il senso di responsabilità dei cittadini, che hanno rispettato il provvedimento di limitazione del traffico». Da parte sua l'assessore all'Ambiente aggiunge «che l'impatto sulle polveri c'è stato, come dimostra la loro diminuzione, almeno in relazione al primo giorno. Affinchè l'effetto sia più consistente è importante la sistematicità. Un solo giorno non può bastare per avere risultati continuativi, anche se sono già significativi».  "
119,http://comunicati.comune.prato.it/generali/?action=dettaglio&comunicato=14200500000119,04/02/2005,16:04,Circoscrizioni,"Ovest, carnevale a Galciana","Sabato 5 e domenica 6 febbraio","Corso marscherato per le vie del paese e lo spettacolo «La famiglia Adams»","Sabato 5 e domenica 6 febbraio si terrà il tradizionale carnevale di Galciana patrocinato dalla Circoscrizione Ovest e organizzato dalla Misericordia di Galciana, in collaborazione con le parrocchie di S. Pietro a Galciana e della Visitazione, con il circolo Arci «R. Degli Innocenti» e l’associazione Pro-loco.  
Il programma prevede sabato 5 alle ore 14,30 il corso mascherato per le vie del paese con la partecipazione della filarmonica «G.Puccini» di Galciana. 
Domenica 6 febbraio, alle ore 16,30, sempre per le vie del paese si svolgerà il carnevale dei ragazzi ed alle 18, presso il cinema parrocchiale via Frescobaldi, i  genitori dei  ragazzi della parrocchia di S.Pietro a Galciana presenteranno lo spettacolo «La famiglia Adams».
Al termine delle manifestazioni carnevalizie sarà   premiata la maschera più bella.   
Sarà assolutamente vietato l’uso delle bombolette spray.
"
120,http://comunicati.comune.prato.it/generali/?action=dettaglio&comunicato=14200500000120,04/02/2005,15:19,Urbanistica,"Nessuna presenza di rifiuti nei terreni dell'ex area Asmiu","La relazione della Geo Sas con i risultati delle analisi chimiche","Le analisi chimiche non hanno rilevato contaminazioni nel sottosuolo","Non ci sono nè rifiuti, nè contaminazioni da rifiuti nell sottosuolo dell'area della sede Asm di via Galcianese, destinata ad ospitare la nuova sede della Misericordia, come da variante urbanistica già approvata dal Consiglio comunale. E' quanto emerge dalle indagini geologiche eseguite nell'ex stazione di stoccaggio di via Galcianese dove non è stata rinvenutra nè la presenza di rifiuti interrati nè contaminazioni nella parte solida superiori ai limiti di legge. Il risultato è scaturito dalle analisi chimiche compiute dalla Geo Sas di Prato in seguito ai carotaggi eseguiti. Le analisi chimiche erano state commissionate, sul finire dello scorso anno, dall'assessorato all'Urbanistica per verificare preventivamente la necessità di una bonifica del sito in cui sarà trasferita la sede della Misericordia, oggetto della triangolazione immobiliare che vede coinvolti oltre all'Arciconfraternita la Provincia e il Comune, proprietario dell’area di via Galcianese, che sarà ceduta alla Provincia, che a sua volta permuterà l’attuale sede di via del Seminario e il palazzo Gori di via Convenevole appunto con l'ex sede Asmiu. 
Dalla relazione estesa dal dottor Franco Ceccarini emerge che le analisi chimiche compiute sul terreno fino a 4-5 metri di profondità non hanno riscontrato contaminazioni superiori alla norma, mentre nell'acqua di falda sono state trovate concentrazioni superiori ai limiti di legge per alcuni composti organo-alogenati. Infiltrazioni derivanti da attività industriali, comuni all'insieme del sottosuolo pratese, e per questo da valutare rispetto ai valori di fondo che si trovano nel sottostante sistema idrico.   "
121,http://comunicati.comune.prato.it/generali/?action=dettaglio&comunicato=14200500000121,04/02/2005,15:34,Ambiente,"Cala il biossido di azoto, polveri 'arginate'","Dopo il secondo giorno di targhe alterne","Risale il Pm10, ma dice Curcio: «Nelle stesse condizioni meteo a gennaio la situazione era peggiore»","«Il secondo giorno mostra che la situazione sarebbe ancora peggiore senza i provvedimenti di limitazione del traffico». Risalgono le polveri, tranne che nella centralina di via Strozzi, anche se il livello pessimo si registra solo in via Soffici, peraltro al di fuori dell'area di targhe alterne. L'assessore all'Ambiente Camilla Curcio sostiene che «si sta arginando il fenomeno». Numeri alla mano il peggioramento rispetto a martedì è dato ieri da una totale assenza di vento. In condizioni meteo del tutto simili, prive nella prima settimana di gennaio della pur minima brezza, i valori delle polveri superavano abbondantemente in via Roma e via Soffici i 90 mg. L'altro dato è che comunque da due giorni, in tutte le centraline, c'è una riduzione generalizzata del biossido di azoto. Commenta l'assessore Curcio al termine del secondo giorno di targhe alterne: «Per avere effetti duratori occorre continuità nel tempo. E in ogni caso le limitazioni hanno avuto un'immediata incidenza»"
122,http://comunicati.comune.prato.it/generali/?action=dettaglio&comunicato=14200500000122,04/02/2005,15:47,Mobilità,"La mobilità di ambito metropolitano al centro di un convegno","Il 9 febbraio alle 9.00 alla Monash University","E' organizzato dal Comune, dalla Regione Toscana e dalla fondazione Utilitas","Il governo della mobilità e della logistica in ambito metropolitano è il tema del convegno organizzato per il 9 febbraio alla Monash University a Palazzo Vaj dal Comune, la Regione e la fondazione Utilitas: i lavori saranno aperti alle 9.00 dal sindaco Marco Romagnoli, a cui seguiranno le relazioni sull'ambito metropolitano delle infrastrutture e dei trasporti di Lorenzo Frasconi, dirigente dell'area Opere pubbliche ed ambiente del Comune, e di Adriano Poggiali, dirigente del servizio Trasporti della Regione. Alle 10.30 ci sarà la tavola rotonda sull'assetto metropolitano della mobilità a cui parteciperanno l'assessore regionale all'Urbanistica Riccardo Conti, il sindaco di Pistoia Renzo Berti, il vice sindaco di Firenze Giuseppe Matulli, il presidente deella Provincia di prato Massimo Logli, il sindaco Marco Romagnoli, l'assessore alla Mobilità del Comune di Firenze Stefano Giorgetti, il presidente della Provincia di Pistoia Gianfranco Venturi e il presidente della fondazione Utilitas Fabrizio Mattei, che coordinerà gli interventi.
Gli approfondimenti tematici riprenderanno nel pomeriggio alle 15.00 con quattro sessioni di lavoro:
la prima, 'Infrastrutture e trasporti', vedrà la presenza di Thomas Ruff, dirigente dell'azienda di trasporto tramviario di Friburgo in Germania, e di Federico Mazzoni, presidente del comitato regionale Toscana Aci; alla seconda, 'Le risorse energetiche al servizio della mobilità', interverranno il presidente del Consiag Paolo Abati, il responsabile marketing dell'azienda Nicola Moschillo, il direttore di Consiagas servizi energetici Stefano Sbraci, il direttore di ConsiagReti Paolo Quercioli e il dirigente dell'area energia elettrica di Consiag Franco Giacomelli; alla terza, dedicata alla logistica delle merci con una comunicazione a cura dell'assessorato alla Mobilità e ai Trasporti del Comune di Genova, parteciperà Cristina Sozzi, segretaria dell'Associazione delle città; nella quarta infine, 'Esperienze e progetti per il trasporto pubblico locale e la mobilità sostenibile' ci saranno il direttore della Cap Alberto Banci e due comunicazio i di Legambiente e del Conser sull'esperienza del progetto Car pooling. Alle 17.00 sono previste le relazioni dei coordinatori delle sessioni di lavoro e alle 18.00 la chiusura dei lavori."
123,http://comunicati.comune.prato.it/generali/?action=dettaglio&comunicato=14200500000123,07/02/2005,14:31,Sport,"Un premio ad Apogeo per la gestione innovativa delle piscine","Il riconoscimento assegnato da Federculture","Alla cerimonia di premiazione, che si terrà a Roma l'11 febbraio, interverrano l'assessore Milone e il presidente dell'associazione Paoletti","L'Associazione Prato Apogeo, che gestisce le piscine comunali di Prato, è stata inserita nel Club d'eccellenza della terza edizione del Premio Cultura di gestione da Federculture, che riunisce gli assessorati ai Servizi pubblici, alla Cultura, allo Sport e al Turismo d'Italia con il coordinamento ministeriale: il riconoscimento consentirà all'Associazione di utilizzare il logo del Premio e di far parte della banca dati sulle buone prassi gestita dal Dipartimento della Funzione Pubblica e dall'associazione Formez, che ha dato alla società pratese il Premio speciale per la cooperazione pubblico-privata e per la sperimentazione di modalità di gestione innovative. 
Il Premio Cultura di Gestione è un’iniziativa volta a identificare, premiare e diffondere esperienze di innovazione sull’offerta, sulla valorizzazione e sulla gestione del patrimonio, delle attività culturali e dell’integrazione tra cultura, turismo e ambiente, mettendo in luce le esperienze di gestione miste pubblico-privato e le esperienze di riqualificazione e di recupero di aree svantaggiate.
Il Comitato Organizzatore è composto da Presidenza del Consiglio dei Ministri, Dipartimento della Funzione Pubblica, ministero per i Beni e le Attività culturali, Associazione Nazionale Comuni Italiani, Conferenza dei Presidenti delle Regioni, Unione delle Province d'Italia e Federculture in collaborazione con 
Formez, Legambiente, Culturalia, Provincia di Roma.
L'assessore allo Sport Aldo Milone ed il presidente dell'associazione Apogeo Daniele Paoletti, riceveranno il riconoscimento durante la cerimonia che si svolgerà a Roma venerdì 11 febbraio.
"
124,http://comunicati.comune.prato.it/generali/?action=dettaglio&comunicato=14200500000124,07/02/2005,14:53,Circoscrizioni,"Soppressione della linea bus 4, presto una soluzione adeguata","Una petizione degli abitanti di S.Ippolito  al Quartiere ovest","Il presidente Mosca ha ricevuto oggi i cittadini: presto un incontro con l'assessore Carlesi per risolvere i disagi","«Mi assumo l'impegno di rivolgermi direttamente all'assessore alla Mobilità  Massimo Carlesi per  trovare una soluzione adeguata alle richieste dei cittadini della zona di Sant'Ippolito in Piazzanese per la soppressione della linea 4 della Cap».
E' stata questa la risposta del presidente della Circoscrizione ovest  Giovanni Mosca nell'incontro con i cittadini di Sant'Ippolito in Piazzanese, che oggi hanno presentato una petizione con 130 firme per chiedere il ripristino del servizio bus. Gli abitanti hanno esposto a Mosca i disagi derivanti dalla  soppressione della linea 4, che dalla Piazza della Chiesa di S.Ippolito transitava da via Visiana, via Sant'Ippolito, via Pantanelle, via del Calice verso il centro e le altre zone della città.
Il Presidente della Circoscrizione, dopo aver ascoltato le varie problematiche del caso, ha assunto  l'impegno di affrontare la questione nei prossimi giorni direttamente con l'Assessore alla Mobilità  e di comunicare agli abitanti della zona l'esito dell'incontro. 
 
"
125,http://comunicati.comune.prato.it/generali/?action=dettaglio&comunicato=14200500000125,07/02/2005,15:10,Dichiarazioni,"«Non è prevista alcuna rotatoria in piazza della Guglia»","L'assessore Carlesi smentisce",,"«Non esiste alcun progetto di realizzazione di una rotatoria in piazza della Guglia alla Castellina, nè dell'assessorato alla Mobilità, nè dell'Ufficio traffico». L'assessore alla Mobilità Massimo Carlesi smentisce l'esistenza di un progetto riguardante la realizzazione di un'area verde con percorso obbligato ed allargamento dei marciapiedi, contro cui sarebbe stata organizzata anche una raccolta di firme da parte di alcuni esercizi commerciali della zona. «Non sappiamo neanche da chi sia stata diffusa l'informazione - continua Carlesi - ma non vi è alcuna proposta a riguardo»"
126,http://comunicati.comune.prato.it/generali/?action=dettaglio&comunicato=14200500000126,07/02/2005,16:42,Ambiente,"«Le limitazioni migliorano l'aria»","Dopo le targhe alterne e la domenica ecologica","L'assessore Camilla Curcio fa il bilancio di una settimana di provvedimenti antismog","«Il progressivo miglioramento della qualità dell'aria nell'ultimo fine settimana dimostra che i provvedimenti di limitazione del traffico hanno dato risultati positivi e che hanno comunque raggiunto lo scopo di arginare il problema dell'inquinamento atmosferico». Dopo la prima settimana di targhe alterne e la domenica a piedi di ieri con il blocco totale del traffico, l'assessore all'Ambiente Camilla Curcio commenta così il rilevamento della qualità dell'aria di venerdì, sabato e domenica scorsi, in cui i valori registrati da Arpat sono andati da accettabili a buoni in tutte le sei postazioni cittadine, complici anche le favorevoli condizioni meteorologiche. Particolarmente indicativo il dato relativo a via Strozzi, dove nonostante la conformazione più chiusa rispetto alle altre strade monitorate il giudizio è stato accettabile: «L'obiettivo prefissato è stato raggiunto - continua l'assessore Curcio. - Adesso ci concentreremo maggiormente sull'aspetto dell'informazione e della comunicazione per la prossima domenica a piedi del 27 febbraio, in modo da evitare disagi. Ringrazio per l'impegno profuso la Polizia municipale e i volontari della Protezione civile, impegnati nella non facile sorveglianza di ben 40 varchi. Per tutta la durata dei provvedimenti antismog rimarrà attivo il tavolo che l'assessorato all'Ambiente ha costituito con l'Asl e l'Ufficio traffico per il monitoraggio della situazione attuale e la valutazione degli scenari futuri»."
127,http://comunicati.comune.prato.it/generali/?action=dettaglio&comunicato=14200500000127,08/02/2005,17:27,Ambiente,"Le limitazioni per abbattere le polveri","I provvedimenti antismog del Comune","Le targhe alterne sono misure straordinarie, il bollino blu serve per controllare gli scarichi","I provvedimenti di limitazione della circolazione non sono un aspetto originale di Prato. Nè il Comune di Prato è l'unico che abbia emanato simili provvedimenti per fronteggiare l'emergenza smog. Molte altre città italiane hanno adottato targhe alterne o blocchi totali del traffico. Ci sono città come Vicenza in cui il blocco totale della circolazione è stato varato per quattro giorni consecutivamente e in modo più esteso che a Prato. Inoltre da due anni funziona un accordo fra Comuni toscani e Regione per misure antiinquinamento, con tanto di incentivi per cambiare il parco macchine dei mezzi meno ecologici.
Bisogna distinguere fra provvedimenti, che per così dire hanno un carattere 'strutturale' (bollino blu e divieti per mezzi non catalici) e altri 'straordinari' come le targhe alterne e le domeniche con blocco del traffico. 
I primi hanno continuità nel tempo, i secondi sono quelli che hanno un carattere d'emergenza. 
Nel dettaglio i provvedimenti antismog del Comune.
BOLLINO BLU - E' obbligatorio dal 20 ottobre 2004 per le auto e i cicolmotori oltre 4 anni di immatricolazione (il primo bollino blu coincide con la prima revisione e va fatto ogni anno) per circolare 24 ore su 24 nella Ztc, la zona a traffico controllato perimetrata da via Zarini, via De Gasperi, v.le Borgovalsugana, v.le della Repubblica, via Ferrucci, via Firenze, via Valentini, via Roncioni. Il controllo dei gas di scarico, certificato dal bollino blu, è una delle misure antiinquinamento stabilite dal Comune.
MEZZI NON CATALITICI - L'accordo con la Regione, e quindi valido in tutta la Toscana, prevede divieti per i mezzi non catalitici. A Prato il martedì, mercoledì e giovedì non possono comunque circolare in un'area che comprende il centro storico ed una zona immediatamente a ridosso perimetrata da via Roncioni, via Zarini, via del Romito, via Livorno, via Genova e via Pisa. Il divieto vale per le auto, benzina e diesel non catalitiche, immatricolate prima del 1° gennaio 1993, per i mezzi di trasporto merci fino a 3,5 q a benzina e diesel immatricolati prima dl 1° ottobre 1994, per i ciclomotori non catalizzati e non omologati secondo le direttive Cee.
TARGHE ALTERNE - Fanno parte del pacchetto di misure straordinarie per abbattere le polvere e non superare per 35 giorni all'anno i limiti imposti dalla Comunità europea. Lo sforamento per 35 giorni comporta il blocco totale della circolazione. E' una misura presa da molte città per scongiurare questa eventualità.
Le targhe alterne sono istituite fino al 31 marzo due giorni alla settimana, il mercoledì (targhe dispari) e il giovedì (targhe pari), dalle 10,00 alle 12,30 e dalle 14,30 alle 18,30 in un'area urbana delimitata dal v.le Marconi, v.le della Repubblica (dalla rotonda col viale Montegrappa al Ponte Petrino), v.le Borgovalsugana, Ponte Datini, v.le Galilei, Tangenziale e Declassata.
DOMENICHE CON BLOCCO - Sono state istituite a febbraio (la prima è avvenuta il 6, la prossima sarà il 27) per rendere ancor più duraturi gli effetti dei provvedimenti antismog. Il blocco totale è nella stessa fascia oraria e nella stessa area urbana dei giorni a targhe alterne."
128,http://comunicati.comune.prato.it/generali/?action=dettaglio&comunicato=14200500000128,08/02/2005,17:51,Multiculturalità,"Per la prima volta in Italia e a Prato il Capodanno cinese","Una tre giorni di festeggiamenti coinvolgendo le scuole","La festa è organizzata dall'associazione culturale Hic con il patrocinio degli assessorati alla Multiculturalità e alla Cultura","Il dragone cinese come simbolo di integrazione e dell'anima multiculturale della città sfilerà per le strade pratesi: con una grande festa folcloristica sarà festeggiato per la prima volta a Prato e in Italia il Capodanno cinese, che ricorre domani 9 febbraio, per far conoscere una tradizione secolare ai giovani cinesi nati in Italia rendendo partecipi anche i pratesi. Con un incontro conviviale a base di specialità della cucina cinese al ristorante Hua Kiao di via Ferrucci sono cominciati oggi i festeggiamenti per la vigilia del Capodanno, che sarà celebrato con una tre giorni di manifestazioni folcloristiche che prenderà il via venerdì 11 febbraio per l'apertura dell'anno del gallo del calendario cinese : gli assessori alla Multiculturalità Andrea Frattani e alla Sicurezza urbana Massimo Carlesi hanno incontrato i vice consoli della Repubblica popolare cinese a Firenze Liu Chengmi e Wang Zhensu, accompagnata dal marito Jin Xiaoxian. Erano presenti anche il comandante della Polizia municipale Marco Nieri, la presidente della Circoscrizione centro Rosita Mattei, il vice presidente del Quartiere sud Gabriele Zampini, diversi imprenditori cinesi che lavorano a Prato e l'associazione italo-cinese Hic, organizzatrice della manifestazione, rappresentata dal presidente Huang Xiangcun e dal vice Luigi Franceschini.
L'evento della Festa della Primavera e della Danza del dragone è patrocinato dagli assessorati  alla Multiculturalità e alla Cultura in  collaborazione con le Circoscrizioni e con il circolo Arci di San Paolo: venerdì 11 febbraio dalle  9:00 alle  13:00 il corteo con il dragone, i danzatori e i tamburi partirà da via Marini e percorrerà via Filzi fino a Via Palestro, via Pistoiese, via Rossini,  via S.Paolo, via Cilea, via Toscanini, via Zipoli, via Pistoiese e Piazza del Comune. Saranno coivolte anche le scuole: con l'organizzazione della Circoscrizione centro infatti il dragone si fermerà al liceo Livi, dove gli studenti offriranno come augurio e buon auspicio i cenci, dolci tipici della tradizione toscana. La stessa offerta si ripeterà a S. Paolo alla scuola elementare Mascagni e poi nel percorso di ritorno alla scuola Guasti, dove moltissimi alunni sono cinesi e dove da tempo è stato preparato un lavoro in classe con gli insegnanti sul Capodanno cinese. La manifestazione sarà replicata il 16 febbraio dalle 17.00 in poi nel Macrolotto 1 e alle Cascine di Tavola e il 18 al Macrolotto 2, luoghi significativi per la comunità cinese dove sono nati i primi legami di integrazione.
In Cina il Capodanno rappresenta la festività principale e più sentita, con festeggiamenti che durano 15 giorni, e il dragone simboleggia la rinascita della natura a primavera, a cui con le offerte di dolci e le danze si chiede di essere benigna per un anno prospero: per rievocare anche nella comunità cinese di Prato una tradizione con radici lontanissime del tempo l'associazione culturale Hic, che in latino significa 'qui', ha deciso di dar vita alla prima festa del Capodanno cinese. L'idea è stata molto apprezzata anche dai vice consoli, che nel pranzo di oggi hanno ringraziato il Comune e la città di Prato per il clima di collaborazione ed accoglienza instaurato ed hanno invitato gli imprenditori e il lavoratori cinesi presenti a collaborare con le autorità cittadine per un ulteriore sviluppo dei rapporti: «La manifestazione è la concretizzazione della concezione multiculturale che questa Amministrazione comunale si è proposta come obiettivo - dice l'assessore alla Multiculturalità Frattani - Credo sia importante promuovere anche altri appuntamenti in collaborazione con le altre comunità straniere presenti nel territorio, perchè sono indice di civiltà e dell'accoglienza delle culture nella nostra città.»













"
129,http://comunicati.comune.prato.it/generali/?action=dettaglio&comunicato=14200500000129,08/02/2005,17:24,Ambiente,"«Non solo a Prato targhe alterne e blocchi»","Un intervento dell'assessore Camilla Curcio","«Misure straordinarie per evitare interventi obbligati ben più drastici»","Targhe alterne e domeniche a piedi. Un intervento dell'assessore all'Ambiente Camilla Curcio:
«Prato non è la sola città che fa ricorso alle targhe alterne o a blocchi totali alla circolazione. E' bene chiarire questo punto, altrimenti i cittadini hanno la sensazione che la nostra città rappresenti un caso originale e che il Comune abbia in qualche modo voluto complicare la vita alle persone. Non è così. In realtà la Comunità europea detta regole severe: nessuna città può superare per 35 giorni all'anno i limiti stabiliti per le polveri. Se ciò avvenisse bisogna rendersi conto che scatterebbe il blocco totale della circolazione. A quel punto saremmo tutti a piedi. 
Purtroppo i Comuni sono lasciati soli nel fronteggiare l'emergenza. E lo fanno intervenendo sul traffico, che è la causa maggiore e preponderante dell'inquinamento atmosferico. Ciò avviene in tutte le aree urbane d'Italia e in molte altre città. 
Non è neppure vero che le limitazioni non hanno effetti sulle polveri, perchè nei giorni di targhe alterne il fenomeno è stato arginato quando le condizioni meteo erano sfavoreoli e, per più giorni, le polveri sono rientrate nella normalità.
Il problema è urgente e le misure hanno un carattere straordinario. E' vero che possono creare disagi, ma l'alternativa sarebbe che nessun mezzo potrebbe circolare.
Insomma non è che il Comune abbia piacere a varare simili limitazioni. Così come tutti gli altri sindaci che le stanno attuando in mezza Italia. 
Quanto alle politiche strutturali occorrebbe un piano nazionale di finanziamenti che purtroppo non c'è. Perchè una cosa è certa: tutto non può poggiare sulle spalle dei Comuni. 
Il Comune sta facendo la sua parte sia sul piano del trasporto pubblico, che del rapporto con le forse economiche, mettendo a disposizione degli incentivi, per il rinnovo del parco dei veicoli per il trasporto merci»."
130,http://comunicati.comune.prato.it/generali/?action=dettaglio&comunicato=14200500000130,08/02/2005,17:29,Ambiente,"Nuove deroghe per le aziende nell'area del divieto","Da domani seconda settimana di targhe alterne","La fascia oraria è dalle 10,00 alle 12,30 e dalle 14,30 alle 18,30","Seconda settimana di targhe alterne: domani, mercoledì 9 febbraio, è il giorno delle targhe dispari, giovedì 10 invece possono circolare i mezzi con targhe pari e con l'ultimo numero pari allo zero.
Stessa fascia oraria (10,00-12,30 e 14,30-18,30) e stessa area urbana di circolazione a targhe alterne, delimitata dalle seguenti strade: Tangenziale - circolazione consentita; Declassata - circolazione consentita; v.le Marconi - circolazione consentita; v.le Montgrappa, nel tratto fra v.le Marconi e v.le della Repubblica - circolazione consentita; v.le della Repubblica, nel tratto compreso fra v.le Montegrappa e Ponte Petrino - circolazione consentita; v.le Borgovalsugana - circolazione vietata; via S. Benelli - circolazione vietata; via Lambruschini - circolazione vietata; via V.E. Orlando -circolazione vietata; Ponte Datini - circolazione vietata; v.le Galilei - circolazione vietata; via A. Badiani - circolazione consentita.
Nessuna novità nell'ordinanza per le targhe alterne per quano concerne i mezzi che possono circolare, in quanto eccezioni al provvedimento. Tre le novità invece per quanto concerne le deroghe non previste nella prima ordinanza: possono circolare, muniti di adeguata documentazione, i medici ospedalieri diretti o in uscita dalla sede di lavoro; i veicoli per il trasporto merci di qualsiasi tonnellaggio di aziende  aventi sede dentro il perimetro in cui avviene la circolazione a targhe alterne, veicoli di autoscuole adibiti a servizio di 'scuola guida'.    
  "
131,http://comunicati.comune.prato.it/generali/?action=dettaglio&comunicato=14200500000131,09/02/2005,15:19,Circoscrizioni,"«Si può fare se c'è posto per le auto»","L'intervento di Rosita Mattei sui permessi a pagamento","La presidente del quartiere Centro chiede di ridefinire gli spazi per la sosta","«Mi permetto di portare un contributo al dibattito che si aperto in queste ultime settimane sulle pagine dei quotidiani locali, circa la questione della mobilità e dei permessi in centro». E' questo l'incipit di un intervento della presidente della Circoscrizione Prato centro Rosita Mattei sulla questione dei permessi a pagamento.
«Indiscrezioni - continua Mattei -  dichiarazioni di intenti, controproposte delle categorie economiche, raccolte di firme, un turbinio di notizie spesso contraddittorie che fanno apparire le questioni del rilancio del centro storico e della qualità della vita di chi lo vive, come un insieme di interessi inconciliabili.
Il centro storico è luogo di commercio per sua stessa vocazione, ed è luogo di residenza. Lo è oggi più di ieri, con una popolazione giovane che è tornata ad abitarlo; nuove famiglie che hanno fatto questa scelta mettendo in conto anche i grossi disagi, legati soprattutto all’uso dell’automobile, che questo comporta.
Decidere di vivere in centro storico significa, inevitabilmente, fare una scelta di vita (e questo in una società come in quella odierna è anche un lusso, purtroppo) che comporti un uso ridotto dell’automobile.
L’automobile è tuttavia un mezzo di trasporto indispensabile per tutti: per il lavoro, in molti casi, ma anche semplicemente per le spese o magari, per accompagnare i bambini ad una festa di compleanno.
Se uscire dal centro è cosa semplice, rientrare e trovare una sosta libera è davvero un’odissea. Impiegare 30, 40 minuti per trovare un posto, in certe fasce orarie, non è un fatto inconsueto e non è altrettanto  inconsueto che, alla fine, esasperati si rischia anche la multa, occupando spazi non destinati ai residenti.
E’ tanto vero questo che, nel momento in cui si è inaugurato il parcheggio del Serraglio, c’è stata letteralmente la corsa, da parte dei residenti, ad accaparrarsi un posto macchina che fosse finalmente sicuro.
L’ìipotesi dei permessi a pagamento non è in sé niente di straordinario, una esperienza che già altre città hanno sperimentato, accompagnandola tuttavia ad una ridefinizione dei posti destinati a quegli stessi cittadini che pagano il permesso. Perché, se è vero il principio che i servizi hanno dei costi, deve valere il principio contrario che non si possono prevedere costi che non garantiscano un servizio.
La Circoscrizione Prato Centro che, da tempo ha avviato percorsi di ascolto e partecipazione, ha promosso momenti di incontro con l’assessore Carlesi e si farà senz’altro carico delle ragioni dei cittadini, nei confronti della giunta e del sindaco.
Il nostro scopo è trovare soluzioni che minimizzino i sacrifici dei cittadini e allo stesso tempo, migliorino la qualità della vita di tutti».
"
132,http://comunicati.comune.prato.it/generali/?action=dettaglio&comunicato=14200500000132,09/02/2005,16:18,Mobilità,"Un'Agenzia di coordinamento metropolitano per la mobilità","La proposta avanzata nel convegno di oggi alla Monash University","L'organo riunirà i soggetti istituzionali dell'area tra Firenze, Prato e Pistoia per incrementare le infrastrutture e il trasporto pubblico","Istituire un'agenzia per la mobilità di area metropolitana come ente di coordinamento, rafforzare il trasporto pubblico sia su rotaia che su gomma, incrementare le infrastrutture viarie ed eliminare i confini tra Comuni e Province per ripensare un sistema di viabilità più funzionale e veloce, al servizio di un'area economica in crescita: è questa la ricetta per il governo della mobilità e della logistica in ambito metropolitano emersa dal convegno dedicato a questo tema, tenutosi oggi alla Monash University con l'organizzazione della Regione, del Comune e della fondazione Utilitas.
Alla tavola rotonda sull'assetto metropolitano della mobilità, delle infrastrutture e dei trasporti, coordinata dal presidente della fondazione Utilitas Fabrizio Mattei,  hanno partecipato l'assessore regionale all'Urbanistica Riccardo Conti, l'assessore alla Mobilità Massimo Carlesi, il sindaco di Pistoia Renzo Berti, il vice sindaco di Firenze Giuseppe Matulli, il presidente della Provincia di Prato Massimo Logli, l'assessore alla Mobilità del Comune di Firenze Stefano Giorgetti, il presidente della Provincia di Pistoia Gianfranco Venturi,  Lorenzo Frasconi, dirigente dell'area Opere pubbliche ed ambiente del Comune, e Adriano Poggiali, dirigente del servizio Trasporti della Regione. 
Da uno studio compiuto dall'Ufficio statistica del Comune sulle abitudini di spostamento risulta che ogni giorno 69.729 mezzi si muovono all'interno del territorio municipale, 5287 verso un Comune della steesa Provincia e 16.551 verso un'altra Provincia per un totale di 91.567. Di questi 64.057 si muovono per motivi di lavoro, 27.510 per motivi di studio: la maggior parte utilizza l'auto, 59.355, contro i 2.659 che viaggiano in treno, 6948 in ciclomotore, 2310 in bici, 9239 a piedi e 5.729 in autobus. Però con l'ingresso delle Lam nel sistema di trasporto urbano gli utenti, come risulta dai dati del marzo 2004, sono saliti a 6175 al giorno per la Lam blu e 5398 per la verde con un aumento su base annuale rispetto al passato del 46,24%. A Prato confluiscono poi 23.050 mezzi al giorno da Comuni della stessa area o da altre Province: «Dagli studi effettuati si prospetta uno scenario di collassamento della mobilità in un arco di tempo che va fino al 2011 - ha detto l'assessore Carlesi - Dai dati forniti dalla Società Autostrade risulta che negli ultimi due anni c'è stato un incremento dei passaggi dal casello autostradale di Prato est di 20.000 mezzi al giorno, oltre il 10% in più all'anno. Anche le percentuali del pendolarismo sono molto alte, segno di un'area viva dal punto di vista economico dove comunque bisogna agire in fretta per risolvere i problemi attuali senza arrivare in ritardo con risposte inadeguate: proprio per questo bisogna creare accordi metropolitani per potenziare le infrastrutture e incrementare il trasporto pubblico, che può avere una valenza  strategica ed essere uno strumento di crescita e sviluppo dell'area, che ha bisogno di essere davvero concorrenziale e di avere una mobilità degna di questo nome in modo da spostare anche le merci più velocemente. Di fronte ad un'area metropolitana policentrica uno strumento per l'attuazione dei progetti è la creazione di un'agenzia di coordinamento, ma è necessario anche coinvolgere le aziende e le associazioni di categoria nella questione sviluppando sistemi di spostamento dei lavoratori di car pooling». La necessità di una forma di coordinamento unico è stata condivisa dall'assessore regionale Conti, che ha invitato le istituzioni dell'area intervenute a pensare come un'unica città unita dalla cornice di governance di scelte condivise e sostenute da tutti i soggetti, ovvero il Piano strategico: «Bisogna dotarsi di un'agenzia di supporto per gestire i contratti di servizio, l'assistenza alla realizzazione dei progetti e tutte le attività di integrazioni necessarie: solo pensando come un unico soggetto a problemi che riguardano tutta l'area la mobilità potrà diventare un modello di partecipazione e competitività». «E'arrivato il momento di concretizzare i progetti che sono possibili - ha aggiunto il presidente della Provincia Logli - Facciamo un ulteriore passo avanti rispetto ai progetti già condivisi« Il primo esempio concepito a livello metropolitano è lo studio di fattibilità della metrotramvia a sud tra Firenze, Campi, Prato Quarrata, Casalguidi e Pistoia, progetto che vede impegnati intorno allo stesso tavolo la Regione, il Comune di Prato e le Camere di Commercio di Prato, Firenze e Pistoia. Una colonna portante del rafforzamento del trasporto pubblico sarà infatti l'incremento dei servizi su rotatia con elevata capacità e frequenza: la domanda di mobilità ferroviaria negli ultimi anni è infatti aumentata del 12,5% con punte del 25% ed una delle tratte più frequentate è quella tra Firenze, Prato e Pistoia.  
Agli approfondimenti tematici del pomeriggio hanno partecipato anche Thomas Ruff, dirigente dell'azienda di trasporto tramviario di Friburgo in Germania,  Federico Mazzoni, presidente del comitato regionale Toscana Aci, il presidente del Consiag Paolo Abati, il responsabile marketing dell'azienda Nicola Moschillo, il direttore di Consiagas servizi energetici Stefano Sbraci, il direttore di ConsiagReti Paolo Quercioli e il dirigente dell'area energia elettrica di Consiag Franco Giacomelli, Cristina Sozzi, segretaria dell'Associazione delle città, il direttore della Cap Alberto Banci e i rappresentanti di Conser e Legambiente."
133,http://comunicati.comune.prato.it/generali/?action=dettaglio&comunicato=14200500000133,09/02/2005,16:47,"Conferenza stampa","La serata  Altersolidale per le popolazioni vittime dello tsunami","Domani alle 12.00 in Comune","E' organizzata dall'associazione Social art e dagli assessorati alla Cultura e Multiculturalità","Domani alle 12.00 in Palazzo comunale gli assessori alla Cultura e alla Multiculturalità Andrea Mazzoni e Andrea Frattani presenteranno la serata di beneficienza per raccogliere fondi da devolvere ai paesi del sud est asiatico colpiti dalla tragedia dello tsunami. La manifestazione, organizzata insieme all'associazione culturale Social art, si terrà sabato 12 febbraio ad Officina giovani."
134,http://comunicati.comune.prato.it/generali/?action=dettaglio&comunicato=14200500000134,09/02/2005,18:47,Ambiente,"Sono 93 le multe fatte dai vigili urbani","Seconda settimana di targhe alterne","Domani si replica: circolazione consentita ai mezzi con targhe pari","Seconda settimana di targhe alterne, con circolazione riservata il mercoledì ai mezzi con targhe dispari. Alla fine della giornata sono 284 i controlli effettuati dalle sei pattuglie della Polizia municipale, al mattino e al pomeriggio, distribuite su tutta l'area di divieto. Sono state invece 93 le contravvenzioni inflitte dai vigili urbani nell'arco dell'intera giornata.
Traffico ridotto ancor prima della fascia oraria in cui è entrata in funzione la circolazione a targhe alterne. Il comando della Polizia municipale rileva che non vi sono stati problemi particolari e che il blocco, sia pur a targhe alterne, è rispettato sostanzialmente dai cittadini.
Domani si replica per il secondo giorno della seconda settimana a targhe alterne: possono circolare i mezzi con targa pari o con lo zero ultimo numero. "
135,http://comunicati.comune.prato.it/generali/?action=dettaglio&comunicato=14200500000135,10/02/2005,14:41,Ambiente,"Mercoledì sono scese le polveri","Nel primo giorno di targhe alterne della seconda settimana","Tutte le centraline di rilevamento si attestano sul parametro di 'accettabilità'.","Polveri sotto i valori fissati dalle direttive comunitarie nella giornata di mercoledì 9 febbraio, primo giorno della seconda settimana di targhe alterne. Le rilevazioni delle centraline sono state al di sotto della soglia di 50 mg, per un livello di concentrazione nell'aria che in termini di parametri qualitativi è defnito «accettabile» e persino «buono» a S. Paolo. Nel risultato ha sicuramente influito anche il vento ma sostiene l'assessore all'Ambiente Curcio: «Se mai vi fosse stato bisogno dell'utilità dei provvedimenti di limitazione, i valori espressi mercoledì lo dimostrano. Perchè sicuramente senza le targhe alterne le condizioni meteo, pur favorevoli per abbassare i valori delle polveri, non avrebbero determinato un abbattimento così significativo e di queste proporzioni». Insomma le condizioni meteo sono influenti, ma senza limitazioni avrebbero un effetto  inferiore o minore.
L'assessore all'Ambiente non dimentica neppure il dibattito nazionale, anche a seguito di incontri del ministro on. Altero Matteoli con sindaci di città del nord («chissà perchè sono stati convocati solo questi sindaci, forse perchè la barriera dei 35 giorni è già stata superata? O per solidarietà di colore politico?»): «Il ministro ha sostenuto che le targhe alterne o altri provvedimenti similiari andavano presi. Aggiungendo che il Governo deve trovare finanziamenti. Nulla da eccepire, salvo che ha parlato a se stesso. Da tempo chiediamo un piano nazionale, con adeguata copertura economica, per affrontare i problemi dell'inquinamento dell'aria nelle aree urbane e programmare gli interventi per la mobilità. Le città, e i sindaci, sono in attesa».     "
136,http://comunicati.comune.prato.it/generali/?action=dettaglio&comunicato=14200500000136,10/02/2005,16:06,Multiculturalità,"Alter solidale,  festa multietnica con  la solidarietà come base","Sabato 12 ad Officina giovani piatti e musica dal mondo","L'organizzazione è del Social art con il patrocinio del Comune: il ricavato andrà al Tamil Nadu, in India, devastato dallo Tsunami","Anche ora che i riflettori sono spenti sulla tragedia dello tsunami nel sud est asiatico, Prato continua a tendere una mano di aiuto delle popolazioni colpite e lo fa coinvolgendo anche le comunità di stranieri presenti nel territorio con un'iniziativa trasversale all'insegna della solidarietà e della multiculturalità: per sabato sera 12 febbraio ad Officina giovani l'associazione culturale Social art ha organizzato 'Alter solidale', cena benefica con menù e spettacolo multietnico, in collaborazione con le associazioni dei migranti e il patrocinio degli assessorati alla Multiculturalità e alla Cultura. L'iniziativa gastronomica, musicale e solidale è stata presentata stamani dall'assessore alla Multiculturalità Andrea Frattani, dal presidente del Social art Fausto Bagattini, da Ali Mossa del Centro islamico di Prato e da Elena Cappellini del Social art, che ha istituito il contatto con il distretto di Nagapattinam, sulla costa sud est della regione del Tamil Nadu in India, completamente distrutto dal maremoto. Il ricavato della serata sarà infatti devoluto all'associazione non governativa Peace trust che opera in quella zona: «La particolarità della manifestazione - ha detto Frattani, - che è in aggiunta e non in antitesi con quelle del Comitato  per la Protezione civile, è che le comunità migranti diventano protagoniste di un'iniziativa di solidarietà insieme alla popolazione autoctona perchè vivono nello stesso territorio: è bello lavorare insieme ad un unico tavolo verso un unico obiettivo senza divisioni per motivi confessionali e di nazionalità». «Ci impegneremo insieme su un unico telaio per creare una stoffa senza strappi e pezzi non malgamati - ha aggiunto Ali Mossa, che si definisce un italo-egiziano pratese che da molti anni vive in città con la sua famiglia.
Il programma di Alter solidale prevede alle 19.00 l'aperitivo, alle 21.30 conferenze di canti e balli rituali sull’Islam di e con Passim Bayatly, artista iracheno, alle 22.15 balli dal Sud America, alle 22.45 Apprendista Bardo in concerto, alle 23.45 balli e musiche dal Senegal e alle 24.30 DJ set from Radiosonar fino a tardi. Dalle 21.00 in poi buffet multietnico offerto dalle associazioni migranti che hanno realizzato la serata, ovvero le comunità rumena, ucraina, cingalese, cinese, senegalese, albanese, ecuadoregna, araba e della Costa d'Avorio: «Il nostro obiettivo è realizzare anche con iniziative come questa la città dell'accoglienza - ha affermato Bagattini - Vogliamo dimostrare che un altro mondo è possibile, come è stato già fatto con la recente manifestazione Alter Mundi proprio ad Officina giovani, e siamo soddisfatti per questo della collaborazione continua instaurata con l'assessorato alla Multiculturalità». «Il ricavato della serata sarà in India già la settimana seguente - ha spiegato Elena Cappellini - e servirà sia per interventi d'emergenza per ripristinare delle condizioni di vita accettabili, sia per progetti a lungo termine soprattutto a favore dei bambini. E' importante anche perchè l'India è uno dei paesi che ha instaurato un rapporto conflittuale con gli aiuti internazionali, ma il canale attraverso il quale invieremo il denaro il denaro a Peace trust era già stato attivato a gennaio». 

"
137,http://comunicati.comune.prato.it/generali/?action=dettaglio&comunicato=14200500000137,11/02/2005,15:50,Ambiente,"Polveri sempre sotto la soglia di rischio","Targhe alterne: il secondo giorno","L'assessore all'Ambiente Camilla Curcio:  «I provvedimenti servono»","Polveri leggermente salite giovedì rispetto a mercoledì, nel secondo giorno della seconda settimana di targhe alterne, ma sempre al di sotto della soglia d'attenzione, nonostante condizioni meteo non proprio favorevoli al loro abbassamento. Se si eccettua il leggero sforamento registrato dalla centralina di via Soffici a Fontanelle, peraltro al di fuori dell'area in cui avviene la circolazione a targhe alterne, il resto delle centraline registtrano valori classificati come «accettabili».
«Le targhe alterne, al contrario di quanto talvolta si sostiene, funzionano ed hanno un loro risultato - dice l'assessore all'Ambiente Camilla Curcio -. Come dimostra il dibattito nazionale che si è aperto, anche di fronte ad una comunità europea per niente disposta a fare sconti all'Italia, i sindaci e i Comuni non possono essere lasciati soli. Se si vuole evitare lo sforamento per 35 giorni all'anno, occorrono interventi nazionali che ora non ci sono».     "
138,http://comunicati.comune.prato.it/generali/?action=dettaglio&comunicato=14200500000138,11/02/2005,15:36,Multiculturalità,"«Da oggi una nuova stagione d'integrazione».","Il Capodanno cinese a Prato","Per la prima volata in città e in italia ha sfilato il dragone cinese, simbolo della principale festività dell'anno cinese","Una festa di colori, musica e danze per far rivivere nelle strade pratesi un'antichissima tradizione cinese: il variopinto dragone del Capodanno cinese ha sfilato stamani per le vie del centro e di San Paolo fermandosi anche al liceo Livi e alle scuole elementari Mascagni e Guasti, dove è stato accolto dagli studenti con i cenci, dolci toscani tipici di questo periodo. La manifestazione, la prima di questo tipo a Prato e in Italia, ha riscosso grande successo e partecipazione da parte di tutta la cittadinanza: erano tanti infatti i pratesi che si sono affacciati sorpresi ed incuriositi al passaggio dei danzatori con il drago di cartapesta, una scena finora vista solo nei film, che è stata molto apprezzata. Particolarmente sorpresi e divertiti i numerosi bambini cinesi delle elementari, che conoscono la principale festività del loro popolo solo attraverso i racconti dei genitori. 
Il Capodanno cinese, detto anche Festa della Primavera perchè coincide con l'arrivo della bella stagione e con la rinascita del ciclo della natura, è stato organizzato dall'associazione culturale Hic (dal latino 'qui') con il patrocinio degli assessorati alla Cultura e alla Multiculturalità e la collaborazione delle Circoscrizioni e del circolo Arci di S. Paolo. Nel corteo che ha accompagnato il drago c'erano gli assessori Andrea Mazzoni ed Andrea Frattani, la presidente della Circoscrizione centro Rosita Mattei i vice consoli della Repubblica popolare cinese a Firenze Liu Chengmi e Wang Zhensu, oltre a tanti giovani cinesi e pratesi, studenti e lavoratori di entrambe le etnie: «E' l'inizio di una nuova stagione di integrazione e multiculturalità - ha commentato l'assessore Frattani - Manifestazioni folcloristiche e culturali come questa sono il segno che la comunità cinese non è più vista solo come un'antagonista». Ad animare il corteo sono stati i giovani cinesi ed italiani dell'istituto Wu shu di arti marziali, che si sono esibiti anche in dimostrazioni di combattimenti: il drago, animale mitologico simbolo della rinascita della natura fin dalla Cina imperiale, era accompagnato dai due leoni che secondo la tradizione difendono il genere umano dagli spiriti maligni, dai tamburi che risvegliano le forze della natura e dalla sfera delle erbe magiche che deve essere mangiata dal drago per regalare un anno propizio. Quello appena aperto è l'anno del gallo per i cinesi e a Prato sarà festeggiato anche il 16 febbraio dalle 17.00 in poi nel Macrolotto 1 e alle Cascine di Tavola e il 18 alla stessa ora al Macrolotto 2 , luoghi significativi per la comunità cinese dove sono nati i primi legami di integrazione."
139,http://comunicati.comune.prato.it/generali/?action=dettaglio&comunicato=14200500000139,11/02/2005,16:37,"Consiglio Comunale","Due nuove telecamere al parcheggio del Serraglio e più pulizie","Un'interrogazione di Bettazzi di An","La risposta dell'assessore ai Lavori pubblici Giardi","Il parcheggio del Serraglio è stato protagonista di un'interrogazione presentata dal capogruppo di Alleanza nazionale Maurizio Bettazzi e discussa ieri 10 febbraio in Consiglio comunale: «Il parcheggio inaugurato appena un anno fa e costato 23 miliardi di lire è in stato di degrado - scrive il consigliere - Perchè l'Amministrazione comunale non ha eseguito i controlli per evitare che si raggiungesse un simile stato di degrado della struttura? Chiedo inoltre a quale ente sia affidata la manutenzione ordinaria e straordinaria». La risposta è arrivata dall'assessore ai Lavori pubblici Enrico Giardi, che ha colto l'occassione per fare il punto della situazione sul parcheggio ed annunciare il rafforzamento del servizio di sorveglianza da parte della società di gestione Essegiemme con due nuove telecamere nella parte della struttura che dà sul giardino pensile: «Entro la fine del mese saranno posizionati i due nuovi apparecchi di videosorveglianza per aumentare la sicurezza, che all'interno è garantita da cento telecamere che infatti hanno evitato atti di vandalismo e altro. La struttura, che dal dicembre 2003 è gestita da Essegiemme, è in fase di collaudo e l'Amministrazione comunale ha aperto un contenzioso con la ditta appaltatrice dei lavori per il ritardo di 275 giorni con cui i lavori sono stati portati a termine e per alcuni danni alle strutture realizzate come pendenze che non permettono l'efficace raccolta delle acque ed impermeabilizazioni da rifare. Abbiamo comunque fatto dei piccoli interventi in economia sulle fosse biologiche e sulle infiltrazioni in attesa che il collaudo sia terminato, quando metteremo mano anche al giardino pensile del parcheggio prendendo in considerazione vari progetti, tra cui quello di farne un'area verde sullo stile dui quelle del nord Europa. Per quanto riguarda l'igiene e la pulizia della struttura, stiamo predisponendo il raddoppio dei turni. La gestione straordinaria è vincolata dal contenzioso con la società costruttrice, ma il nostro obiettivo rimane la completa fruizione del parcheggio da parte dei cittadini». Bettazzi si è detto soddisfatto delle risposte dell'assessore auspicando però una rapida risoluzione della causa pendente, in modo che la struttura possa ospitare in futuro un distretto della Polizia municipale. "
140,http://comunicati.comune.prato.it/generali/?action=dettaglio&comunicato=14200500000140,11/02/2005,17:09,"Consiglio Comunale","Le targhe alterne al centro di un'interrogazione in Consiglio","E' stata presentata da Esposito dei Ds","La risposta del sindaco Marco Romagnoli","«Tunnel sotterranei antitraffico e carburanti innovativi per sconfiggere lo smog? Mi conforta che anche il ministro Matteoli in un'intervista al Corriere della sera abbia detto che se fosse stato un sindaco avrebbe adottato i provvedimenti di targhe alterne e anche di blocco totale perchè non c'è alternativa». Il sindaco Marco Romagnoli ha risposto così alla domanda di attualità del consigliere Ds Giuseppe Esposito riguardante le targhe alterne e la possibilità di investire nella realizzazione di tunnel sotterranei o carburanti alternativi: «Ci apprestiamo ad una nuova settimana di targhe alterne - ha continuato Romagnoli - anche perchè non è stato fatto niente finora per recepire la direttiva europea riguardante queste soluzioni. Citando ancora Matteoli, in Italia ci sono 32 milioni di auto per 56 milioni di abitanti: bisogna eliminare le più vecchie ed inquinanti trovando però i fondi governativi necessari per non negare l'uso dell'auto a chi non si può permettere di ricomprarla. Anche noi la pensiamo così in materia ed abbiamo attuato una prima politica d'impatto in questo senso. Siamo stati contenuti nelle nostre richieste rispetto al governatore Formigoni, che per la Lombardia ha chiesto al Governo 500mila euro per interventi strutturali ed incentivi. Il problema non è insomma solo delle Amministrazioni di centrosinistra. In assenza di alternative, ricorriamo alle targhe alterne per migliorare la qualità dell'aria». "
141,http://comunicati.comune.prato.it/generali/?action=dettaglio&comunicato=14200500000141,12/02/2005,13:08,Ambiente,"Conta anche il recupero paesistico ed estetico","Deposito materiale alla cava di PIazzidimonte","E' la richiesta dei Comuni di Prato e Calenzano accolta dalla Regione: «Non basta limitarsi al ripristino ambientale»","Il recupero ambientale, da attuarsi in modo corretto e in base alle norme di un decreto ministeriale del 1999, ma anche un progetto paesistico che abbia un valore estetico. Regione e Comuni di Calenzano e Prato sono d'accordo: per la cava di Pizzidimonte, individuata dalla società Autostrade a deposito del materiale inerte per i lavori della terza corsia sull'Autosole, occorre un progetto complessivo che oltre ai valori ambientali ripristini quelli paesistici ed estetici. 
I tre enti lo hanno ribadito nel corso di una riunione tenutasi mercoledì scorso a Firenze, alla presenza della commissione tecnica ministeriale, con la Regione che ha accolto il punto di vista dei due Comuni e lo inseririrà nel proprio parere finale, vincolante ai fini della valutazione d'impatto ambientale, comunque eseguita dal ministero.
Ed è questo l'atteggiamento che l'Amministrazione pratese confermerà, quando l'assessore Camilla Curcio risponderà all'interrograzione presentata dal consigliere comunale Andrea Ballini.
Del resto l'esito della riunione fiorentina riprende un parere già formulato dalla giunta sull'intera vicenda della cava, con tanto di delibera e di relazione tecnica parte integrante della delibera, nella quale fra le altre cose il ripristino ambientale non è disgiunto dagli aspetti paesistici ed estetici.
Il Comune di Prato ribadisce inoltre la propria contrarietà all'ipotesi di viabilità, presentata dalla società Autostrade, per il passaggio dei mezzi destinati a trasportare il materiale inerte alla cava. Il parere negativo, contenuto nella relazione tecnica, è dato dal fatto che la strada d'accesso al deposito di Pizzidimonte interesserebbe aree occuate dalla cassa d'espansione sul torrente Marinella, in parte già realizzata dallo stesso Comune di Prato con finanziamenti regionali, per la quale presto riprenderanno i lavori.
C'è però una novità: società Autostrade starebbe elaborando una seconda soluzione per l'accesso alla cava di Pizzidimonte.   "
142,http://comunicati.comune.prato.it/generali/?action=dettaglio&comunicato=14200500000142,14/02/2005,12:33,Circoscrizioni,"Prato Nord, si riunisce il Consiglio","Domani, 15 febbario, alle 21,15, in via Sette Marzo","Parere sul regolamento del verde pubblico e sui giochi gonfiabili","Si riunisce domani, 15 febbraio, alle ore 21.15, nella sede del centro civico di via Sette Marzo 15, il consiglio della Circoscrizione Prato Nord.
All'ordine del giorno, fra gli altri, due mozioni del del consigliere Michele Agostinelli: la prima è relativa al mantenimento dei servizi ed ai criteri per la rimodulazione di tasse e tariffe comunali; la seconda riguarda varie problematiche connesse alle aziende pubbliche locali, alle società partecipate ed ai processi di esternalizzazione e/o privatizzazione dei servizi.  
Il consiglio sarà, inoltre, chiamato esprimere il parere sul regolamento del verde pubblico e privato: alla discussione su questo tema interverranno l'assessore all'Ambiente del Comune, Camilla Curcio, e il responsabile del servizio Verde Pubblico dell’Asm,  Marco Mascelli.
Durante la seduta saranno, quindi, eaminate anche alcune richieste di patrocinio pervenute alla circoscrizione; i consiglieri si esprimeranno anche sulla riciesta di installazione di “giochi gonfiabili” nei giardini di via Marie Curie.
"
143,http://comunicati.comune.prato.it/generali/?action=dettaglio&comunicato=14200500000143,14/02/2005,13:16,"Consiglio Comunale","Una convenzione con l'Asl di Pistoia per il Pet Tac","Question time di Taiti sul nuovo strumento di diagnosi","Ha risposto l'assessore ai Servizi sociali Maria Luigia Stancari","«Per il macchinario Pet Tac di ultima generazione, acquistato dalla Regione Toscana per rilevare l'insorgenza di tumori fin dal primo svilupparsi, la Asl pratese si convenzionerà insieme a quella di Pistoia con la struttura privata a cui è stato affidato dalla Regione». E' stata questa la risposta dell'assessore ai Servizi sociali Maria Luigia Stancari alla question time presentata in Consiglio comunale da Massimo Taiti del Nuovo Psi-Taiti per Prato sul nuovo strumento di duiagnostica: «La regione ha acquistato quattro macchinari di questo tipo - ha spiegato il consigliere - e ne ha dotato tre ospedali e una struttura privata, ma tra questi non c'è Prato: chiedo quindi quali sono i criteri e le motivazioni di assegnazione del Pet Tac, se la Regione ne acquisterà altri e se sì quali provvedimenti adotterà l'Amministrazione comunale per dotare anche il nostro ospedale di queste utilissime strumentazioni». Come ha spiegato l'assessore Stancari, i quattro apparecchi appena acquistati andranno a Pisa, al Polo universitario fiorentino, a Careggi e ad una struttura privata convenzionata di Pistoia: «L'Asl pistoiese stringerà un accordo con la società per l'uso del Pet Tac, che vedrà coivolta anche la nostra Asl, facendo parte della stessa Area vasta, così come la radioterapia pratese sarà a disposizione delle altre Asl. I Pet Tac devono essere ancora testati: tra due anni la Regione ne comprerà altri quattro, di cui due destinati a Pisa e due a Siena, ma in previsione c'è la dotazione anche per Prato, una prospettiva per cui ci stiamo attivando»."
144,http://comunicati.comune.prato.it/generali/?action=dettaglio&comunicato=14200500000144,14/02/2005,13:27,Sport,"Stadio, si entra nel merito del progetto","L'incontro coi rappresentanti della scietà Valore","La proposta sarà recapitata nei prossimi giorni sul tavolo del sindaco","«Esaminremo con molta attenzione e serietà il progetto che ci sarà presentato». E' il laconico commento del sindaco Marco Romagnoli al termine delll'incontro con l'ing. Valentini, in rappresentanza della società Valore, che come è ormai noto ha in programma di realizzare un nuovo stadio ed ha stretto rapporti con l'attuale patron del Prato calcio Andrea Toccafondi. Un'ora e poco più di colloquio, presenti anche gli assessori Stefano Ciuoffo (Urbanistica) e Aldo Milione (Politiche sportive), sulle poltrone e il divanetto dell'Ufficio del sindaco in Palazzo comunale, per dirsi che è arrivato il momento di andare a vedere le carte.
E le carte, complete del progetto per un nuovo stadio, dell'intesa stretta col Prato calcio, degli investimenti da effettuarsi, saranno recapitate dalla Valore sui tavoli del sindaco e degli assessori Milone e Ciuoffo.  A quel punto si aprirà un tavolo per entrare nel merito dell progetto, nei suoi aspetti sportivi e infrastrutturali. Per dirla appunto col sindaco il tutto sarà fatto con «molta attenzione» e anche «con serenità». Anche perchè «c'è la possibilità di cogliere due opportunità: rilanciare le attività calcistiche e al contempo risolvere il problema dello stadio».      "
145,http://comunicati.comune.prato.it/generali/?action=dettaglio&comunicato=14200500000145,14/02/2005,14:09,Agenda,"Un ordine del giono sul  diritto alla casa","Presentato dal gruppo dei Comunisti italiani","E' stato approvato con 22 voti favorevoli","E' stato approvato a maggioranza nell'ultima seduta del Consiglio comunale l'ordine del giorno presentato dai Comunisti italiani sul diritto alla casa. L'atto impegna il Consiglio comunale e il sindaco a tutelare il diritto alla casa, a farsi promotori di iniziative presso gli istituti di credito per una ricontrattazione delle condizioni di mutuo per i cittadini indigenti, segnalati dall'Amministrazione comunale, e a a far che sia prevista una riserva di abitazioni da porre sul mercato degli affitti a prezzi calmierati, quando si prospetta la realizzazione di nuovi edifici nelle aree di riconversione industriale. L'ordine ha suscitato un ampio dibattito terminato con l'approvazione dell'atto con 22 voti favorevoli e due astenuti di Goffredo Gori e Rita Pieri di Forza Italia."
146,http://comunicati.comune.prato.it/generali/?action=dettaglio&comunicato=14200500000146,15/02/2005,11:21,"Conferenza stampa","Presentazione de 'L'ora del concerto'","Domani, 16 febbraio, alle ore 12, al Museo del tessuto","La rassegna musicale si terrà dal 19 febbraio al 19 marzo","Prenderà il via sabato prossimo (19 febbraio) per concludersi il 19 marzo, la diciassettesima edizione de 'L'Ora del Concerto', la rassegna musicale promossa dall'assessorato alla Cultura del Comune, dalla scuola di musica Verdi, dal Museo del tessuto con il contributo di Confesercenti.  Il cartellone 2005 sarà presentato domani, 16 febbraio, alle ore 12, nella sede del museo del Tessuto, via Santa Chiara 24, nel corso di una conferenza stampa cui interverranno i rappresentanti dei tutti gli enti organizzatori: l'assessore alla Cultura, Andrea Mazzoni, il presidente della Fondazione Museo del tessuto, Guido Pugi, il direttore della scuola di musica Verdi, Paolo Ponzecchi, il presidente e il direttore di Confesercenti, Alessandro Giacomelli e Giuseppe Di Ronato. "
147,http://comunicati.comune.prato.it/generali/?action=dettaglio&comunicato=14200500000147,15/02/2005,13:30,Elezioni,"Domenica 20 febbraio si vota per le primarie regionali","In undici seggi del Comune dalle 8 alle 20","Agli elettori è richiesto un documento di identità valido","Domenica 20 febbraio, dalle 8 alle 20, si vota per le elezioni primarie regionali istituite dalla Regione Toscana con la legge 70 del 17 dicembre scorso e stabilite con il decreto del presidente della giunta regionale 75 del 24 dicembre. Il Comune di Prato ha individuato undici sezioni elettorali nelle quali gli elettori potranno scegliere i candidati designati dalle formazioni politiche a presentarsi alle elezioni del 3 e 4 aprile per il Consiglio regionale e per la carica di presidente della Regione.  
Tutti i cittadini interessati a esprimere il proprio voto dovranno presentarsi al seggio con un documento di identità valido. Non occorre presentare la scheda elettorale: questa servirà soltanto a verificare il numero delle propria sezione elettorale e, quindi, a indirizzare l'elettore a quello degli undici seggi cui è stata accorpata la sezione.
ELENCO SEGGI   
Seggio 1 sede Circoscrizione Nord Via 7 Marzo 15 (votano le sezioni 11-20-31-35-42-43- 44-59-69-160-161- 164-167-169-170- 171-172);   
seggio 2 spazio polivalente scuola media Lippi via Corridoni 11 (votano le sezioni 3-10-15-16-18-19- 21-22-23-25-33-36 -37-73-158-166- 168);
seggio 3 spazio polivalente Circoscrizione est via De Gasperi 67 (30-45-60-62-70-71 -72-75-76-154-155 -156-157-159-162- 163-165-173);
seggio 4 sede ex Circoscrizione 2 via G. Capponi 54 (26-28-29-32-40-41 -46-48-49-50-51- 52-54-56-58-61- 63-64);   
seggio 5 sede Circoscrizione sud via delle Badie 130 (8-14-17-134-135- 137-139-140-141- 153-175); 
seggio 6 palestra scuola elementare Cecchi via dell’Alloro 89 (38-39-47-143-144 -146-147-148-149- 151); 
seggio 7 palestra scuola elementare Sem Benelli via della Polla 34 (7-9-112-114-116- 118-126-127-128- 129-131-174); 
seggio 8 sede Circoscrizione ovest via Del Lungo 12 (57-74-77-82-84-88 -90-94-95-97-100- 102-103-104-109-113-117);  
seggio 9 sede decentrata Circoscrizione Ovest via Leoncavallo 35 (27-53-55-68-105-11-115-121-123- 130-132-136-138- 142-145-150-152);   
seggio 10 sede Circoscrizione Centro via dell’Accademia 42 (1-2-4-6-12-13-24- 65-66-67-80-81-83- 96-98-99-101-106-107-108); 
seggio 11 Centro polivalente “M.Ventrone” via delle Gardenie 15 (5-34-78-79-85-86- 87-89-91-92-93-110-119-120-122- 124-125-133."
148,http://comunicati.comune.prato.it/generali/?action=dettaglio&comunicato=14200500000148,15/02/2005,12:39,Circoscrizioni,"Ovest, continua il progetto «Per.Fa.Re.»","In collaborazione con il Centro Servizi Famiglia","Tutti i mercoledì dalle 15,30 alle 18,30 a Galciana, via A.Costa 62","Prosegue il progetto «Per.fa.re», rivolto sia a persone singole che a nuclei familiari, organizzato dalla Circoscrizione Ovest in collaborazione con il Centro Servizi Famiglia.
Tutti i mercoledì, dalle ore 15,30 alle ore 18,30,  presso la sezione di Galciana della Pubblica Assistenza «L’Avvenire», via A.Costa 62,  
sarà possibile usufruire dei servizi di consulenza individuale, di coppia e familiare; consulenza pedagogica per la diagnosi e il trattamento di disturbi dell’apprendimento, difficoltà scolastiche, dinamiche educative dell’infanzia e dell’adolescenza, rapporto genitori-figli, sostegno alle attività di studio.
Inoltre il Centro Servizi Famiglia opera nei settori dell’orientamento scolastico e professionale, mediazione familiare, mediazione sociale, mediazione interculturale e consulenza legale.
Il centro, aperto ad adolescenti, adulti, coppie e famiglie, è condotto dalla d.ssa Manuela Fogliazza pedagogista clinica e mediatore familiare e dalla coordinatrice d.ssa Evita Raffaelli.
Tutte le attività si svolgono su appuntamento e sono completamente gratuite.
Per informazioni ed appuntamenti telefonare al numero 0574/810476, nei seguenti giorni ed orari: lunedì e venerdì ore 9-12; martedì e giovedì ore 9-12/16-18; mercoledì ore 9-12/16,30-18,30.

"
149,http://comunicati.comune.prato.it/generali/?action=dettaglio&comunicato=14200500000149,16/02/2005,16:05,Rifiuti,"Nella tariffa pesa il costo dello smaltimento","Altra riunione con categorie economiche e sindacati","Il Comune, con Asm, ha presentato il piano finanziario della nuova Tia","Il costo della 'bolletta rifiuti' è dato per gran parte dal prezzo pagato da Prato per lo smaltimento. E' quanto emerge dal piano finanziario per la nuova tariffa (Tia) presentato dal Comune (il vice sindaco Roberto Bencini e l'assessore all'Ambiente Camilla Curcio) e da Asm (col presidente Adriano Benigni e il direttore Alessandro Gensini) ai rappresentanti delle categorie economiche e dei sindacati, nell'ennesima riunione che segna il passaggio ad un nuovo regime: dalla tassa alla tariffa, che comprenderà l'intera gestione del ciclo rifiuti, dalla Tarsu alla Tia, acronimo che sta per «tariffa igiene ambientale». 
La composizione della tariffa contempla l'insieme dei costi di gestione, fra costi cosiddetti 'fissi' (prevalentemente voci ammministrative oltre allo spazzamento e lavaggio di strade e piazze) e i costi 'variabili' (in cui rientrano le operazioni di raccolta, trattamento, trasporto e smaltimento rifiuti). E se questi ultimi incidono per il 70% nella formazione della tariffa, calcolata complessivamente in 27 milioni e 800 mila euro, la voce più grossa, quella che penalizza Prato, recita «costi di trattamento e smaltimento rifiuti», la cui incidenza sulla nuova tariffa è del 46%. E ancora: se tutti gli altri costi 'variabili', dalla raccolta dai cassonetti alla raccolta differenziata, dal trattamento al riciclo e al trasporto, sono contenibili e fra i più bassi, se non i più bassi, della Toscana, secondo dati Cispel, non lo è quello relativo allo smaltimento, perchè soggetto alle volontà dei gestori degli impianti dove Prato porta i propri rifiuti, che fra l'altro hanno già annunciato rincari del 12%.
Per questo ai rappresentanti delle categorie riunite è stata confermata la volontà del Comune di procedere nella costruzione di un impianto di cogenerazione, o termovalorizzazione che dir si voglia, in grado di abbattere i costi e quindi di attenuare la tariffa, insieme alla possibilità di ridistruibuire alle famiglie il beneficio economico che ne sarà ricavato.
Sul tavolo della riunione odierna il Comune ha anche messo le cifre di due fondi per la gestione della tariffa: uno a carattere più propriamente sociale, per allegerire l'impatto sulle famiglie, in base a parametri Isee (indicatore economico equivalente) di 500 mila euro; l'altro, di circa 1 milione di euro,. compartecipato anche da Asm, per incentivare i comportamenti virtuosi in tema di produzione rifiuti, si tradurrà in una sorta di 'buono collettivo' per le utenze cosidette 'domestiche' in rapporto a standard di incremento della raccolta differenziata, mentre per le utenze 'non domestiche' sarà attivato da convenzioni che le imprese stringeranno con Asm, sulla base di un articolato sistema di parametri in rapporto ad obiettivi di minor produzione di rifiuti.
Fin qui il piano finanziario della Tia. Ma Comune e Asm, che lo ha elaborato, torneranno a riunirsi venerdì con i rappresentanti delle categorie economiche e con i sindacati. Non più una riunione collettiva, ma incontri 'separati' con i diversi soggetti economici e sociali per approfondire le singole questioni.    "
150,http://comunicati.comune.prato.it/generali/?action=dettaglio&comunicato=14200500000150,16/02/2005,16:23,Ambiente,"Due domeniche consecutive senza auto","Blocco della circolazione anche il 6 marzo","A quella già prevista per il 27 febbraio si aggiunge la prima del prossimo mese","Due domeniche a piedi consecutive, con blocco totale della circolazione, per allentare la morsa delle polveri fini, saranno effettuate il 27 febbraio e il 6 marzo. 
Se il blocco nell'ultima domenica di febbraio era già da tempo deciso, e rientra nel programma di 'domeniche ecologiche' varato dal Comune mesi orsono, la prima di marzo si è aggiunta a seguito della riunione della giunta, svoltasi nel pomeriggio di martedì.
Il divieto totale di circolazione, salvo le eccezioni e le deroghe, riguarda la stessa area in cui il mercolledì e giovedì, fino al 31 marzo, si svolgono le targhe alterne. Non cambia neppure l'orario di svolgimento del blocco: dalle 10,00 alle 12,30, dalle 14,30 alle 18,30.
La prima domenica con blocco totale della circolazione, sia pur in un'area ben definita, delimitata grosso modo dalla Tangenziale, da via Borgovalsugana, viale Galilei, Declassata, viale della Repubblica e viale Marconi, si è verificata a Prato lo scorso 6 febbraio.
Per evitare il rischio di sforare per 35 giorni il livello delle polveri, la giunta ha deciso di istituire anche a marzo (la prima del mese) un'altra domenica 'a piedi'.
  "
151,http://comunicati.comune.prato.it/generali/?action=dettaglio&comunicato=14200500000151,16/02/2005,16:40,Cultura,"Appuntamenti musicali al Museo del Tessuto","La rassegna «L'Ora del concerto»","Il cartellone per valorizzare musicisti emergenti proposto dalla scuola 'G. Verdi'","Anche quest’anno la rassegna “L’Ora del Concerto”, promossa dall'Assessorato alla Cultura-Scuola di musica “G. Verdi”, Museo del Tessuto, e con la sponsorizzazione della Confesercenti, propone un ricco calendario di appuntamenti musicali che interesseranno alcuni sabati dei mesi di febbraio e marzo.
La rassegna, giunta quest’anno alla XVII edizione, è nata con il compito di valorizzare i giovani musicisti di talento della scuola di musica “G. Verdi”.
I concerti, proposti dalla scuola comunale di musica, che per molti anni si sono tenuti la domenica mattina come un “aperitivo musicale” molto gradito al pubblico, nelle ultime edizioni sono stati organizzati al sabato sera con la partecipazione di musicisti di chiara fama. 
Il cartellone del 2005 vedrà impegnati musicisti emergenti e concertisti affermati in un programma rinnovato, grazie anche alla collaborazione con il Museo del Tessuto di Prato, presso il quale si svolgerà la rassegna. Attraverso i cinque concerti in programma verrà infatti illustrata musicalmente, secondo un criterio cronologico, la mostra «Bagliori di seta e oro. 350 anni di capolavori tessili della Diocesi di Prato», organizzata dalla Fondazione Museo del Tessuto e dalla Diocesi di Prato, col contributo di Fondazione Cariprato e Cariprato.
Gli appuntamenti, nei sabati 19 febbraio, 26 febbraio, 5 marzo, 12 marzo e mercoledì 16 marzo alle ore 21.00, presenteranno formazioni e repertori diversi, ma in alcuni programmi vi sarà anche una forte relazione tematica, come ad esempio nel primo concerto «La voce delle donne» che proporrà la spiritualità in musica dal Seicento ai giorni nostri.
L’iniziativa si evidenzia senz’altro per lo sforzo e il desiderio di due istituzioni culturali cittadine, la scuola di musica e il Museo del Tessuto, di collaborare per la realizzazione di iniziative congiunte e programmi comuni o integrati, in una logica di rete e di superamento dei tradizionali confini tra le arti – in questo caso la musica e il tessuto - alla ricerca di nuovi linguaggi e nuove modalità di trasmettere la cultura. 
Degno di nota è inoltre l’interesse che Confesercenti Prato ha riservato all’iniziativa sostenendone per intero i costi realizzativi e dimostrando così una particolare sensibilità verso un programma culturale di qualità ed innovativo sia nei contenuti che nelle forme, che scaturisce dalla stretta collaborazione di due prestigiose istituzioni culturali cittadine. I concerti si terranno presso il Museo del Tessuto, via Santa Chiara 24. Concerti gratuiti, ingresso al museo due euro. Disponibilità di 50 posti seduti. Per informazioni rivolgersi a: Museo del Tessuto (tel. 0574-611503 info@museodeltessuto.it), Scuola di musica “G.Verdi” (dott. Mensurati - tel. 0574-612122)."
152,http://comunicati.comune.prato.it/generali/?action=dettaglio&comunicato=14200500000152,16/02/2005,17:29,Circoscrizioni,"A nord aumentano le presenze di pakistani","Una ricerca della dott.ssa Anna Marsden","Presentata dal presidente Manzan un'indagine sugli immigrati nel quartiere","Una fotografia della presenza di stranieri nella Circoscrizione nord, compresa la sua evoluzione nel triennio 2001-2003. E' la ricerca svolta dalla dott.ssa Anna Marsden, presentata nel pomeriggio nei locali della Circoscrizione, dal presidente della medesima Alberto Manzan e dall'assessore Andrea Frattani, i cui contenuti sono stati anticipati stamani in una conferenza stampa svolta da Manzan e dalla dott.ssa Marsden, responsabile banca dati e centro ricerche e servizi per l'immigrazione del Comune.
«E' un utile strumento di lavoro», l'ha definita il presidente della Circoscrizione, annunciando fra l'altro che l'indagine conoscitiva fu commissionata nel febbraio-marzo dello scorso anno e che sarà oggetto di attenta analisi e riflessione anche fra le 80 associazioni distribuite nel quartiere.
Manzan ha anche annunciato che a marzo la Festa della donna sarà multietnica e multiculturale, tanto da spostarla al 10 marzo «perchè ce lo hanno chiesto molte badanti che hanno il loro giorno di riposo il giovedì».
Non è che la fotografia scattata nella Circoscrizione nord, come dice la dott.ssa Marsden nell'illustrare il suo lavoro, sia molto diversa dalla presenza di stranieri nel resto del territorio comunale: cinese, albanese, marocchina e pakistana sono le quattro comunità predominanti: fatta eccezione per la Centro dove sono ben più numerosi, è in linea con le altre Circoscrizioni: il 17% della popolazione straniera cittadina. Di sicuro però la zona nord presenta due peculiarità: l'aumento di stranieri non compensa il calo demografico degli italiani, tanto che la popolazione nella Circoscrizione, dal 2001 al 2003, è rimasto stabile, a differenza degli altri quartieri, dove si registrano incrementi, per lo più dovuti a comunità di immigrati; il calo della presenza cinese e una maggiore presenza di pakistani.
Una immigrazione piuttosto recente, con forti processi di stabilizzazione. A dimostrarlo i dati della Circoscrizione nord: accanto ad una presenza di bambini, da 0 a 10 anni, che costituisce poco meno del 20% dei residenti stranieri, c'è una struttura per età già abbastanza articolata, con una presenza significativa di persone che hanno superato i 50/60 anni, metà delle quali sono cinesi, albanesi e marocchini.
Su una popolazione residente nel 2003 nella Circoscrizione Nord che supera di poco le 38 mila unità, 2197 sono le presenze straniere. La composizione demografica: 46% cinese, 19% albanese, 7 e 6 per cento rispettvamente marocchina e pakistana.    "
153,http://comunicati.comune.prato.it/generali/?action=dettaglio&comunicato=14200500000153,17/02/2005,11:24,Elezioni,"Primarie regionali, le istruzioni della Regione","Domenica 20 febbraio dalle 8 alle 20 in undici seggi","L'elettore può scegliere se votare una o due schede","Sono due le schede che saranno messe a disposizione degli elettori nelle votazioni per le elezioni primarie di domenica 20 febbraio: la scheda verde per scegliere i candidati alla carica di presidente della giunta regionale e la scheda grigia  per la selezione dei candidati circoscrizionali alla carica di consigliere regionale. Sarà il presidente di sezione a chiedere all'elettore quali delle schede intende ritirare: se intende votare la scheda per la selezione dei candidati alla carica di presidente della giunta o quella relativa alla selezione dei candidati alla carica di consigliere regionale o se intende partecipare a entrambe le votazioni. Solo dopo che l'elettore ha esplicitato la sua volontà il presidente consegna la scheda prescelta o tutte e due le schede. 
Il presidente, dunque, non è tenuto a consegnare all'elettore entrambe le schede, ma deve limitarsi a chiedere all'elettore quale scheda intende votare. 
Questa precisazione è contenuta nelle istruzioni che l'ufficio elettorale della Regione Toscana ha fatto pervenire a tutti i presidenti delle sezioni elettorali. Nelle istruzioni si precisa, inoltre, che hanno diritto al voto anche elettori non iscritti nelle liste elettorali della sezione, come appunto i militari, i marittimi, e coloro che hanno riacquisito il diritto di voto dopo che sono cessate cause ostative (sarà l'ufficio elettorale a verificare in tempo reale l'iscrizione dei richiedenti nelle liste elettorali). Potranno votare anche coloro che sono ricoverati presso ospedali e case di cura e i detenuti: in questi casi il presidente , con uno scrutatore, si recherà con le schede necessarie nella struttura. L'ammissione al voto di eventuali accompagnatori per gli elettori con gravi impedimenti fisici spetta unicamente al presidente di sezione, non esendo prevista la presenza di un medico della Asl come avviene in occasione delle altre elezioni. Hanno comunque diritto ad essere accompagnati gli elettori con la tessera elettorale munita della sigla 'EVS'.
I SEGGI A PRATO - Il Comune di Prato ha individuato undici sezioni elettorali nelle quali, domenica 20 febbraio, dalle 8 alle 20, gli elettori potranno scegliere i candidati designati dalle formazioni politiche a presentarsi alle elezioni del 3 e 4 aprile per il Consiglio regionale e per la carica di presidente della Regione.  
Gli elettori dovranno presentarsi al seggio con un documento di identità valido. Non occorre presentare la scheda elettorale: questa servirà soltanto a verificare il numero delle propria sezione elettorale e, quindi, a verificare il seggio in cui si potrà votare. Di seguito l'elenco dei seggi.
Seggio 1 sede Circoscrizione Nord Via 7 Marzo 15 (sezioni 11-20-31-35-42-43- 44-59-69-160-161- 164-167-169-170- 171-172);   
seggio 2 spazio polivalente scuola media Lippi via Corridoni 11 (sezioni 3-10-15-16-18-19- 21-22-23-25-33-36 -37-73-158-166- 168);
seggio 3 spazio polivalente Circoscrizione est via De Gasperi 67 (sezioni 30-45-60-62-70-71 -72-75-76-154-155 -156-157-159-162- 163-165-173);
seggio 4 sede ex Circoscrizione 2 via G. Capponi 54 (sezioni 26-28-29-32-40-41 -46-48-49-50-51- 52-54-56-58-61- 63-64);   
seggio 5 sede Circoscrizione sud via delle Badie 130 (sezioni 8-14-17-134-135- 137-139-140-141- 153-175); 
seggio 6 palestra scuola elementare Cecchi via dell’Alloro 89 (sezioni 38-39-47-143-144 -146-147-148-149- 151); 
seggio 7 palestra scuola elementare Sem Benelli via della Polla 34 (sezioni 7-9-112-114-116- 118-126-127-128- 129-131-174); 
seggio 8 sede Circoscrizione ovest via Del Lungo 12 (sezioni 57-74-77-82-84-88 -90-94-95-97-100- 102-103-104-109-113-117);  
seggio 9 sede decentrata Circoscrizione Ovest via Leoncavallo 35 (sezioni 27-53-55-68-105-11-115-121-123- 130-132-136-138- 142-145-150-152);   
seggio 10 sede Circoscrizione Centro via dell’Accademia 42 (sezioni 1-2-4-6-12-13-24- 65-66-67-80-81-83- 96-98-99-101-106-107-108); 
seggio 11 Centro polivalente “M.Ventrone” via delle Gardenie 15 (sezioni 5-34-78-79-85-86- 87-89-91-92-93-110-119-120-122- 124-125-133).
CHI PARTECIPA ALLE PRIMARIE REGIONALI - In Toscana effettuano le primarie i Ds per la selezione dei candidati al Consiglio regionale e «Toscana futura» per la selezione del candidato alla presidenza della Regione.
 
"
154,http://comunicati.comune.prato.it/generali/?action=dettaglio&comunicato=14200500000154,18/02/2005,12:52,Infanzia,"Asili nido, come si valuta la qualità del servizio","Lunedì 21 febbraio seminario di studio a Villa Fiorelli","L'assessore Nieri illustra le prospettive future","Si intitola 'Un nido di qualità' il seminario di studio sulla carta del servizio asili nido che si terrà lunedì prossimo, 21 febbraio, a Villa Fiorelli. A aprire i lavori, alle ore 17, sarà il sindaco Marco Romagnoli, che porterà il suo saluto ai partecipanti. Quindi interverrà l'assessore alle Politiche educative, Sabrina Nieri, che illustrerà lo scenario e le prospettive in cui si attuano i diritti dei bambini e delle bambine.  Successivamente la responsabile del Servizio educazione e cultura dell'infanzia, Patrizia Bigagli, parlerà dello stato del servizio e degli obiettivi futuri. Alle 17.30 il programma prosegue con una tavola rotonda coordinata dalla responsabile del Coordinamento pedagogico e organizzativo, Perla Giagnoni, durante la quale si affronterà il tema della valutazione della qualità nesi servizi educativi per l'infanzia. Al dibattito interverranno la dirigente del Gruppo qualità regionale, Annalisa Gilardini, che perlerà della costruzione degli indicatori di qualità nella Regione Toscana; Catina Ballotta del Gruppo emme & erre, Maria Teresa Bassa Poropat, docente dell'Università di Trieste. A concludere i lavori sarà Adriana Pacini, del Settore infanzia, adolescenza e famiglia della Regione Toscana."
155,http://comunicati.comune.prato.it/generali/?action=dettaglio&comunicato=14200500000155,17/02/2005,17:59,Ambiente,"Potrebbero essere 25 i giorni di sforamento","I Comuni chiedono più finanziamenti al Governo","Chiesti soldi per il trasporto pubblico e per il ricambio dei mezzi inquinanti","Potrebbero essere 25 e non sfiorare quota 30 i giorni di superamento dei limiti delle polveri fini a Prato. Il rovello sul conteggio dei giorni di sforamento è emerso con tutta la sua forza tecnica al direttivo dell'Anci, cui ha preso parte anche il Comune di Prato con l'assessore all'Ambiente Camilla Curcio, svoltosi ieri a Roma per preparare le proposte presentate al Governo. Il tema era quello dello smog, che affligge le aree urbane nel nostro Paese. E il calcolo dei giorni in cui si sfora non è questione secondaria, dal momento che la direttiva europa non consente più di 35 giorni oltre i limiti, col rischio, molto concreto, per i Comuni, una volta infranto il bonus, di dover decretare il blocco totale della circolazione.
Il fatto è, come è emerso dal direttivo nazionale Anci, che esistono diversi sistemi di calcolo, e che si sta profilando un'interpretazione per cui bisogna considerare separatamente ogni singola centralina, solo quando una ha superato il 35° giorno si palesa lo spettro di fermare tutti i mezzi (a Prato sarebbero 25 perchè tanti sono gli sforamenti della centralina di via Soffici). E' più o meno l'interrogativo che l'assessore Curcio ha posto all'Arpat nazionale. In attesa della risposta, che non c'è ancora stata, permane l'incertezza sulle modalità di calcolo.
Ma dal direttivo dell'Anci non è emersa soltanto la questione tecnica del calcolo dei giorni, peraltro non depurata dalle condizioni meteo che nella pianura Padana sarebbero responsabili al 30% del superamento dei limiti. Se Londra denuncia solo 6 giorni e Parigi 5, è probabile che i metodi di rilevazione non siano omogenei. Questione hanno detto i sindaci da porre alle autorità europee, insieme al tema delle responsabilità giuridiche. I Comuni sono in prima fila nel porre divieti alla circolazione e nel sostenere le conseguenti proteste dei cittadini. Solo che la direttiva europea chiama in causa gli Stati nazionali. Insomma i poteri e le responsabilità non sono chiari. 
Comuni tutti concordi nel chiedere al governo più soldi per i sistemi di trasporto pubblico, attualmente giudicati insufficienti, e incentivi per il cambiamento dei mezzi inquinanti. Con l'assessore Curcio che ha posto esplicitamente il problema delle aree industriali «e della necessità di avere finanziamenti per il ricambio dei mezzi commerciali, in particolare sopra i 35 quintali, che ora non sono previsti», e per i quali fra l'altro il metano non rappresenta un'alternativa.
L'assessore ha ricordato «come siano in corso provvedimenti antismog e che non è plausibile prevedere blocchi totali infrasettimanali, quando si stanno attuando provvedimenti proprio per evitarli». Ora la parola passa al Governo, anche se al momento, come hanno sottolineato i Comuni, «non si intravedono risposte concrete».   "
156,http://comunicati.comune.prato.it/generali/?action=dettaglio&comunicato=14200500000156,18/02/2005,11:41,"Consiglio Comunale","Curcio annuncia un piano energetico comunale","Question time sul  protocollo di Kyoto","'Prioritarie la senbilizzazione dei cittadini e lo sviluppo delle fonti rinnovabili'","Il protocollo di Kyoto è entrato in vigore il 16 febbraio e anche gli enti locali dovranno svolgere un ruolo importante di volano per la messa a punto di politiche energetiche che facciano perno sullo sviluppo sostenibile. L'assessore all'Ambiente, Camilla Curcio, è intervenuta nel dibattito aperto ieri sera in Consiglio comunale dalla presentazione del question time del ds Andrea Ballini, nel quale si chiedeva quali 'linee guida intendesse sviluppare l'amministrazione comunale nei settori dei trasporti, dei consumi di energia, nell'uso del territorio, per contribuire a raggiungere gli obiettivi di diminuzione degli inquinanti immessi nell'atmosfera fissati nel protocollo di Kyoto'  .   'Gli obiettivi fondamentali della politica energetica - ha risposto Curcio - riguardano prevalentemente due aspetti: l'opera di sensibilizzazione che i comuni possono portare avanti nei confronti dei cittadini per stimolare comportamenti individuali sempre più improntati al risparmio energetico e un forte impulso allo sviluppo delle fonti rinnovabili di energia che  l'ente pubblico, in assenza di una efficace politica nazionale, potrebbe dare promuovendo un mercato di imprese sociali'.  L'impegno del Comune, secondo Curcio,  deve essere in particolare rivolto a contrastare l'aumento dei consumi energetici incentivando il trasporto pubblico e sfruttando un'occasione importante come quella del regolamento edilizio che, sia per le nuove costruzioni come per le ristrutturazioni, dovrebbe prevedere accorgimenti tecnici volti a garantire un consistente risparmio energetico, tipo pannelli solari e conduttori termici. 'Tutto questo - ha concluso l'assessore all'Ambiente -   dovrebbe essere parte di uno specifico strumento, il piano energetico comunale, che è fra i nostri obettivi'.
Nel dibattito sono intervenuti i capigruppo consiliari che hanno riconosciuto,  ognuno con sfumature e toni diversi,  la portata storica dell'accordo internazionale che, secondo tutti,  ha il merito di rilanciare il dibattito sulle questioni ambientali."
157,http://comunicati.comune.prato.it/generali/?action=dettaglio&comunicato=14200500000157,17/02/2005,12:53,Sindaco,"«Un'occasione di partecipazione democratica»","Una lettera ai cittadini sulle elezioni primarie","Per Romagnoli «In Toscana si sperimenta per legge una procedura di selezione dei candidati»","Domenica prossima, attraverso i Comuni, la Regione Toscana organizza le primarie. Nella circostanza il sindaco Marco Romagnoli ha scritto una lettera rivolta ai cittadini. Di seguito il testo:
«Domenica 20 Febbraio si vota per le primarie, per la selezione dei candidati circoscrizionali al Consiglio regionale e per la selezione dei candidati alla Presidenza della Regione. 
La Regione Toscana, unica Regione, con una sua legge ha deciso di dare vita alle 'primarie', consentendo ai partiti o liste di ricorrere a questa forma di consultazione degli elettori per designare i candidati da presentare alle prossime elezioni regionali del 3 e del 4 aprile.
A di là delle formazioni politiche o delle liste che hanno scelto di sotoppore i loro candidati al vaglio delle primarie, rimane il fatto 'istituzionale' di una Regione che, per la prima volta, legifera su un meccanismo di selezione dei candidati e affida questa possibilità di scelta ai cittadini.
Da questo punto di vista è una novità che non può essere sottaciuta. In Toscana c'è stata una lunga e vivace discussione sulla nuova legge elettorale e sullo strumento delle primarie. Ma resta il fatto della opportunità offerta all'intero corpo elettorale della regione di poter intervenire nella composizione delle candidature.
Le 'primarie' si svolgono sulla base di regole 'istituzionali', dettate dalla legge. Alle primarie possono votare tutti i cittadini che godono dei diritti politici, indipendentemente dai partiti o liste che hanno scelto di farvi ricorso per la selezione dei loro candidati, in seggi allestiti dai Comuni, con tanto di presidenti e scrutatori, come avviene per una normale elezione.
La legge offre cioè un meccanismo di garanzia per una procedura di partecipazione democratica che la Toscana ha deciso di sperimentare, in forme e modalità inedite.
Un'opportunità e un fatto democratico. Il tema della partecipazione dei cittadini alla vita politica è in generale fra i più discussi e dibattutti. Si può dire che con le nuove leggi elettorali degli inizi degli anni '90 è sempre stato all'ordine del giorno.
La Toscana ha cercato di far fare un passo in avanti concreto alla questione della partecipazione. Le primarie offrono la possibilità di intervenire direttamente nella vita politica, di intervenire nei meccanismi di selezione del personale politico, che poi si presenterà alla valutazione degli elettori nelle elezioni regionali del 3 e 4 aprile».  
"
158,http://comunicati.comune.prato.it/generali/?action=dettaglio&comunicato=14200500000158,18/02/2005,11:59,"Consiglio Comunale","Rotatoria di  San Paolo, entro quindici giorni fine dei lavori","Circolazione del traffico pericolosa","Lo assicura Carlesi in risposta a un'interrogazione di Esposito","La rotatoria e lo spartitraffico all'incrocio tra via Mascagni e via Vivaldi a San Paolo saranno ultimati nel giro di quindici giorni. Lo assicura l'assessore alla Viabilità, Massimo Carlesi, rispondendo a un' interrogazione del consigliere ds Giuseppe Esposito. 'Abbiamo sollecitato la ditta che ha in appalto i lavori - ha riferito Carlesi - a completare l'intervento entro le prossime due settimane per la completa messa in sicurezza della strada. Contemporaneamente sarà sistemata tutta la segnaletica, sia quella del parcheggio adiacente, sia quella all'altezza dell'incrocio tra via A. Borgioli e via T.Albinoni'.  
Esposito, che si è dichiarato soddisfatto della risposta dell'assessore, aveva sollevato la questione data la pericolosità che negli tempi si stava creando nella zona per la circolazione del traffico. "
159,http://comunicati.comune.prato.it/generali/?action=dettaglio&comunicato=14200500000159,18/02/2005,12:20,"Consiglio Comunale","Mozione sulla riforma dell'ordinamento giudiziario","Presentata dal consigliere Donzella","Ottiene 19 voti a favore e 5 contrari","Provincia, Regione e Parlamento ma anche partiti e sindacati si devono mobilitare per respingere la legge di riforma dell'ordinamento giudiziario - peraltro rinviata alle Camere dal Capo dello Stato -  che rappresenta 'un attentato alla nostra Costituzione volto a traferire la magistratura sotto il controllo diretto del potere esecutivo'. E' in sintesi il contenuto della mozione presentata dal presidente del gruppo consigliare dell'Italia dei valori, Aurelio Donzella,  che - nell'ultima seduta del Consiglio comunale - ha ottenuto 19 voti a favore e 5 contrari. Donzella, nella sua mozione, aveva minuziosamente analizzato il testo della proposta di legge mettendone in rilievo, così come lo stesso presidente della Repubblica Ciampi, i vari punti in palese contrasto con gli articoli della Costituzione."
160,http://comunicati.comune.prato.it/generali/?action=dettaglio&comunicato=14200500000160,18/02/2005,13:46,Elezioni,"Da oggi al 3 marzo si possono autenticare le firme","Sottoscrittori liste  e candidature per regionali  3 ,4 aprile","Gli orari dell'ufficio competente in Palazzo Comunale","Da oggi, 18 febbraio, al 3 marzo sarà aperto l'ufficio competente all'autenticazione delle firme dei sottoscrittori delle liste e delle candidature in vista delle elezioni regionali del 3 e 4 aprile prossimo. L'ufficio,  ubicato nel Palazzo Comunale (piazza del Comune, primo piano, stanza n. 136), resterà aperto tutti i giorni con il seguente orario: dal lunedì al venerdì dalle 8 alle 16; il sabato e la domenica dalle 8 alle 12 e dalle 15 alle 19.  "
161,http://comunicati.comune.prato.it/generali/?action=dettaglio&comunicato=14200500000161,18/02/2005,14:38,"Consiglio Comunale","Software libero, uno strumento informatico preferenziale","Approvata la mozione presentata da Ds e Rc","L'obiettivo è la diffusione di un sistema più aperto e con più possibilità di sviluppo sia all'interno dell'Amministrazione che all'esterno","Il software libero e le sue applicazioni e potenzialità sono stati al centro di una mozione presentata in Consiglio comunale da Matteo Biffoni, Linda Pieragnoli e Sandro Lascialfari dei Ds e dal capogruppo di Rifondazione comunista Leonardo Becheri: nell'atto si chiede l'introduzione in Comune del sistema, che comporta libertà di eseguire il programma, di adeguarlo alle proprie necessità, di migliorarlo condividendone gli avanzamenti e di distrubuirne delle copie. La mozione chiedeva inoltre di acquistare pacchetti software per gli uffici comunali garantendo la sicurezza e la privacy, di sostenere la conoscenza e la diffusione del software libero anche nelle scuole pratesi e a considerarne l'uso come requisito di eccellenza nelle politiche di collaborazione: «Il Comune di Prato e la Provincia hanno già utilizzato con profitto software libero - ha spiegato il consigliere Biffoni - come nel caso di ht://check per la gestione dei siti web e Paflow, adottato dalla Provincia per l'informatizzazione del protocollo». «Per Prato tali sistemi significano anche creare innovazione e nuove strade di sviluppo - ha aggiunto Becheri - creando nuove possibilità nel terziario avanzato». Alla mozione ha risposto l'assessore all'Innovazione tecnologica Massimo Carlesi: «Stiamo lavorando per acquisire e diffondere il più possibile questi sistemi e renderli compatibili ed accessibili sia internamente all'Amministrazione che esternamente nei rapporti con i cittadini. Anche in una direttiva regionale vengono infatti indicati come strumenti preferenziali e prioritari».
La mozione è stata approvata con 19 voti favorevoli e 7 astenuti di An e Fi."
162,http://comunicati.comune.prato.it/generali/?action=dettaglio&comunicato=14200500000162,18/02/2005,16:10,Ambiente,"Prato città per il verde","Il premio ritirato oggi a Padova dall'assessopre Curcio","Il riconoscimento è stato assegnato per la riqualificazione e l'incremento del verde pubblico in città","Prato città per il verde: la città tessile ha ricevuto il premio speciale della giuria a pari merito con Pescara nella sesta edizione del Premio nazionale 'La città per il verde', riservato alle Amministrazioni che si sono distinte per la gestione, l'incremento e il miglioramemto del verde pubblico. Alla premiazione, tenutasi stamani 18 febbraio a Padova, sono intervenuti l'assessore all'Ambiente Camilla Curcio, il responsabile del verde pubblico di Asm Marco Mascelli e Alma Vannoni dell'Ufficio Gestione e sviluppo ambientale. Il Comune di Prato, che ha partecipato alla selezione nella terza categoria dedicata alle città con oltre 100.000 abitanti in collaborazione con Asm come gestore del servizio per il verde pubblico, è arrivato a pari merito con Pescara dopo Torino, classificatasi al primo posto per le opere realizzate a corredo dell'organizzazione delle Olimpiadi invernali 2006. Il Premio è organizzato dalla fondazione Fiera di Milano, da Padova fiere, da Verde editoriale e da Peugeot con il patrocinio del Ministero dell'Ambiente, dell'Unione Province italiane e dell'Anci: il riconoscimento è stato dato a Prato per l'impegno profuso nella riqualificazione e nella valorizzazione del verde esistente attraverso numerosi interventi, tra cui spiccano il recupero del parco mediceo delle Cascine e dell'articolato sistema di canali che lo attraversa, l'ex area industriale Banci, la realizzazione del giardino in piazza della Chiesa a San Paolo e la reistituzione dell'habitat naturale nell'area protetta dei monti della Calvana. Tra le motivazioni per cui la giuria ha scelto Prato c'erano poi le piste ciclabili, che dai 42 km attuali arriveranno a 71 a compimento dei percorsi in progetto, e l'attenzione prestata agli spazi dedicati ai bambini con il parco Giocagiò, risultato il parco con l'area giochi più grande d'Italia, e con il progetto del giardino botanico per la conoscenza delle piante.
Facevano parte della giuria di esperti Francesco Sartori, il più noto ecologo italiano e docente di botanica all'Università di Pavia, Giampaolo Barbaroli, presidente dell'associazione dei direttori dei giardini pubblici, e Franco Gaslini, presidente di Assoverde.   "
163,http://comunicati.comune.prato.it/generali/?action=dettaglio&comunicato=14200500000163,18/02/2005,15:34,Ambiente,"Polveri in picchiata nella settimana","I dati sull'inquinamento atsmoferico","I volori più bassi mercoledì e giovedì, in corrispondenza delle targhe alterne","Polveri in picchiata nell'arco dei prima parte della settimana, coi valori più bassi raggiunti mercoledì e giovedì, in corrispondenza delle targhe alterne. E' quanto si rileva dal bollettino giornaliero dell'Arpat sulla situazione dell'aria in città. Tutte le centraline sono sui livelli di 'accettabile' o 'buono', con valori ben al di sotto del limite massimo consentito di 50 mg. 
Un significativo risultato, ottenuto in virtù delle ventose condizioni meteo, ma anche per l'incidenza che ha in ogni caso il traffico ridotto, per effetto delle targhe alterne, il provvedimento di limitazione che resterà in vigore fino al 31 marzo.
Nel frattempo il Comune conferma la decisione di istituire due domeniche 'a piedi' consecutive, il 27 febbraio e il 6 marzo, con blocco totale della circolazione nella stessa area di funzionamento delle targhe alterne. "
164,http://comunicati.comune.prato.it/generali/?action=dettaglio&comunicato=14200500000164,18/02/2005,16:01,Urbanistica,"Il parere della Sovrintendenza nella commissione edilizia","Un'ipotesi per semplificare le procedure","Si eviterebbe l'invio dei documenti a Firenze per i vincoli paesaggistici e monumentali","La commissione edilizia potrebbe esaminare i progetti anche da un punto di vista paesaggistico e monumentale. E' la proposta formulata dall'assessorato all'Urbanistica per snellire l'iter delle pratiche alla Sovrintendenza ai Beni architettonici. In sintesi l'assessorato propone alla Sovrintentenza di partecipare ai lavori della Commissione edilizia e di esaminare in quella sede le pratiche da un punto di vista paesaggistico e monumentale, senza necessità di inviarle a Firenze e far trascorrere 60 giorni per l'eventuale annullamento. La sottoscrizione del verbale funzionerebbe da autorizzazione, con la Commissione edilizia che si trasformerebbe in Conferenza dei servizi.
Se la sovrintendenza accetterà la proposta il 3 marzo potrebbe segnare l'inizio della sperimentazione, il cui scopo è ridurre i passaggi burocratici nell'esame delle pratiche edilizie  
  "
165,http://comunicati.comune.prato.it/generali/?action=dettaglio&comunicato=14200500000165,18/02/2005,16:07,Appuntamenti,"Anche il Comune aderisce all'iniziativa","La manifestazione per liberare Giuliana Sgrena","In rappresentanza del sindaco domani a Roma l'assessore Andrea Mazzoni","Anche il Comune di Prato aderisce alla manifestazione, in programma domani a Roma, per la liberazione della giornalista del Manifesto Giuliana Sgrena. A rappresentare il Comune di Prato sarà l'assessore Andrea Mazzoni, che ha la delega alla pace.  "
166,http://comunicati.comune.prato.it/generali/?action=dettaglio&comunicato=14200500000166,19/02/2005,13:35,Ambiente,"«Per ora si tratta di impegni modesti»","L'assessore Curcio commenta le misure del Governo","Prato, in ogni caso, pronta a presentare programmi per il ricambio dei bus","«L'entusiasmo del ministro non è giustificato. Mi pare in realtà un risultato fin qui modesto». Commenta in questo modo l'assessore all'Ambiente Camilla Curcio l'annuncio del ministro Altero Matteoli che saranno destinati 350 milioni di euro, ricavati dalle accise sulla benzina, da destinare all'acquisto di bus 'ecologici'.
«Se lo stanziamento - prosegue Curcio - sarà confermato siamo pronti a presentare programmi per avere bus meno inquinanti, ma si deve aggiungere che rispetto alle proposte presentate dai sindaci c'è stato un tiepido riscontro. Fuori, al momento, resta il rifinanziamento della legge per investimenti infrastrutturali per linee di trasporto pubblico veloci, del piano metano non si parla, nè di accrescere il fondo per il ricambio degli automezzi. Nessuna parola invece sulle responsabilità istituzionali di chi deve affrontare questa emergenza, che vede i sindaci in prima linea, nonostante la direttiva europea chiami in causa gli stati nazionali. Ci vorranno altri incontri e mi auguro che da questi possano scaturire risultati ben più concreti».
L'assessore all'Ambiente del Comune annuncia fra l'altro che sono in programma incontri a livello regionale, per fare il punto sull'emergenza antismog e per riprendere a mano il procollo con imprese costruttrici di mezzi commerciali, per agevolazioni all'acquisto di veicoli più ecologici.  "
167,http://comunicati.comune.prato.it/generali/?action=dettaglio&comunicato=14200500000167,19/02/2005,15:54,Sport,"Stadio, nulla di nuovo","Non è stato presentato al Comune alcun progetto","L'eventuale esame della proposta inizierà dopo l'invio degli atti da parte della società Valore","«Il Comune è in attesa che la società Valore presenti la  proposta per il nuovo stadio. Non esistono novità rispetto all'incontro svoltosi lunedì scorso con i rappresentanti della società Valore». E' quanto si legge in una nota ufficiale, diramata dal Palazzo comunale.
«L'esame della proposta - si legge ancora nel comunicato -, come già annunciato al termine dell'incontro di inizio settimana, prenderà il via dopo la presentazione del progetto da parte della società Valore».
«Altre notizie o indiscrezioni - chiude la nota - sono del tutto prive di fondamento». "
168,http://comunicati.comune.prato.it/generali/?action=dettaglio&comunicato=14200500000168,21/02/2005,15:17,Infanzia,"Rimandato il seminario sulla carta servizio dei nidi","Il convegno sarà di nuovo organizzato a marzo a Villa Fiorelli","Al centro dell'incontro i risultati ottenuti  per la  qualità dei  nidi comunali e privati ad un anno dall'entrata in vigore della carta","A causa delle avverse condizioni meteorologiche che hanno impedito l'arrivo dei relatori è stato rimandato il seminario di studio sulla carta del servizio degli asili nido 'Un nido di qualità' che avrebbe dovuto tenersi oggi pomeriggio 21 febbraio a Villa Fiorelli. Il convegno è stato organizzato dal settore Educazione e Cultura dell'Infanzia del Comune e dal Coordinamento pedagogico Città Prato infanzia per presentare i risultati del monitoraggio ad un anno dall'entrata in vigore della carta nelle strutture comunali e private accreditate: degli indicatori di qualità e delle innovazioni introdotte erano state invitate a discutere insieme all'assessore alle Politiche educative Sabrina Nieri Maria Teresa Poropat, docente dell'Università di Trieste, Catina Balotta del Gruppo Emme Erre, Annalisa Galardini del Gruppo nazionale nidi e Adriana Pacini, funzionaria della Regione per il settore Infanzia, adolescenza e famiglia. Il seminario sarà di nuovo organizzato con gli stessi protagonisti il mese prossimo.
Tra le novità più importanti sancite nella Carta servizi vi sono i livelli della qualità riguardanti gli indicatori di sicurezza, l'alimentazione, la professionalità del personale, della partecipazione delle famiglie e dell'ambiente interno, che vengono garantiti per tutti i nidi comunali e accreditati che fanno parte del si stema integrato. La carta stabilisce infatti i misuratori degli indicatori e i valori assicurati secondo i principi fondamentali, tra cui la regolarità del servizio, il controllo della qualità, l'imparzialità, l'efficienza e l'efficacia. Inoltre nell'opuscolo sono inserite tutte le informazioni riguardanti gli orari delle strutture e i servizi resi, le regole per le ammissioni, le rinunce e le modalità di pagamento, le attività educative, i pasti, i riposi pomeridiani e l'organizzazione delle giornate tipo dei bambini e anche i giochi e la partecipazione dei genitori."
169,http://comunicati.comune.prato.it/generali/?action=dettaglio&comunicato=14200500000169,21/02/2005,13:17,Economia,"La petizione sul tessile al direttivo di Acte","A portare il documento l'assessore Giovagnoli","L'associazione delle comunità tessili europee si riunirà a Nottingham","Sbarcherà anche in Europa la petizione di sindacati e industriali sul tessile. A farsi portavoce delle ragioni di imprese e lavoratori sarà l'assessore allo Sviluppo economico Fabio Giovagnoli, nonchè presidente della sezione italiana di Acte, l'associazione che comprende le comunità tessili europee, il cui direttivo si riunirà dal 3 al 5 marzo prossimi a Nottingham in Inghilterra.
E' la prima sede oltralpe in cui verrà preso in esame il documento, redatto da sindacati e associazione degli imprenditori, presentato in data odierna al Governo."
170,http://comunicati.comune.prato.it/generali/?action=dettaglio&comunicato=14200500000170,21/02/2005,16:37,Appuntamenti,"Una spedizione in Kosovo per visitare la scuola di Resnik","La struttura, donata da Prato, è frequentata da 100 alunni","Al viaggio del Comitato pro emergenze e della Caritas diocesana parteciperanno anche gli assessori Giardi e Mazzoni","Per i bambini dei villaggi di Resnik e Kline nel Kosovo andare a scuola non è più un diritto negato: sono infatti aumentati a circa un centinaio i bambini che frequentano la scuola elementare costruita a Resnik vicino nel campo Caritas di Kline dal Comitato pro emergenze città di Prato e dalla Caritas diocesana pratese e di Assisi, Nocera e Gualdo. Per verificare il funzionamento della scuola e le attività didattiche i promotori del progetto torneranno in Kosovo dal 25 febbraio al 1° marzo con un volo militare che partirà da Verona. Alla spedizione parteciperanno anche gli assessori alla Prevenzione e protezione civile Enrico Giardi e alla Cultura Andrea Mazzoni e il responsabile della Protezione civile Roberto Corrieri. Il viaggio prevede la visita dei campi Caritas della zona di Kline, della scuola di Zlocukane, della scuola di Resnik donata da Prato, del monastero ortodosso di Decani e di Pristina con l'incontro con le autorità militari e consolari. I rappresentanti del Comitato pratese e della Caritas erano già stati in Kosovo per verificare la realizzazione dei lavori e poi per l'inaugurazione della struttura, avvenuta nel 2003: quattro aule grandi ed attrezzate per la cui costruzione il Comitato ha contribuito con 52mila euro. Grazie alla nuova struttura i bambini dei villaggi montani vicini a Kline potranno andare a scuola senza percorrere a piedi i dieci chilometri che li separavano dalla scuola elementare più vicina. In questo modo viene garantito il diritto all'istruzione primaria anche nelle zone sconvolte dalla guerra e colpite adesso dalla miseria."
171,http://comunicati.comune.prato.it/generali/?action=dettaglio&comunicato=14200500000171,21/02/2005,17:03,Scuola,"A scuola più sicuri anche a piedi o in bici","'Scolari a piede libero',  progetto di mobilità dei bambini","Il progetto della scuola Ciliani è stato presentato oggi all'assessore alla Mobilità Carlesi.","Andare a scuola a piedi o in bici senza pericoli: è questo l'obiettivo del progetto di mobilità scolastica elaborato dai bambini delle classi 5a A e 5a B della scuola elementare Ciliani dell'istituto comprensivo Lippi che è stato presentato oggi pomeriggio presso la scuola all'assessore Massimo Carlesi. I bambini insieme ai loro insegnanti hanno infatti elaborato un progetto, denominato 'Scolari a piede libero' nell'ambito dell'iniziativa Diritti di cittadinanza varata e finanziata dall'Ufficio Tempi e spazi del Comune. L'architetto Fanny Di Cara e Mariangela Giusti hanno coordinato il progetto. All'incontro con Carlesi hanno partecipato anche il preside della scuola Ivo Regoli, il presidente della commissione Lavori pubblici della Circoscrizione nord Giovanni Moschini e l'architetto Paola Bardazzi che ha aiutato bambini e insegnanti nell'elaborazione dei percorsi. Nel lavoro svolto durante questi ultimi mesi in classe infatti i piccoli hanno realizzato un censimento delle strade della loro zona ed hanno studiato i percorsi per raggiungere la scuola senza auto e in sicurezza, individuando punti di criticità dove intervenire per eliminare ogni pericolo con attraversamenti pedonali, tratti di ciclabile,  marciapiedi più larghi e segnaletica più visibile. Le proposte per poter andare a scuola da soli senza rischi sono state sottoposte all'attenzione dell'assessore, che ha risposto alle domande dei bambini sugli interventi da eseguire. Per la concretizzazione dei percorsi sicuri la scuola Ciliani avvierà adesso una collaborazione con la Circoscrizione nord e con l'Ufficio Traffico."
172,http://comunicati.comune.prato.it/generali/?action=dettaglio&comunicato=14200500000172,22/02/2005,16:07,Ambiente,"Due domeniche senz'auto consecutive contro lo smog","La prima scatta il 27 febbraio, l'altra il 6 marzo","Intanto domani giornata di targhe alterne con il divieto per le pari negli stessi orari e nella stessa area delle domeniche a piedi","La prossima sarà la prima delle due domeniche a piedi consecutive previste per il 27 febbraio e il 6 marzo: la prima fa parte del programma delle Domeniche ecologiche, mentre la seconda è una misura straordinaria decisa dalla giunta per abbassare i valori delle polveri sospese.
Pertanto blocco totale della circolazione dalle 10,00 alle 12,30 e dalle 14,30 alle 18,30, come per le targhe alterne, tranne che per veicoli elettrici, a metano o gpl, i veicoli Euro 4 e per trasporto invalidi muniti di contrassegno. Coincidente anche l'area del divieto, delimitata dalla Tangenziale, da via Borgovalsugana, viale Galilei, Declassata, viale della Repubblica e viale Marconi. 
Come per le altre domeniche a piedi ci sarà l'apertura straordinaria dei musei cittadini, con ingresso gratuito e possibilità di effettuare visite guidate gratuite, in collaborazione con l'associazione Amici dei musei e l'associazione Guide Prato (obbligo di prenotazione allo 0574/38207). Ecco gli orari: Museo di Pittura Murale - piazza S. Domenico ore 9,00-13,00/15,00-18,00; Museo dell'Opera del Duomo - piazza Duomo ore 9,30-12.30/15,00- 18,30; Castello dell'Imperatore - piazza delle Carceri ore 9,00-13,00/15,00-18,00; Cassero Medievale - viale Piave ore 10,00-13,00/16,00-19,00; Antiche Stanze di Santa Caterina - via S. Caterina ore 15,30-18,30; Chiesino di Sant'Ambrogio - piazza Mercatale ore 15,30-18,30; Quadreria Comunale - Palazzo Comunale ore 15,30-18,30; Museo del Tessuto - via S. Chiara ore 16,00-19,00.
Intanto domani 23 febbraio tornano le targhe alterne con il divieto per le targhe pari o con l'ultima cifra uguale a zero, mentre giovedì non possono circolare le dispari: fanno eccezione i veicoli elettrici, metano e gpl, Euro 4 e commerciali Euro 3, i taxi, gli autobus di linea, i mezzi delle Forze armate e di soccorso e i veicoli che con la consueta documentazione costituiscono deroga al provvedimento. "
173,http://comunicati.comune.prato.it/generali/?action=dettaglio&comunicato=14200500000173,23/02/2005,12:59,Appuntamenti,"Incontro con padre Ibraihm, parroco di Gerusalemme","Domani, 24 febbraio ore 10, nell'aula consiliare del Comune","Il sindaco consegnerà i fondi raccolti dal Comitato Pro Pace in Palestina","Padre Ibraihim Faltas, parroco di Gerusalemme e rappresentante della Custodia francescana presso lo Stato di Israele e l'Autorità Palestinese, sarà a Prato domani, 24 febbraio, alle ore 10, nell'aula consiliare del Palazzo Comunale per discutere dell'attuale situazione in Medioriente.  All'incontro, promosso dal Comitato Pro pace in Palestina - di cui fanno parte oltre al Comune di Prato, la Provincia , la Diocesi, l'Asl 4, la Camera di Commercio, i Comuni di Vaiano, Cantagallo, Montemurlo, Carmignano, Poggio a Caiano, Vernio e, inoltre, Unione industriali, Confesercenti, Cna, Confartigianato, Lega cooperative, Cgil, Cils e Uil, Astir - interverranno il sindaco Marco Romagnoli,  gli assessori della Provincia e del Comune Irene Gorelli e Marco Mazzoni,  il vescovo, monsignor Gastone Simoni, il direttore della Caritas diocesana don Santino Brunetti. Nell'occasione a padre Ibraihim Faltas verranno Consegnati i fondi raccolti dal Comitato per dare un aiuto agli studenti e ai giovani palestinesi della Terresanta. 
"
174,http://comunicati.comune.prato.it/generali/?action=dettaglio&comunicato=14200500000174,23/02/2005,15:16,Ambiente,"Ex discarica del Coderino, via al progetto preliminare","La giunta approva le prime due fasi della messa in sicurezza","Per la bonifica e la copertura dell'area saranno richiesti fondi regionali per 3 milioni e 950mila euro","Via libera della giunta su proposta dell'assessore all'Ambiente Camilla Curcio al progetto preliminare per la messa in sicurezza dell'ex discarica del Coderino, che prevede la realizzazione di un sistema di raccolta e smaltimento del percolato, la rimozione dei rifiuti dalla superficie e la copertura dell'area con impermeabilizzazione del terreno. Il progetto,  stilato dal servizio Gestione e Sviluppo ambiente  sarà presentato alla Regione per il finanziamento previsto dal bando regionale per il censimento di progetti disponibili in materia di gestione dei rifiuti ed interventi di bonifica per l'utilizzo delle risorse del Docup 2000/2006, che ha scadenza il 28 febbraio. L'ex discarica è infatti inserita nel Piano regionale di bonifica delle aree inquinate tra i siti da risanare a medio termine. Il Piano provinciale delle bonifiche dei siti inquinati, adottato dalla Provincia di Prato nel 2004, ha inserito i due lotti dell'ex discarica del Coderino nella prima classe di rischio, che prevede la necessaria realizzazione delle indagini di caratterizzazione e la successiva progettazione della messa in sicurezza definitiva. Il programma di caratterizzazione, approvato dalla giunta comunale nel 2000, è già stato realizzato per quanto riguarda le indagini chimiche e geognostiche della discarica, con una spesa di 25mila euro, mentre la parte restante, per circa 70mila euro, è stato accordato il finanziamento regionale nell'ambito dei Progetti integrati di sviluppo locale.
L'importo complessivo del progetto di messa in sicurezza definitiva è di circa 8 milioni e 300mila euro: vista la spesa considerevole si procederà a stralci funzionali dando la precedenza agli interventi più urgenti dal punto di vista ambientale, ovvero la raccolta e l'incanalamento nella fognatura del percolato. Le opere saranno divise in due fasi, inserite nel Programma triennale delle opere pubbliche 2005/2007: la prima prevede la realizzazione di un sistema di raccolta e smaltimento del percolato con un canale drenante lungo il perimetro dell'area, di un sistema di accumulo con serbatoi interrati e del collegamento con l'impianto di depurazione di Baciacavallo. Il costo previsto è di 700mila euro.
La seconda fase include invece la rimozione dei rifiuti e dei materiali dalla superficie, la copertura della discarica, l'impermeabilizzazione del terreno e la realizzazione del sistema drenante delle acque meteoriche e di scarico delle acque superficiali. Il costo è di 3 milioni e 250mila euro. Per la spesa totale delle prime due fasi progettuali, 3 milioni e 950mila euro, sarà richiesto il finanziamento con i fondi del bando della Regione Toscana. "
175,http://comunicati.comune.prato.it/generali/?action=dettaglio&comunicato=14200500000175,23/02/2005,16:46,Multiculturalità,"Laboratorio del tempo, un luogo per le donne di tutto il mondo","Dal 1° marzo il Comune diventerà il gestore diretto","Potranno aderire tutte le associazioni della città.  L'inaugurazione il 6 marzo.","Uno spazio delle donne per donne di ogni latitudine: sarà questa la formula del nuovo Laboratorio del tempo di via Filicaia, che dal 1° marzo avrà un nuovo gestore ed una nuova identità. Il Comune subentrerà infatti al Pin nella gestione della struttura, che sarà aperta a tutte le associazioni che  vorranno utilizzare gli spazi del Laboratorio per le loro attività, sindacati compresi, oltre all'Associazione temporanea di scopo (Ats) che ha organizzato i corsi fino al dicembre 2004. 
Terminata infatti l'esperienza del progetto Equal, finanziato con fondi europei che hanno permesso l'apertura del Laboratorio, su proposta dell'assessore alla Multiculturalità Andrea Frattani avranno adesso un ruolo di primo piano i temi dell'interculturalità e della condizione delle donne migranti: la nuova concezione dà seguito alle promesse fatte dal sindaco Marco Romagnoli alcuni mesi fa sulla riapertura della struttura, che grazie ad una riprogettazione e all'inclusione di tutte le associazioni, nelle intenzioni della giunta sarebbe diventata un luogo di incontro anche per le donne migranti e soprattutto per le badanti straniere che nel loro giorno libero non avevano alcun luogo dove ritrovarsi e trascorrere alcune ore di svago. Questa caratterizzazione fa del Laboratorio del tempo di Prato un esempio unico di questa esperienza in Toscana.
La struttura sarà concretamente gestita dall'Ufficio Tempi e spazi e dall'assessorato alla Multiculturalità e il coordinamento delle attività sarà affidato a Luciana Bigagli dello Sportello informativo per l'immigrazione e a Mariangela Giusti di Tempi e spazi.
Il battesimo del nuovo Laboratorio avverrà il 6 marzo con la festa delle donne migranti: la data non è stata scelta a caso perchè significativamente è vicina all'8 marzo e perchè è domenica, giorno libero delle badanti.
Si moltiplicano inoltre gli spazi dedicati alla multiculturalità e alla mediazione culturale tra le comunità straniere e la popolazione autoctona: tra le novità più importanti che saranno inserite nel Laboratorio del tempo vi è lo sportello dedicato alle done migranti, che si aggiunge allo sportello 'Apriti sesamo' di via del Ceppo vecchio per facilitare i rapporti tra stranieri e pratesi e agli uffici dell'assessorato alla Multiculturalità di piazza S. Jacopo.
Continueranno quindi con un valore aggiunto le attività del Laboratorio, che fin dall'inaugurazione nel 2003 ha ottenuto molto successo grazie ai suoi principi ispiratori, tra cui la valorizzazione delle persone, dei rapporti interpersonali e dei saperi femminili nel tempo e nello spazio, l'e-democrazy e la partecipazione. Nei primi due mesi dell'anno le attività, gestite ancora dall'Ats, sono state finanziate grazie all'intervento della Commissione per le pari opportunità. Per l'avvio del nuovo corso del Laboratorio la giunta ha deciso uno stanziamento di 16.666 euro."
176,http://comunicati.comune.prato.it/generali/?action=dettaglio&comunicato=14200500000176,23/02/2005,16:47,"Protezione civile","Neve, la situazione è tornata alla normalità","Le difficoltà maggiori nella zona collinare","Le previsioni meteo per domani dovrebbero migliorare, anche se non sono escluse del tutto nuove precipitazioni","Situazione meteo tornata alla normalità già nella tarda mattinata, anche per quannto concerne la viabilità nelle zone colinari, che più hanno sofferto le preciptazioni nevose di stamani. 
La Protezione civile si è mobilitata dal prime ore del mattino, coordinando l'attività dei vigili urbani, impegnati sull'emergenza neve, tanto che di fatto è stata sospesa in data odierna la circolazione a targhe alterne per assenza di controlli, e l'azione dei mezzi messi a disposizione da Asm e da imprese private.
Sono stati 12 i mezzi impiegati per liberare le strade dalla neve: tre spalaneve, due 'lame', 7 mezzi per spargere il sale e sciogliere il ghiaccio che si era andato già formando.
Le situazioni più critiche si sono verificate in tutta la zona collinare: auto bloccate in via di Cantagallo, sulla salita di Schignano, dove per alcune ore la circolazione è stata possibile solo con le catene. Difficoltà anche a Cerreto, Carteano, Filettole. Le squadre di Asm impegnate nell'emergenza neve sono intervenute in via delle Sacca, via di Malcantone e Vignone, via di Filettole, via di Carteano, Poggio Castiglioni. Altri interventi in viale Marconi, via Firenze, la Querce, Pizzidimonte, via Filettole, salita dei Cappuccini e strade limitrofe, via del Palco.
La Protezione civile ha concentrato gli interventi nella Collina che circonda la città e sulle grandi arterie di scorrimento, soprattutto per impedire in quest'ultimo caso, attraverso lo spargimento del sale, la formazione di lastre di ghiaccio sulla sede stradale.
Un'azione continuata per l'intera serata e che continuerà durante la notte, coi mezzi spargisale impegnate sulle principali arterie cittadine. Tutte strade comunali collinari sono percorribili senza catene.
L'allarme neve non è però rientrato del tutto. Le previsioni meteo parlano di un miglioramento della situazione, che dovrebbe interessare anche la giornata di domani, anche se non sono escluse precipitazioni nevose a bassa quota, che localmente potranno verificarsi anche in pianura."
177,http://comunicati.comune.prato.it/generali/?action=dettaglio&comunicato=14200500000177,23/02/2005,17:08,Ambiente,"Niente blocchi durante la settimana","L'esito della riunione in Regione coi Comuni","L'assessore Curcio: «Coordinare i provvedimenti è giusto, ma è difficile farlo quando sono già in atto»","Niente blocchi infrasettimanali, un annunciato giro di vite per quanto riguarda i mezzi ante '93 e calendario delle targhe alterne da coordinare, senza però poter modificare da subito i provvedimenti presi, perchè c'è il rischio è che si accrescano le difficoltà per i cittadini. In sintesi l'esito della riunione dell'assessore regionale all'Ambiente coi Comuni che hanno sottoscritto l'accordo di programma antismog, cui ha preso parte anche l'assessore all'Ambiente del Comune di Prato, che ha ribadito le sue perplessità al preannunciato blocco del traffico infrasettimanale «perchè non si puà trasformare una misura d'emergenza, come le targhe alterne, in un provvedimento strutturale».
Tesi sostenuta al tavolo regionale non solo da Prato (anche Pisa ha espresso le stesse perplessità), che fra l'altro è stato il primo Comune, fra quelli firmatari dell'intesa antismog, che ha applicato in maniera sistematica le targhe alterne (targhe alterne fra l'altro confermate per domani giovedì - circolazione targhe pari - dopo la sospensione di fatto nella giornata odierna). 
Caso mai per il futuro si tratta di estendere l'area dei Comuni ricompresi nell'accordo di programma con La Regione, così come si annunciano, sia pur gradualmente, misure ancor più restrittive per i mezzi ante '93.
Sull'unificazione delle targhe alterne fra Comuni diversi nessun dubbio, ma è quasi impossibile farlo ora. C'è tempo invece per coordinare i provvedimenti per il prossimo autunno, altro periodo critico per le polveri. Del resto, come affermato dai Comuni presenti, e dalla stessa assessore Curcio «è difficile modificare provvedimenti già in atto, coi cittadini che vi si stanno abituando». 
"
178,http://comunicati.comune.prato.it/generali/?action=dettaglio&comunicato=14200500000178,23/02/2005,17:14,"Opere pubbliche","491mila euro per gli spogliatoi dei campi di calcio in sicurezza","Approvati dalla giunta 5 progetti definitivi","Ok anche per l'adeguamento alle norme antincendio della materna di S. Paolo","Quattrocentonovantunomila euro per cinque progetti definitivi di adeguamento normativo in altrettanti impianti di calcio della città: la giunta ha approvato ieri 22 febbraio le opere di adeguamento alle norme di sicurezza negli spogliatoi dei campi di calcio di Tobbiana (93mila euro) Tavola (100mila), Galleni (98mila), Achilli di Tavola (100mila), e S. Giusto (100mila).
Inoltre 30.334 euro saranno destinati ai lavori di adeguamento normativo per la prevenzione incendi nella scuola materna di S. Paolo"
179,http://comunicati.comune.prato.it/generali/?action=dettaglio&comunicato=14200500000179,24/02/2005,17:15,Circoscrizioni,"Il presidente della Circoscrizione ovest incontra i cittadini","Il nuovo colloquio organizzato per il 26 febbraio a S. Paolo",,"Un nuovo incontro tra la circoscrizione ovest e i cittadini per discutere delle problematiche delle varie zone: dopo il primo colloquio avvenuto il 16 febbraio tra il presidente della Circoscrizione ovest Giovanni Mosca e i residenti del Quartiere, la Circoscrizione ha deciso di organizzare degli incontri periodici ed ha previsto la nuova assemblea per sabato prossimo 26 Febbraio dalle 10.00. alle 12.00 nella sede decentrata di San Paolo in Via
Leoncavallo n. 35. Sarà un'occasione per esporre al presidente Mosca le richieste per migliorare la vivibilità della zona.
 
 
"
180,http://comunicati.comune.prato.it/generali/?action=dettaglio&comunicato=14200500000180,24/02/2005,08:48,Viabilità,"Sospese le targhe alterne per neve","Oggi, 24 febbraio, per l'intera giornata","Il provvedimento tornrà in vigore mercoledì prossimo","Causa neve sospese per la giornata di oggi, 24 febbraio, le targhe alterne. Tutti i mezzi potranno,  quindi, circolare senza restrizioni. La disposizione è stata comunicata dal comandante della polizia municipale, Marco Nieri, con la precisazione che il provvedimento delle targhe alterne - che impone la circolazione dei mezzi con targhe dispari il mercoledì e di quelli con targa pari il giovedì - rientrerà regolarmente in vigore da mercoledì prossimo 2 marzo."
181,http://comunicati.comune.prato.it/generali/?action=dettaglio&comunicato=14200500000181,24/02/2005,11:41,Ambiente,"Niente blocco del traffico il 27 febbraio","La decisione nella mattinata odierna","Sospesa la prima delle due domeniche consecutive 'a piedi' decise dalla giunta","Niente domenica ecologica, con blocco totale della circolazione, il 27 febbraio. Lo ha deciso il sindaco Marco Romagnoli, dopo essersi consultato con gli assessori alla Mobilità, Massimo Carlesi, e all'Ambiente Camilla Curcio.
La scelta di non effettuare la prima delle due domeniche consecutive 'a piedi' (la seconda per il 6 marzo attualmente resta confermata), annunciate nei giorni scorsi, deriva dal permanere del maltempo (almeno questo dicono i bollettini meteo) anche sul finire della settimana, con il rischio non escluso che possano nuovamente ripetersi precipitazioni nevose.       
Le due domeniche consecutive erano state decise dalla giunta nell'ambito dei provvedimenti antismog, di cui fanno parte anche i due giorni settimanali di circolazione a targhe alterne. 
La possibilità che la situazione atmosferica rimanga più o meno stazionaria, senza miglioramenti sensibili, e l'impatto diretto sui livelli delle polveri, hanno consigliato di sospendere domenica 27 febbraio il blocco totale della circolazione, nell'area urbana in cui il mercoledì e il giovedì si svolge la circolazione a targhe alterne. "
182,http://comunicati.comune.prato.it/generali/?action=dettaglio&comunicato=14200500000182,24/02/2005,15:49,Pace,"Padre Ibraihm incontra il Comitato Pro Pace in Palestina","Oggi a Prato, nell'aula consilaire del Comune","Raccolti diecimila euro per aiutare gli studenti palestinesi di Gerusalemme","'La pace si costruisce con la pace e noi vogliamo difendere la pace. Non vogliamo più vedere scorrere il sangue a Betlemme,  come è accaduto nel 2001, quando l'esercito israeliano ha posto sotto assedio la basilica della Natività per dieci giorni. Durante l'occupazione sono morti venti palestinesi e alcuni di questi erano miei compagni di scuola'. 
Sono le parole pronunciate da uno dei sei studenti palestinesi che, questa mattina, hanno accompagnato Padre Ibrahim nell'incontro con il Comitato Pro pace in Palestina che si è tenuto nell'aula consiliare del Comune di Prato. Tutti e sei gli universitari da due anni frequentano le università del nostro paese. Non sono i soli: dalla Palestina altri venti studenti sono arrivati da qualche anno in Italia per completare gli studi universitari grazie al contributo di molte città italiane, fra cui Prato. E oggi, in Comune, a padre Ibraihm sono stati consegnati i fondi raccolti dal Comitato Pro Pace in Palestina, in tutto circa diecimila euro, che saranno in parte (oltre seimila euro) destinati al finanziamento del progetto per l'adozione a distanza di giovani studenti palestinesi, al pagamento cioè delle rette scolastiche per i ragazzi che frequentano il college Terrasanta di Betlemme, in parte (3000 euro) per il recupero e la  formazione dei giovani del centro sociale della parrocchia di San Salvatore a Gerusalemme.  Ad accogliere  padre Ibraihm - oggi parroco della chiesa di San Salvatore a Gerusalemme e rappresentante della custodia francescana presso lo Stato di Israele e l'Autorità palestinese - è stato il sindaco Marco Romagnoli, che ha sottolineato come l'incontro di oggi possa rappresentare 'un'ottima occasione per rimarcare la cultura della pace'. 'Quanto tempo - si è chiesto il sindaco - ci vorrà per ricostruire ciò che  in Palestina il muro ha diviso e divide,  creando odio, allontanando il dialogo fra le persone e impedendo la pace? Da parte nostra dobbiamo a favorire la convivenza civile in ogni parte del mondo: solo così ci sarà pace e convivenza civile ovunque'. Padre Ibraihm ha rilevato come la riapertura del dialogo fra israeliani e palestinesei  - avvenuta con la formazione del nuovo governo dell'Autorità palestinese - abbia interrotto per fortuna l'incessante catena di sangue. 'Troppi anni di violenza e di morte hanno segnato la Terrasanta. A Gerusalemme oggi vivono 6 mila famiglie e, purtroppo, si è diffusa la piaga della droga. Grazie al vostro aiuto cerchiamo di aiutare i giovani a andare all'università e, sopratutto, a non abbandonare la scuola.  Più di duemila ragazzi, da 3 ai 18 anni, cristiani e musulmani, seguono i corsi di studio e  vengono educati al reciproco rispetto, al dialogo e alla convivenza'. All'incontro con padre Ibraim sono intervenuti anche gli assessori alla Pace della Provincia, Irene Gorelli, e del Comune, Andrea Mazzoni. Presenti anche il sindaco di Poggio a Caiano, Gelli e il direttore della Caritas diocesana, don Santino Brunetti."
183,http://comunicati.comune.prato.it/generali/?action=dettaglio&comunicato=14200500000183,24/02/2005,16:33,"Società della Salute","Nominato il direttore della SdS","La decisione è avvenuta questa mattina","E' la dott.ssa Patrizia Romoli. Nominati anche i sindaci revisori","La dott.ssa Patrizia Romoli è il direttore della Società della Salute. La nomina da parte della giunta della Società della Salute, riunitasi nella Sala giunta del Palazzo comunale di Prato, è avvenuta questa mattina. Al termine della riunione della giunta la presidente della Società della Salute, l'assessore alle Politiche sanitarie e sociali del Comune di Prato Luisa Stancari, ha comunicato la notizia dell'avvenuta nomina alla dott.ssa Romoli.
Laureata in Scienze politiche e specializzata alla Bocconi in general management in sanità, la dott.ssa Romoli vanta una lunga esperienza di dirigente Asl e nell'integrazione territoriale dei servizi. Dirigente amministrativo della Asl di Prato dal dicembre 1991 (segreteria e affari generali, relazioni esterne, responsabile area di supporto politiche aziendali), ha ricoperto il ruolo di direttore di distretto dal febbraio 2001 al gennaio 2003 e dal febbraio 2003 è  responsabile dell'unità funzionale distretti della Asl di Prato.
Con la nomina del direttore la Società della Salute entra nella fase operativa della sperimentazione, che avrà una durata di due anni. Il periodo iniziale sarà dedicato agli atti di programmazione, con l'obiettivo di arrivare nel secondo semestre dell'anno alla gestione integrata sul territorio dei servizi sanitari e sociali.
La giunta della Società della Salute, che tornerà a riunirsi il prossimo 7 marzo, ha nominato stamani anche i sindaci revisori.            "
184,http://comunicati.comune.prato.it/generali/?action=dettaglio&comunicato=14200500000184,25/02/2005,11:00,Circoscrizioni,"Circoscrizioni, più pomeriggi aperti  più servizi su appuntamento","Dal 1° marzo prossimo","Sedi e orari delle Anagrafi del lavoro","Dal 1°marzo le Circoscrizioni Comunali offriranno più aperture pomeridiane al pubblico e più servizi su appuntamento. 

Rispetto alle attuali due giornate di orario continuato e prolungato al pomeriggio, da marzo i cittadini troveranno quattro Circoscrizioni  Comunali  aperte a  turno per quattro giorni alla settimana anche nella fascia oraria pomeridiana:

-	 Il lunedì e il mercoledì i servizi saranno erogati per l’intera giornata, con orario continuato dalle ore 9,00 alle ore 17,00, sia alla sede della Circoscrizione Est, zona I Lecci - Viale A. De Gasperi, 67 (Tel. 0574/52701), che negli uffici della Circoscrizione Ovest  posti a San Paolo in Via Leoncavallo, 35 (Tel. 0574/438.711).

-	Il martedì e il giovedì saranno aperte tutto il giorno, sempre con orario continuato dalle ore 9,00 alle ore 17,00, la sede della Circoscrizione Nord posta in Galcetello - Via 7 Marzo, 15 (Tel. 0574/697.711) e la sede della Circoscrizione Sud ubicata nella zona delle Badie - Via delle Badie, 130 (Tel. 0574/ 55.921).

La Circoscrizione Prato-Centro, che non ha un proprio sportello anagrafico, manterrà i tradizionali pomeriggi di apertura al pubblico del lunedì e del giovedì.

Tutte le Circoscrizioni saranno contemporaneamente aperte ogni  mattina dal lunedì al venerdì compreso dalle ore 9,00 alle ore 13,00.

Il nuovo programma di apertura delle Circoscrizioni verrà attivato in via sperimentale allo scopo di ampliare i servizi al pubblico e con l’obiettivo di ridurre anche i tempi di attesa dei cittadini agli sportelli.

Grazie alla nuova articolazione oraria le Circoscrizioni incrementeranno, infatti, anche i servizi su appuntamento, che saranno prevalentemente svolti nella fascia oraria di apertura pomeridiana. Attraverso l’appuntamento i  cittadini potranno richiedere alcuni specifici documenti, come ad esempio la carta d’identità elettronica, oppure presentare richieste particolari, come per esempio cambi di residenza ed altre istanze che necessitano di un maggior tempo di elaborazione da parte dell’ufficio.  Con gli appuntamenti saranno, quindi, incrementati i servizi personalizzati a favore dei cittadini che così eviteranno file e potranno gestire con tempi più adeguati e in maniera anche più riservata alcune loro pratiche presso gli uffici anagrafici delle Circoscrizioni Comunali. Tutti i cittadini che vorranno avvalersi dei servizi su appuntamento potranno prenotarli telefonicamente ai numeri di riferimento indicati sopra per  ciascuna delle Circoscrizioni Comunali.

ANAGRAFI DEL LAVORO
Gli uffici delle Anagrafi del lavoro, collocati presso le circoscrizioni, saranno aperti al pubblico tutti i giorni, dal lunedì al venerdì, dalle 9 alle 13.

Sedi delle Anagrafi del lavoro.
Circoscrizione Nord, Galcetello, via Sette Marzo 15.  tel 0574 697752.
Circoscrizione Sud, Le Badie, via delle Badie 130,  tel 0754 559244.
Circoscrizione Est, I Lecci, viale De Gasperi 67, tel 0574 527033.
Circoscrizione Ovest, S. Paolo, via Leoncavallo 35,  tel 0574 438744.

L'Anagrafe del lavoro della Circoscrizione Centro, sarà aperta al pubblico tutti i giorni dal lunedì al venerdì dalle 8.30 alle 13 in via Ferrara 30/T angolo via Torino con tel 0574 448220. 
Per i consulenti del lavoro il ricevimento è aperto anche il lunedì e il giovedì dalle 15 alle 17.30 in via dell'Accademia 42,  tel 0574 615759.





"
185,http://comunicati.comune.prato.it/generali/?action=dettaglio&comunicato=14200500000185,25/02/2005,11:32,"Consiglio Comunale","Pista di atletica leggera, il primo lotto pronto entro 12 mesi","Nella seduta di ieri 24 febbraio","Lo annuncia Giardi rispondendo a un'interrogazione di Luchetti","Nell'arco di dieci, dodici mesi sarà completato il primo lotto dei lavori per la pista di atletica leggera in corso di realizzazione in via Ciliani. La previsione è dell'assessore ai Lavori pubblici, Enrico Giardi, che nell'ultima seduta del Consiglio comunale ha risposto a un'interrogazione presentata dal consigliere di Forza Italia, Giovanni Luchetti, sui tempi di realizzazione dell'impianto. Nell'interrogazione si chiedevano anche le motivazioni del ritardo. Esso è dovuto, ha spiegato l'assessore, al fallimento della ditta capogruppo della cordata di due imprese aggiudicatarie dell'appalto. Nel febbraio 2005 - ha specificato Giardi - una delle rimanenti imprese ha chiesto di subentrare nell'appalto. La richiesta è stata valutata congrua rispetto alle normative vigenti e opportuna in quanto consente di non bandire un'ulteriore gara  e di mantenere inalterati i costi preventivati  senza alcun aumento. L'affidamento dei lavori alla ditta avverrà entro quindici giorni.  Una volta completati i lotti successivi, la pista di atletica leggera potrà accogliere complessivamente mille e 800 spettatori; con ulteriori lotti le tribune potranno raggiungere una capienza fino a seimila spettatori. Luchetti ha ribadito quanto già formulato nella sua interrogazione: l'opportunità di realizzare una struttura dedicata all'atletica leggera anche presso il Lungobisenzio."
186,http://comunicati.comune.prato.it/generali/?action=dettaglio&comunicato=14200500000186,25/02/2005,11:13,Elezioni,"In pagamento i compensi per le elezioni primarie","A partire dal 7 marzo","Il servizio presso CariPrato, agenzia di viale Piave","In pagamento dal 7 marzo i compensi dei presidenti e degli scrutatori che hanno prestato servizio ai seggi in occasione delle elezioni regionali primarie di domenica 20 febbraio. 
I pagamenti avverranno presso la Tesoreria del Comune, agenzia CariPrato di viale Piave 47. "
187,http://comunicati.comune.prato.it/generali/?action=dettaglio&comunicato=14200500000187,01/03/2005,16:35,"Consiglio Comunale","Cava di Pizzidimonte, il 9 marzo un incontro con i cittadini","L'assessore Curcio risponde ad un'interrogazione di Ballini (Ds)","Saranno affrontate le problematiche del progetto di bonifica della società Autostrade, a cui il Comune ha dato parere positivo solo in parte","La ex cava di Pizzimonte ancora al centro di una nuova interrogazione nell'ultima seduta del Consiglio comunale. A proporla Andrea Ballini dei Ds, che ha chiesto quali soluzioni e accorgimenti ha proposto l'Amministrazione comunale alla società Autostrade, che per il tratto di Barberino di Mugello utilizzerà l'ex cava come deposito dei materiali di scavo derivanti dalla realizzazione delle gallerie per la terza corsia dell'A1, e quale sarà l'itinerario che gli autocarri percorreranno dai cantieri per raggiungere la cava.
«L'utilizzo della cava di Macia per l'amministrazione comunale costituisce l'opportunità di sistemare un sito che deve essere bonificato- ha risposto l'assessore all'Ambiente Camilla Curcio -  Ma non è sufficiente l'assicuarzione da parte della società Autostrade che si faranno piantumazioni e si provvederà al riassetto della cava. Serve un progetto dettagliato che metta in evidenza tre aspetti: il primo è che si tratta di un sito di interesse archeologico, che il progetto della società non tiene conto dell'impatto ambientale conseguente all'attività di deposito e che occorre approfondire gli aspetti geotermici. Inoltre è negativo il parere del Comune  in merito alle proposte presentate dalla società autostrade per la viabilità. Il 9 marzo prossimo è convocata l'assemblea della circoscrzione Prato Est per l'illustrazione del progetto complessivo di utilizzo della cava, in modo da discuterne con i cittadini affontando apertamente tutte le problematiche connesse»."
188,http://comunicati.comune.prato.it/generali/?action=dettaglio&comunicato=14200500000188,25/02/2005,13:23,Circoscrizioni,"Il Piano strategico nei quartieri","L'assessore Giovagnoli incontra gli esecutivi","Da metà marzo saranno convocate assemblee coi cittadini e gli attori sociali che agiscono nel territorio","Gli esecutivi delle Circoscrizioni al gran completo, una riunione con circa 60 persone, molti giovani: è iniziato così il percorso, mrcoledì scorso, del Piano strategico nei quartieri in cui è suddivisa amministrativamente la città.
L'assessore allo Sviluppo economico, con delega al Piano strategico, Fabio Giovagnoli insieme ai professionisti di Iris, che operativamente gestiscono questa fase di discussione e di concertazione del Piano, ha presentato le linee guida dello stesso, gli argomenti che fanno parte del processo di pianificazione strategica, l'attività dei quattro gruppi di lavoro che si riuniscono periodicamente da un paio di mesi.
Una prima riunione a cui seguiranno, da metà marzo, assemblee convocate nelle cinque Circosscrizioni pratesi coi cittadini o con gli attori sociali che agiscono a livello territoriale.        
"
189,http://comunicati.comune.prato.it/generali/?action=dettaglio&comunicato=14200500000189,25/02/2005,15:49,Ambiente,"A febbraio attenuato il fenomeno delle polveri","I valori registrati nei primi due mesi dell'anno","L'assessore Curcio: «I provvedimenti antismog hanno invertito la tendenza»","A quasi un mese dall'entrata in vigore del provvedimento delle targhe alterne, varato il 2 febbraio, i valori delle polveri fini registrati dalle centraline per 14 giorni su 22 sono rimasti entro la soglia di normalità, con giudizi sulla qualità dell'aria che sono andati da accettabile a buono. Nell'indagine svolta fino al 23 febbraio i giorni di sforamento che hanno interessato almeno più di due centraline, con valori oscillanti da scadente a pessimo, sono stati cinque, mentre per tre giorni i valori delle polveri sono stati superati solo alla centralina di via Soffici, con parametro sempre scadente il 4 febbraio (62 microgrammi), il 10 (56 microgrammi) e il 19 (73 microgrammi).
Facendo un bilancio del 'prima e dopo targhe alterne', rispetto al mese precedente, il provvedimento ha comportato un'inversione di tendenza; in gennaio, fino al giorno prima dell'entrata in vigore dell'ordinanza, l'indagine effettuata riporta 14 giorni di sforamento in almeno più di due centraline, dato speculare rispetto ai 14 giorni di qualità nei limiti di febbraio. Nel primo mese dell'anno gli sforamenti si sono concentrati nei primi venti giorni, con valori in via Soffici  costantemente pessimi. Più o meno gli stessi valori, nel periodo considerato, sono stati registrati dalla centralina di via Roma.
A gennaio poi si sono verificati scostamenti dai parametri per altri 4 giorni solo nelle due postazioni di via Roma e via Soffici: il 7 gennaio le polveri erano a quota 62 microgrammi in via Soffici (scadente) e 79 in via Roma (pessimo), il 10 gennaio 55 e 69 (scadente), il 17 gennaio 56 ed 86 (scadente e pessimo) e il 1° febbraio 85 e 76 (pessimo). In altri due giorni, il 6 e il 9 gennaio, i superamenti sono stati invece rilevati dalla centralina di via Strozzi, con valori di 52 e 71 microgrammi giudicati scadenti. Il 6 gennaio il superamento fino a 52 microgrammi di Pm10 è stato registrato anche in via Roma. Per 12 giorni invece i livelli sono rimasti al di sotto della soglia di legge in tutte le centraline. 
I giorni complessivi di sforamento, stando all'interpretazione del calcolo dell'Arpat nazionale, sono 27, quelli di sfondamento dei limiti registrati nella centralina di via Soffici. 
«L'andamento delle polveri nei primi due mesi è significativo - dice l'assessore all'Ambiente Camilla Curcio -: le targhe alterne e gli altri provvedimenti hanno avuto un'incidenza reale e, almeno fin qui, hanno attenuato il fenomeno della concentrazione delle polveri nell'aria». E' vero che c'è una forte incidenza anche delle condizioni meteo, ma al contempo non va sottaciuto l'effetto delle misure antismog. Basti pensare che ieri, giovedì, con le targhe alterne sospese una centralina (via Roma) era al limite.  
«I Comuni - continua l'assessore Curcio - hanno dimostrato di fare la loro parte. Permane comunque la preoccupazione per gli impegni assunti dal Governo permane, poichè dei 360 milioni di euro stanziati per il rinnovo del parco bus, in realtà 220 sembrano essere destinati al rinnovo del contratto di lavoro, cosa per altro giusta e condivisibile, ma che ha l'effetto di lasciare un residuo di soli 140 milioni di euro. C'è da sperare che dai prossimi incontri coi Comuni scaturiscano più efficaci impegni e vengano coinvolti per gli stanziamenti altri ministeri, come quello alla Salute»."
190,http://comunicati.comune.prato.it/generali/?action=dettaglio&comunicato=14200500000190,25/02/2005,16:33,"Consiglio Comunale","L'acqua, un bene da tutelare","Una mozione di Rc sul tema di valenza internazionale","L'atto è stato approvato dalla maggioranza, che ha presentato tre emendamenti. L'opposizione si è astenuta","Riconoscere l'acqua come bene comune e patrimonio dell'umanità e promuovere campagne di sensibilizzazione antispreco nelle scuole: sono questi gli obiettivi principali a cui tende la mozione presentata dal gruppo di Rifondazione comunista ieri in Consiglio comunale ed emendata dai gruppi di maggioranza dell'Ulivo. L'atto parte dal dato che oggi quasi un miliardo e mezzo di persone nel mondo non ha accesso all'acqua potabile e in prospettiva il numero salirà a oltre 3 miliardi entro il 2020 se non saranno adottate politiche di utilizzo sostenibile. La mozione impegna quindi il Consiglio comunale ad aderire alla Dichiarazione di Roma del 2003 sull'acqua  come diritto umano indispensabile, ad impegnarsi per utilizzare, proteggere conoscere e promuovere l'acqua come bene comune pubblico rispettando i principi della sostenibilità ambientale, politica ed economica, a promuovere politiche di sensibilizzazione, tra cui sostenere l'accesso alle portatrici d'acqua, garantire il diritto all'istruzione per 18 milioni di bambini, soprattutto delle femmine, che non possono frequentare le scuole dell'obbligo perchè costretti a fare i portatori d'acqua, e a destinare per ogni metro cubo d'acqua fatturato un centesimo di euro per finanziare i progetti di cooperazione internazionale che perseguono modelli sostenibili di gestione dell'acqua nei paesi in cui questa risorsa è scarsa. L'atto pone poi come obiettivi dell'azione amministrativa in merito il sostegno delle iniziative per il risparmio idrico e per il riuso a scopi produttivi dell'acqua da depurare, di cui è esempio l'Accordo di programma quadro per la tutela delle risorse idriche del medio Valdarno e degli acquiferi di Prato e Pistoia stipulato nel luglio scorso, la proposta all'Anci di aderire alla Dichiarazione di Roma e al Governo di inserire il diritto umano all'acqua nella nuova Costituzione europea.
La mozione ha suscitato vari interventi in aula, che hanno anche riportato i temi di valenza mondiale in un'ottica locale legandoli alla situazione pratese: «Prato è stata una delle prime città in Italia a dotarsi di un sistema di depurazione centralizzato fin dagli anni in cui queste cose non erano in discussione - ha detto Fabio Caregnato dei Ds - Prato ha infatti sempre considerato l'acqua come un valore aggiunto per le lavorazioni tessili e bisogna dire che non a caso non esiste convegno in Italia dedicato al riciclo delle acque e agli acquedotti che non si basi sul Know how pratese».
«Troviamo giusta e condivisibile la mozione - ha aggiunto il capogruppo della Margherita Luca Roti - perchè l'acqua è un bene comune pubblico e anche i ragazzi devono essere educati al risparmio di questa risorsa così preziosa che a molte persone nel mondo è negata: anche le scuole dovrebbero quindi essere coinvolte in quest'azione di sensibilizzazione». Dello stesso parere anche Maria Grazia Ciambellotti dello stesso partito, Andrea Ballini dei Ds e Aurelio Donzella dell'itlia dei valori, che ha sottolineato anche la necessità di risparmiare e usare con criterio l'acqua anche attraverso il rinnovo della rete di tubazioni per eliminare inutili sprechi: «Prato ha dimostrato attenzione all'uso dell'acqua anche in anni in cui non c'era questa sensibilità a riguardo - ha affermato la capogruupo Ds Gerardina Cardillo - Per noi si tratta di continuare quindi su una strada già intrapresa tanti anni fa, anche con iniziative realizzate con la scuola». L'opposizione si è invece astenuta sulla mozione motivando la scelta con la dissonanza che ci sarebbe rispetto alla situazione locale gestita da Publiacqua: «Pur riconoscendoci nei principi generali espressi dalla mozione - ha spiegato Gianni Cenni di An - nutriamo serie perplessità dal punto di vista politico per l'atteggiamento assunto dai proponenti e per gli emendamenti apportati. Publiacqua infatti non è in linea con il principio di democrazia dell'utilizzo dell'acqua e a Prato ha creato uno stravolgimento rispetto ai principi della legge Galli in materia. In realtà le scelta di politica amministativa sono diverse dai principi espressi oggi». La mozione con i tre emendamenti della maggioranza è stata approvata con 24 voti favorevoli e 6 astensioni della Casa delle Libertà."
191,http://comunicati.comune.prato.it/generali/?action=dettaglio&comunicato=14200500000191,25/02/2005,16:57,"Consiglio Comunale","Palazzo Vestri, sì alla variante","Approvato il cambio di destinazione d'uso","Al nastro di partenza ora i lavori di restauro nell'ex albergo","Con 22 voti favorevoli dell'Ulivo e 8 contrari dell'opposizione è stata approvata ieri in Consiglio comunale la variante al Regolamento urbanistico per modificare la destinazione di Palazzo Vestri di piazza Duomo, l'ex Stella d'Italia, giudicata non in contrasto con il Piano strutturale del Comune di Prato. La Provincia, locataria dell'immobile, potrà così avviare i lavori di restauro che trasformeranno l'ex albergo in sede di uffici amministrativi provinciali. "
192,http://comunicati.comune.prato.it/generali/?action=dettaglio&comunicato=14200500000192,26/02/2005,14:57,Cultura,"Morris lascia la sua 'fontana' a Prato","Il progetto di Comune, Rotary e Fondazione Cassa","La scultura di uno dei maggiori artisti contemporanei collocata nei giardini del piazzale Falcone e Borsellino","«Le tracce dove erigere il basamento ci sono già, ma sarebbe riduttivo definirla una fontana, è una scultura, un marmo che l'acqua mostrerà nella sua limpidezza e lucentezza». Il sindaco Marco Romagnoli annuncia così l'operazione, che a distanza di 31 anni dalla collocazione nella centralissima piazza S. Marco della «Forma squadrata con taglio» di Henry Moore («forse la sua opera più importante, per le dimensioni e per essere un unico esemplare» dice il noto collezionista d'arte pratese Giuliano Gori), consente ad un altro grande artista contemporaneo, Bob Morris, di lasciare un 'segno' del suo passagio a Prato.
Non a caso il progetto, di cui si parla da mesi, è stato presentato in forma ufficiale stamani all'Auditorium del Centro per l'arte contemporanea 'Luigi Pecci', poco prima della conferenza stampa nella quale lo stesso sindaco e presidente del Museo Romagnoli, il direttore Daniel Soutif e il curatore Jean-Pierre Criqui, hanno illustrato l'esposizione delle opere di Morris, inuagurata nel pomeriggio, che occuperanno le sale del Centro da domani, domenica 27 febbraio, fino al 29 maggio.
E se Morris si è limitato a dire che nell'ideare la sua opera si è ispirato «al disegno del Campidoglio di Michelangelo», la volontà comune di Amministrazione municipale, Fondazione Cassa di Risparmio e Rotary club Prato di mettere la sua 'fontana' nei giardini del piazzale Falcone e Borsellino, si ispira ad un altro ambizioso proposito: fare dell'opera d'arte di Morris il simbolo della Prato del terzo millenio, così come lo è divenuta la scultura di Moore.
Impresa non facile cui ha concorso, come ha spiegato il presidente Aldo Grassi, il Rotary club Prato, che in «occasione dell'anno del centenario del Rotary International, ricorso per l'esattezza lo scorso 23 febbraio, ha profuso le sue energie per dotare la città di un'opera d'arte di assoluto valore, in grado di elevare il prestigio del nome di Prato nel mondo, ma anche di essere memoria negli anni della ricorrenza rotariana».
Fu il Comune che, circa sei anni fa, commissionò l'opera d'arte a Bob Morris, con l'intenzione di collocarla in una delle tante rotonde della città. Intenzione che si arenò per essere «riesumata» dal Rotary. Sta di fatto che il sindaco Marco Romagnoli dette subito il suo ok, al pari del presidente della Fondazione della Cassa di Risparmio Roberto Cenni (rappresentato dal vice presidente l'avv. Aldo Facchini: «E' il desiderio della Fondazione di lasciare un segno e non sarà l'ultimo»), l'Ente che costruirà l'opera, acquisendone la proprietà e sostenendo l'onere finanziario della realizzazione. E così Giuliano Gori, altro socio rotariano, ha contattato nuovamente mesi fa Bob Morris, ricevendone l'immediata approvazione. Il progetto di situare la 'fontana' di Morris in uno spazio urbano della città ha così ripreso quota e sarà concretizzato entro l'anno. «La nostra speranza - spiega il sindaco - era di collocare la scultura nei giardini del piazzale Falcone e Borsellino nel periodo in cui le opere di Morris sono in mostra al Pecci. Purtroppo non è stato possibile». Solo un rinvio però, in attesa che sia espletato il complesso iter burocratico che contempla la cessione della proprietà dal Comune alla Fondazione Cassa, che finanzia come detto l'intera operazione. Oggi non c'è stata la posa della prima pietra, ma di sicuro non trascorrerà il 2005. Anche perchè le tracce per il basamento su cui poggerà la scultura («la collocazione fra l'altro richiede una complessa struttura di ingegneria idraulica» spiega ancora il sindaco) sono già state impresse nei giardini del piazzale Falcone e Borsellino.     "
193,http://comunicati.comune.prato.it/generali/?action=dettaglio&comunicato=14200500000193,02/03/2005,11:36,Infanzia,"Seminario per i genitori dei bambini della scuola dell'infanzia","Venerdì 4 marzo alle 17 a Villa Fiorelli  (Parco di Galceti)","Sarà presentato un metodo per aiutare i figli a superare i conflitti quotidiani","E' rivolto ai genitori dei bambini della scuola dell'infanzia il seminario che i Servizi per l'educazione e la cultura dell'infanzia hanno organizzato per il pomeriggio di venerdì 4 marzo a Villa Fiorelli. Il titolo è da addetti ai lavori: 'Promuovere l'intelligenza interpersonale in un'ottica prosociale'. In realtà è una delle più interessanti occasioni offerte ai genitori per conoscere un metodo con cui rapportarsi con i propri figli per affrontare e risolvere con successo i piccoli grandi problemi quotidiani fin dalla tenera età.
Ma guardiamo, in dettaglio,  di cosa si tratta. Nell'attuale anno scolastico le insegnanti di tutte le scuole materne comunali hanno frequentato un corso di formazione tenuto dal prof. Carlo Ricci, psicologo della salute e docente all'università La Sapienza di Roma che, coadiuvato dalla sua equipe, ha messo a punto un nuovo metodo per facilitare la comunicazione e le relazioni con gli altri e superare con soddisfazione i conflitti quotidiani, come i litigi coi compagni, la scelta dei giochi da fare, la divisione dei compiti.  Le nuove tecniche, da subito messe in pratica dalle insegnanti, funzionano. Un esempio per tutti: quando nasce un litigio, magari perchè due bambini si contendono lo stesso giocattolo, l'insegnante  avvalendosi del nuovo metodo, stimola i bambini a trovare quante più soluzioni possibili al conflitto e a scegliere fra queste quella che può far stare meglio entrambi i bambini.
Non è scontato ma, in genere, questo tipo di approccio riesce ad evitare il peggio e a mettere tutti d'amore e d'accordo. 
Con il seminario di venerdì prossimo, cui parteciperà il prof. Ricci e alcune sue collaboratrici,  anche i genitori potranno vedere come queste tecniche sono state utilizzate nelle scuole e saranno essi stessi invitati a iscriversi a un corso formativo dove potranno familiarizzare con questo metodo per metterlo in pratica anche nell'ambito familiare.
I lavori inizieranno alle 16 e 30 con il saluto dell'assessore alle Politiche Educative, Sabrina Nieri. Seguiranno vari interventi con l'aprofondimento del prof. Carlo Ricci.  Alcune insegnanti illustreranno l'applicazione pratica del metodo a scuola. Il seminario è aperto alla partecipazione di tutti."
194,http://comunicati.comune.prato.it/generali/?action=dettaglio&comunicato=14200500000194,28/02/2005,16:32,Agenda,"«Salviamo l'educazione fisica»","Gli olimpionici per lo sport nella scuola","Un documento sarà inviato al ministro dell'Istruzione Letizia Moratti","La medaglia di bronzo di ginnastica Yuri Chechi e la medaglia d'argento di canoa Josefa Idem nelle Olimpiadi di Atene sono tra i firmatari del documento che sarà inviato al Ministro dell'istruzione Letizia Moratti per chiedere la salvaguardia dell'educazione fisica nelle scuole: la petizione chiede che il decreto legislativo sulla riforma delle scuole superiori di secondo grado, che prevede la riduzione da due ad una sola ora obbligatoria della materia a settimana lasciando l'altra come facoltativa, venga modificato prevedendo invece tre ore settimanali in accordo con le indicazioni europee, l'inserimento del liceo sportivo nel sistema italiano dell'istruzione e dell'insegnamento qualificato dell'attività motoria anche nella scuola primaria impartito da diplomati Isef o laureati in Scienze motorie. 
L'atto, intitolato 'Non c'è educazione senza educazione fisica' è stato presentato e firmato stamattina in Palazzo comunale dal sindaco Marco Romagnoli, l'assessore allo Sport Aldo Milone, i due olimpionici di Atene 2004 Josefa Idem, che ricopre anche la carica di assessore allo Sport del Comune di Ravenna, e Yuri Chechi, fiore all'occhiello dello sport pratese più volte testimonial per iniziative della sua città che promuovono l'attività sportiva, il presidente della Federazione ginnastica d'Italia Riccardo Agabio, il presidente della Confederazione delle associazioni provinciali degli insegnanti di educazione fisica Flavio Cucco, la coordinatrice dell'Ufficio di educazione fisica del Centro servizi amministrativi Elisabetta Faggi e la presidente dell'Associazione dei diplomati Isef di Prato Grazia Biagi. Era presente inoltre Giovanni Biagiotti, direttore del Trofeo città di Prato, che ha sottolineato che l'Italia è già all'ultimo posto in Europa per le ore dedicate all'attività motoria di base nelle scuole: già adesso infatti ne ha un terzo rispetto alla Francia e la metà di Belgio e Germania: Prato presenta però un dato in controtendenza, perchè il 75% della popolazione pratica sport, una delle percentuali più alte in Italia secondo un'indagine commissionata dall'assessorato allo Sport al centro di statistica dell'Università La Sapienza di Roma: «Se sarà convertito in legge il decreto dimezzerà le ore di educazione fisica nelle scuole - ha detto il sindaco Romagnoli - I problemi finanziari dello Stato andrebbero risolti in altro modo e non penalizzando l'educazione dei ragazzi: noi come Comune ci rifiutiamo di sottrarre risorse allo sport e alla cultura. E' necessario invece ricorrere a sinergie e soluzioni che impieghino meglio i mezzi disponibili». «Nonostante i tagli della Finanziaria a Prato siamo riusciti a mantenere un'ampia offerta formativa di base - ha aggiunto l'assessore Milone - In una città in cui lo sport è praticato da persone di ogni età vogliamo dare un segnale forte al Governo affinchè non penalizzi la formazione sportiva nelle scuole». L'orientamento del decreto stride con i principi espressi nel 2004, anno europeo dell'educazione attraverso lo sport, e con l'indizione da parte dell'Onu del 2005 come anno internazionale dello sport e dell'educazione fisica per la pace e lo sviluppo. Uno degli argomenti contro la riduzione del 50% delle ore di ginnastica è stato poi il problema dell'obesità nell'età giovanile, che ha raggiunto li velli preoccupanti in Italia: «Il compito della scuola è educare i ragazzi senza tralasciare alcun aspetto - ha affermato Yuri Chechi, che proprio nella sua città natale ha mosso i primi passi nello sport - Il problema dell'obesità si può risolvere solo attraverso un'adeguata educazione alimentare e motoria che la scuola non può ignorare. Anche in qualità di presidente della Commissione nazionale atleti propongo invece al Ministero di non farsi autogol e di operare un'inversione di rotta dando più importanza alla creazione di una cultura sportiva a scuola. E' un paradosso che in anni dedicati a livello internazionale ai valori dello sport si riduca ulteriormente un livello già basso di attività motoria nelle scuole». 
Le associazioni degli insegnanti di educazione fisica, la Federazione ginnastica e il Coni hanno chiesto ed ottenuto per le prossime settimane un incontro con il ministro Moratti per discutere delle richieste espresse anche nel documento pratese."
195,http://comunicati.comune.prato.it/generali/?action=dettaglio&comunicato=14200500000195,28/02/2005,17:16,Circoscrizioni,"L'orario di ricevimento dei cittadini alla Circoscrizione ovest","Il presidente Mosca riceverà senza appuntamento il mercoledì",,"Da mercoledì 2 marzo il presidente della Circoscrizione Ovest Giovanni Mosca riceverà i cittadini presso la sede del Centro civico in via Isidoro Del Lungo 12 a Galciana tutti i mercoledì dalle 15.00 alle 17.00 senza appuntamento.


"
196,http://comunicati.comune.prato.it/generali/?action=dettaglio&comunicato=14200500000196,01/03/2005,13:27,Infanzia,"Aperte le iscrizioni all'asilo nido","Fino al 10 marzo","Una guida in tre lingue per orientarsi fra le offerte del territorio","Fino al 10 marzo sono aperte le iscrizioni all’asilo nido comunale per il prossimo anno scolastico 2005-2006.
Possono essere iscritti al nido i bambini nati dal 1° gennaio 2003 al 10 marzo 2005. I genitori interessati potranno ritirare  moduli della domanda presso le  circoscrizioni o scaricarli dal sito del Comune www.comune.prato.it
Le domande compilate devono essere riconsegnate alle Circoscrizioni. 
Il  Servizio educazione e cultura dell’infanzia, ha predisposto una  “Piccola Guida ai Servizi Educativi” che, oltre ad essere  scritta in italiano, è tradotta  in tre lingue: inglese, francese e cinese. La guida, disponibile presso le Circoscrizioni, l'Urp, i nidi comunali e privati accreditati e la sede del Servizio educazione e cultura dell'infanzia,  potrà essere un valido aiuto, soprattutto per gli stranieri, per orientarsi fra le offerte alla  prima infanzia disponibili sul territorio pratese.
"
197,http://comunicati.comune.prato.it/generali/?action=dettaglio&comunicato=14200500000197,01/03/2005,15:32,Economia,"La Giunta aderisce allo sciopero dell'8 marzo","Un documento dell'esecutivo cittadino","Il Comune parteciperà col Gonfalone alla manifestazione promossa dai sindacati","La giunta comunale condivide le ragioni e solidarizza con lo sciopero 'per il tessile' indetto  da Cgil-Cisl-Uil per il prossimo 8 marzo.
Il Comune di Prato parteciperà col Gonfalone alla manifestazione promossa dalle organizzazioni sindacali, nella consapevolezza che c'è bisogno di una politica industriale nazionale per consentire alle economie locali di sostenere le sfide su mercati internazionali sempre più aperti e sempre più dominati dalla concorrenza dei paesi di nuova indistrializzazione.
Il Comune di Prato ha investito da tempo la stessa Comunità europea in relazione a politiche specifiche che riaguardano il tessile, soprattutto per quanto concerne le regole del commercio internazionale, e come componente e presidente di Acte Italia, l'associazione che riunisce le comunità tessili europee, ha portato in una sede europea la piattaforma e la petizione, stilata da sindacati e associazione industriali, sul futuro del tessile pratese. 
Il Comune di Prato aderisce allo sciopero dell'8 marzo nella convinzione, peraltro ribadita da Cgil-Cisl-Cisl, che la difesa del tessile, e del valore economico e produttivo del distretto, passa attraverso politiche industriali che determinino condizioni favorevoli all'innovazione, alla ricerca, alla qualità dei prodotti.
Il Comune di Prato appoggia l'iniziativa sindacale. Occorrono scelte precise a sostegno della base produttiva del Paese. Scelte che scommettano sul futuro e sulla possibilità per le produzioni italiane di stare sui mercati internazonali.
La difesa del tessile è questione di strategie che puntano decisamente allo sviluppo e che costituiscano il contesto per nuovi investimenti. 
La Giunta comunale ritiene che occorrano risposte chiare da parte del Governo nazionale e, condividendo le esortazioni del Presidente della Repubblica Carlo Azeglio Ciampi, ritiene che non ci si possa rassegnare al declino industriale del nostro Paese e del distretto. Esistono le capacità e le energie per rinnovare la struttura produttiva dell'economia nazionale e delle economie locali. "
198,http://comunicati.comune.prato.it/generali/?action=dettaglio&comunicato=14200500000198,01/03/2005,13:33,Sindaco,"Romagnoli relatore alla Conferenza Ocse sulle città","Due giorni di discussione sullo sviluppo locale","Al meeting amministratori locali e rappresentanti di governi nazionali","Il sindaco Marco Romagnoli sarà uno dei relatori alla Conferenza internazionale sulla competitività delle città, promossa dall'Ocse (Organizzazione per la cooperazione e lo sviluppo economico, cui aderiscono 30 paesi industrializzati, compresi i maggiori), che si terrà il 3 e 4 marzo in Spagna a Santa Cruz di Tenerife.
La conferenza sarà l'occasione per affrontare le questioni legate allo sviluppo locale e consentirà a sindaci e rappresentanti dei governi locali, cui è rivolta, di confrontarsi su come creare le migliori condizioni sociali ed economiche per attrarre lavoro qualificato e investimenti.
Divisa in cinque sezioni (la prima affronterà gli aspetti macroeconomici della competitività delle città; la seconda tratterà delle politiche per promuovere la diversificazione a livello locale; la terza tratterà della specializzazione economica e delle politiche delle città di media dimensione; la quarta è dedicata all'impatto del terziario sullo sviluppo urbano; l'ultima è invece dedicata al ruolo delle agenzie di sviluppo metropolitano).
Il sindaco Marco Romagnoli sarà impegnato direttamente nel pomeriggio di giovedì 3 nella terza sessione, insieme al sindaco di Eindhoven (Olanda) e alll'assessore allo Sviluppo economico di Newcastle (Inghilterra). La sessione coordinata dal capo della sezione sulla 'governance' territoriale dell'Ocse, sarà aperta da Colin Crouch, capo dell'Istituto di 'governance and public management' alla Warwick Business School.  
La conferenza ha fra i suoi relatori amministratori locali e rappresentantati di governi fra cui il presidente della Provincia di Milano, il sindaco di Instanbul, il ministro giapponese del Territorio, delle infrastrutture e dei trasporti, il governatoree della regione di Stoccolma, il vice.ministro dell'industria spagnolo, rappresentanti delle agenzie per lo sviluppo urbano di Londra e Johannesburg."
199,http://comunicati.comune.prato.it/generali/?action=dettaglio&comunicato=14200500000199,01/03/2005,15:20,Ambiente,"Targhe alterne  e domeniche a piedi, si riparte domani","Dopo la sospensione a causa della neve tornano i provvedimenti","Il 6 marzo blocco totale della circolazione con l'apertura straordinaria e gratuita dei musei","Come era stato annunciato, dopo lo stop dovuto alla neve e al maltempo in città, domani torna la circolazione a targhe alterne e domenica 6 marzo blocco totale nella stessa area delimitata dalla Tangenziale, dalla Declassata, via Borgovalsugana, viale Galilei, viale della Repubblica e viale Marconi. 
La prossima doveva essere la seconda delle due domeniche a piedi consecutive programmate per abbassare i livelli del Pm10, ma quella del 27 febbraio è saltata  appunto per i disagi causati dalle precipitazioni nevose. E' stata comunque effettuata l'apertura straordinaria e gratuita dei musei cittadini, finanziata dall'assessorato all'Ambiente, perchè le prenotazioni per le visite guidate sono state numerose.    
Domani 2 marzo divieto di circolazione per le targhe pari o con l'ultima cifra pari a zero, mentre giovedì stop alle dispari e via libera alle pari. Il provvedimento scatta dalle 10.00 alle 12.30 e riprende dalle 14.30 alle 18.30 ad esclusione di veicoli elettri, a metano o GPL, motoveicoli e ciclomotori, taxi, bus in servizio di linea, bus ed autoveicoli in servizio di noleggio con conducente, autoveicoli delle forze  armate, adibiti a servizi di polizia,  antincendio, autoambulanze e di soccorso in genere,  della Protezione civile, veicoli muniti dello speciale contrassegno per trasporto di persone invalide titolari del contrassegno, veicoli EURO 4, veicoli destinati al trasporto di cose con portata non superiore alle 3,5 t., gli EURO 3 e le categorie di veicoli che come di consueto costituiscono deroga al provvedimento e che hanno la documentazione necessaria per motivare l'ingresso nell'area vietata. 
Stesso orario, stessa area off limits e stesse eccezioni per la domenica a piedi: quindi blocco totale.
Come per le altre domeniche senz'auto ci sarà l'apertura straordinaria dei musei cittadini, con ingresso gratuito e possibilità di effettuare visite guidate gratuite, in collaborazione con l'associazione Amici dei musei e l'associazione Guide Prato (obbligo di prenotazione allo 0574/38207). Ecco gli orari: Museo di Pittura Murale - piazza S. Domenico ore 9,00-13,00/15,00-18,00; Museo dell'Opera del Duomo - piazza Duomo ore 9,30-12.30/15,00- 18,30; Castello dell'Imperatore - piazza delle Carceri ore 9,00-13,00/15,00-18,00; Cassero Medievale - viale Piave ore 10,00-13,00/16,00-19,00; Antiche Stanze di Santa Caterina - via S. Caterina ore 15,30-18,30; Chiesino di Sant'Ambrogio - piazza Mercatale ore 15,30-18,30; Quadreria Comunale - Palazzo Comunale ore 15,30-18,30; Museo del Tessuto - via S. Chiara ore 16,00-19,00.
"
200,http://comunicati.comune.prato.it/generali/?action=dettaglio&comunicato=14200500000200,01/03/2005,16:09,Ambiente,"«Disciplinari per gli incentivi, le norme sono le stesse»","L'assessore Curcio risponde ad un'interrogazione di Bettazzi, An","L'obbligo di rottamazione dei mezzi per ricevere il contributo è stato introdotto da quest'anno","«Le differenze tra i disciplinari degli incentivi per l'acquisto di mezzi ecologici di Firenze e Prato sono dovute solo al fatto che si riferiscono ad annualità diverse, ma per il resto i regolamenti sono omogenei». E' stata questa la risposta dell'assessore all'Ambiente Camilla Curcio al consigliere Maurizio Bettazzi di Alleanza nazionale, che nell'ultima seduta del Consiglio comunale ha chiesto chiarimenti sul fatto che il Comune di Firenze non richiederebbe l'obbligatorietà della rottamazione per ottenere l'incentivo per l'acquisto del nuovo mezzo pulito, mentre il Comune di Prato la prevede: «Perchè questa difformità tra enti preposti all' erogazione dei contributi? - ha scritto il consigliere - La non obbligatorietà della rottamazione consente ad un residente fiorentino di poter realizzare un ulteriore introito vendendo il mezzo, oltre ad incassare il contributo». In realtà,come ha spiegato l'assessore Curcio, si tratta di un equivoco dovuto al fatto che i disciplinari si riferiscono ad annualità diverse: in esecuzione della direttiva regionale in materia, per il 2004 la rottamazione non era richiesta e anche il Comune di Prato non l'ha prevista, ma per il 2005 gli accordi stretti con la Regione la rendono obbligatoria nel nuovo regolamento per distribuire le risorse."
201,http://comunicati.comune.prato.it/generali/?action=dettaglio&comunicato=14200500000201,02/03/2005,14:33,Pace,"Conclusa la missione in Kosovo","La delegazione pratese era partita il 25 febbraio","Mazzoni:  'Soddisfatto per il contributo ai giovani e al futuro del paese'","E' rientrata nella tarda serata di martedì la delegazione pratese partita con un volo militare per il Kosovo il 25 febbraio scorso. Il Comune era rappresentato dall'assessore alla Cultura e alla Pace, Andrea Mazzoni, che si è dichiarato molto soddisfatto del 'piccolo contributo' che Prato è riuscita a dare ai giovani e quindi al futuro di quel paese: la scuola elementare realizzata Resnik con il contributo di 52mila euro del Comitato pro emergenze città di Prato e dalla Caritas diocesana di Prato, Assisi, Nocera e Gualdo.  Oggi la scuola è composta da tre classi  e accoglie circa un centinaio di bambini. Grazie alla nuova struttura, inaugurata nel 2003, i bambini dei villaggi montani vicini a Klina possono andare a scuola senza percorrere a piedi i dieci chilometri che li separavano dalla scuola elementare più vicina. Felici di questa realizzazione il direttore didattico e i tre insegnanti della scuola hanno voluto consegnare alla delegazione pratese un attestato di ringraziamento, citando nell'occasione un proverbio popolare 'Chi apre una scuola chiude una prigione', quasi a sottolineare la speranza che si è ora aperta dopo la terribile esperienza dei massacri che hanno devastato il paese e coinvolto anche i bambini. I ringraziamenti sono arrivati anche dal vice-presidente della Municipalità di Klina, Prenke Gjaj.
Prima di visitare la scuola, la delegazione - formata anche da due rappresentanti della Caritas pratese - si è incontrata con la comunità di giovani volontari del campo Caritas  di Radulok, diretta da Massimo Mezzali, dove sono ospitati quindici bambini, dai cinque ai quattordici anni, provenienti da famiglie che si trovano in situazioni di grave disagio economico.
Il viaggio è proseguito con la visita alle famiglie cui i volontari italiani hanno costruito una casetta in alcuni dei 54 villaggi intorno a Klina. Quindi la delegazione ha visitato il reparto dei Carabinieri  presso il comando interforze Kfor a Pristina  e il Villaggio Italia di Peja dove si trova il contingente dell'esercito italiano.
Domenica 27 febbraio la delegazione pratese è stata raggiunta dal vescovo di Prato, monsignor Gastone Simoni, che nella chiesa di Zlocukane, presso Klina, ha concelebrato la messa con il vescovo del Kosovo.
'Il viaggio - ha commentato Mazzoni - è stato segnato da momenti di forte commozione. Abbiamo visto i segni della pulizia etnica : fosse comuni, interi villaggi abbandonati dai serbi di cui restano solo gli scheletri delle case.  Per un assessore alla Pace è un'occasione che conferma la necessità di esperire sempre nuovi percorsi di pacificazione'.  
"
202,http://comunicati.comune.prato.it/generali/?action=dettaglio&comunicato=14200500000202,02/03/2005,13:15,Appuntamenti,"Proiezione del film «Un futuro per la memoria»","Auditorium istituto «Gramsci-Keynes», via Reggiana 106","Viaggio da Prato a Ebensee per non dimenticare nella pellicola di Massimo Sani","Domani, giovedì 3 marzo alle ore 9,30, all'auditorium dell'Istituto «Gramsci-Keynes» via Reggiana 106, si terrà un'iniziativa, organizzata dall'Associazione gemellaggio Prato-Ebensee e il Museo della Deportazione, in occasione dell'anniversario degli scioperi del marzo 1944 e in memoria di Roberto Castellani a tre mesi dalla sua scomparsa.
«Dallo sciopero generale del marzo 1944 alla deportazione, dalla memoria del lager al gemellaggio della pace Prato-Ebensee», questo il titolo della manifestazione che prevede la proiezione del film di Massimo Sani «Un futuro per la memoria» (1997) viaggio da Prato ad Ebensee, due città europee gemellate per non dimenticare.
Dopodiché interverranno Andrea Mazzoni presidente dell'associazione Prato-Ebensee, Josef Piontek presidente dell'associazione Ebensee-Prato, Camilla Brunelli coordinatrice del Museo della Deportazione di Prato e Wolfgang Quatember direttore del Museo-Memoriale di Ebensee, saranno presenti rappresentanti dell'Aned e dell'Ampi."
203,http://comunicati.comune.prato.it/generali/?action=dettaglio&comunicato=14200500000203,02/03/2005,13:38,Circoscrizioni,"In visita al Corridoio Vasariano","Martedì 15 marzo in programma a Firenze","Organizzata dalla commissione cultura del quartiere Nord","La commissione cultura della Circoscrizione Nord ha organizzato per il giorno martedì 15 marzo una gita in treno a Firenze, con visita al Corridoio Vasariano.
Il programma prevede: alle ore 10,40  ritrovo alla Stazione centrale per la partenza, alle 12 pranzo alla mensa delle Poste, alle 12,40 ingresso agli Uffizi e visita di alcune sale, ore 14,30 visita al Corridoio Vasariano, infine alle ore 15,45 visita alle Grotte Buontalenti.
I costi prevedono l'ingresso agli Uffizi, al Corridoio Vasariano e alle Grotte Buontalenti con guida (euro 8,50), il pranzo (euro 6,50) e il biglietto del treno, mentre per i minori di anni 18 e per chi ha oltre 65 anni la gita è gratis.
Per prenotazioni ed informazioni rivolgersi alla Circoscrizione Nord tel. 0574-697711.
"
204,http://comunicati.comune.prato.it/generali/?action=dettaglio&comunicato=14200500000204,02/03/2005,15:31,Agenda,"Pioggia di euro per gli incentivi ai mezzi ecologici","96.600 euro di residuo 2004 accorpati ai fondi per il 2005","Impennata a febbraio nelle richieste di contributo per le trasformazioni a gpl e metano: in un mese sono state 40","Pioggia di euro per l'acquisto di veicoli merci leggeri alimentati a gpl, metano o bifuel, per  biciclette elettriche, ciclomotori e motocicli e per l'installazione di impianti a gas in veicoli a benzina, per cui c'è stata un'impennata di richieste nell'ultimo mese: sono aumentati infatti gli incentivi destinati a queste categorie di mezzi ecologici per l'aggiunta di 96.600 euro di fondi regionali provenienti dal residuo 2004, che erano rimasti inutilizzati. L'assessorato all'Ambiente ha chiesto di poter recuperare ed utilizzare la somma per l'incentivazione del rinnovo dei mezzi più inquinanti accorpando i 96.600 euro ai 350.000 stanziati dalla Regione per il 2005 con lo stesso obiettivo. La richiesta è stata accolta determinando un cambiamento nella distribuzione delle risorse: 150mila euro saranno destinati ai contributi per chi acquista mezzi commerciali leggeri con portata inferiore o uguale a 3,5 tonnellate a gas, metano, bifuel, elettrici o ibridi, 250mila all'acquisto di mezzi nuovi a gas o doppia alimentazione e per le trasformazioni di veicoli a benzina catalizzati e non catalizzati, di cui 50mila prelevati dal residuo di 96.600, e 46.600 alle biciclette elettriche, i ciclomotori e i motocicli.
Facendo un riepilogo degli incentivi erogati nel 2004, spicca il dato relativo alle conversioni a metano e gpl dei veicoli a benzina, che l'anno scorso fino al 31 gennaio 2005 sono state in tutto 10 per i mezzi catalizzati ed 11 per i non catalizzati, mentre nell'arco di un solo mese, fino al 28 febbraio, hanno fatto registrare un boom di 40 richieste di contributo, probabilmente anche per effetto del provvedimento delle targhe alterne. 
Gli incentivi erogati per l'acquisto di auto bifuel (1500 euro) sono stati 20 per un totale di 30.000, per le biciclette elettriche (200 euro) 145	per un finanziamento di 29.000 euro complessivi, per i ciclomotori Euro 2 (200 euro) sono state accolte 230 richieste con erogazione totale di 46.000, per i ciclomotori elettrici (750 euro) 112.500 divisi in 150 domande, per le installazione di impianti GPL/Metano su autoveicoli non catalizzati (300 euro) 3.300 totali per 11 richieste, mentre quelli per le auto catalitiche (1000 euro) sono stati 10.000 divisi in 10 domande: «Proprio il dato dell'aumento delle richieste di contributo per le trasformazioni a gpl e metano costituisce un buon segno ed è indicativo della validità dell'attività d'informazione ai cittadini compiuta dall'Amministrazione comunale duante queste prime settimane di targhe alterne - commenta l'assessore all'Ambiente Camilla Curcio - Grazie all'informazione data i cittadini hanno preso coscienza del fatto che c'è un'alternativa ai mezzi più inquinanti e del fatto che l'inquinamento atmosferico è un problema serio per tutti che v affrontato. Per questo siamo in attesa di provvedimenti da parte del Governo per l'infrastrutturazione del trasporto pubblico e gli incentivi per il rinnovo del parco veicoli, ma ancora non pervengono segnali in questo senso».


"
205,http://comunicati.comune.prato.it/generali/?action=dettaglio&comunicato=14200500000205,02/03/2005,15:52,Appuntamenti,"Le donne della Resistenza protagoniste dell'8 marzo","La Festa della Donna si lega quest'anno alla Liberazione","Il 5 marzo nel salone consiliare sarà presentata la ricerca che raccoglie le testimonianze di chi ha vissuto quegli anni","I valori della Festa della donna quest'anno, a 60 anni dalla Liberazione dall'occupazione nazi-fascista, saranno uniti a quelli della Resistenza: al ruolo delle donne come protagoniste di questo cruciale periodo è infatti dedicata la ricerca di Laura Antonelli che sarà presentata sabato prossimo 5 marzo alle 16.00 nel Salone consilare del Palazzo comunale. Il titolo dell'iniziativa, organizzata dal Comune e dalla Commissione Pari opportunità è 'Le donne della Resistenza in Toscana tra storie di vita e riflessioni pedagogiche' e vi interverranno il sindaco Marco Romagnoli, le consigliere provinciali per le Pari opportunità Linda Pieragnoli e Rita Pieri e la professoressa Giulia Di Bello dell'Università di Firenze. L'attrice Anna Tofani leggerà alcuni brani delle testimonianze delle donne protagoniste della ricerca. "
206,http://comunicati.comune.prato.it/generali/?action=dettaglio&comunicato=14200500000206,02/03/2005,16:09,Scuola,"La presentazione del progetto per la nuova scuola  in via Taro","Domani alle 16.30 presso l'elementare Ciliani","Parteciperanno gli assessori Nieri e Giardi","Sarà presentato domani alle 16.30 presso la scuola elementare Ciliani di via Taro il progetto della nuova scuola dell'infanzia e della ristrutturazione di quella elementare. All'illustrazione parteciperanno l'assessore ai Lavori pubblici Enrico Giardi e l'assessore alla Pubblica istruzione Sabrina Nieri.
"
207,http://comunicati.comune.prato.it/generali/?action=dettaglio&comunicato=14200500000207,03/03/2005,10:18,Ambiente,"Targhe alterne, oggi sospese","La decisione a causa della situazione meteo",,"Circolazione a targhe alterne sospesa nella giornata odierna (potevano circolare i mezzi con la targa pari), causa neve e la necessità di assicurare i servizi per far fronte al maltempo."
208,http://comunicati.comune.prato.it/generali/?action=dettaglio&comunicato=14200500000208,04/03/2005,12:55,Cultura,"«Parliamo di scienza» in cinque incontri","La rassegna dal 7 al 18 marzo al Teatro Magnolfi","E' promossa da Provincia e Comune di Prato e dall'Istituto di analisi dei sistemi","«Parliamo di scienza» è il titolo della rassegna di incontri, promossa dagli assessorati alla Cultura del Comune e della Provincia di Prato e dall’Istituto di analisi dei sistemi ed informatica del Cnr, nell’ambito del XV Settimana della Cultura scientifica e tecnologica in Toscana, (7-18 marzo 2005). 
Dopo il sucesso dello scorso anno Prato ripropone l'iniziativa, curata da Giuseppe Pirillo e Brunetto Piochi, ospitando cinque incontri che si terranno nel rinnovato Teatro Magnolfi dal 7 al 18 marzo.
L’attività culturale è spesso incardinata nel nostro paese sul versante artistico-umanistico ed è un esigenza reale quella di promuovere una più ampia e differente conoscenza scientifica, anche come contributo ad alimentare, specie fra i giovani, il gusto della scoperta, la sfida alle infinite domande ed incognite che sollecitano la mente umana. Il programma è un piccolo contributo offerto alla città, in un luogo come il nuovo Teatro Magnolfi, destinato a  diventare punto di riferimento delle iniziative culturali.
In cartellone diversi appuntamenti presieduti da prestigiosi scienziati: il primo intervento (si terrà il 7 marzo alle 21) “Scolpire il suono” è proposto da Leonello Taraballa musicista/informatico, ricercatore presso l'Area della ricerca del Cnr di Pisa e docente di Informatica musicale alla facoltà di Informatica dell'Università di Pisa. Già allievo di Pietro Grossi, pioniere in Italia della computer music a partire dalla fine degli anni '60, ha sviluppato i temi del controllo gestuale realtime di musica elettroacustica, realizzando appositi dispositivi e sistemi di rilevamento gestuale e software specializzati nella produzione del suono digitale. 
Il 9  marzo alle 21 segue “Come vincere (o perdere) al lotto” di Stefano Marmi, professore ordinario di Sistemi dinamici presso la Classe di Scienze, Scuola Normale Superiore di Pisa. Dopo aver conseguito laurea e dottorato all'Università di Bologna, è stato professore associato ad Udine e ricercatore a Firenze. Premio Isaac 1999. Marmi ha trascorso lunghi periodi di ricerca presso il Dipartimento di matematica della Freie Universität di Berlino e il Dipartimento di matematica dell'Università di Parigi Sud (Orsay). Autore di due libri e circa 35 articoli. Principali interessi di ricerca: sistemi dinamici, moti quasi periodici, teoria analitica dei numeri (frazioni continue) e applicazioni della matematica alle bioscienze e alla medicina.
Il terzo appuntamento (16 marzo, ore 21) è con Claudio Bernardi e “La geometria frattale della natura”. Professore ordinario di Matematiche complementari all'Università 'La Sapienza' di Roma, si occupa prevalentemente di logica matematica, di didattica e divulgazione della matematica. Bernardi ha partecipato a numerosi convegni e conferenze in Italia e all'estero, ed ha tenuto corsi in varie università italiane e straniere, oltre ad essere stato 'visiting professor' negli Usa e in Francia. Presidente della Commissione italiana per l'insegnamento della matematica, è membro della Commissione scientifica dell'Unione matematica Italiana. Dal 1999 è direttore della rivista 'Archimede'. 
Il 17 marzo è la volta di Mario Primicerio, professore ordinario dal 1975 ed ex preside della Facoltà di Scienze matematiche fisiche e naturali. La conferenza (ore 21) è intitolata “Quale matematica per l’industria?”. Primicerio è coordinatore del Dottorato di ricerca in matematica. I suoi studi riguardano prevalentemente la modellizzazione di fenomeni e i processi di interesse industriale. E' autore di oltre 120 articoli di ricerca, pubblicati sulle principali riviste internazionali e di numerosi volumi e testi di rassegna e di divulgazione. Inoltre è stato tra i fondatori dell'European consortium for mathematics in industry. Presidente della Società italiana di Matematica applicata e industriale (Simai), ha diretto importanti progetti di ricerca a carattere transnazionale. Primicerio ha tenuto corsi e conferenze nelle principali università europee, in numerosi dipartimenti statunitensi, in America Latina, in Cina, in Giappone ecc. Membro della Commissione italiana per l'Unesco dal 1985, è vice presidente dal 1999. Fa parte dei comitati di numerose società e periodici scientifici. Socio corrispondente dell'Accademia nazionale dei Lincei e dell'Accademia della Colombaria di Firenze.
La rassegna si conclude il 18 marzo con “Il nostro futuro biologico” di Edoardo Boncinelli, ex capo del Laboratorio di Biologia molecolare dello sviluppo presso il Dipartimento di ricerca dell'Istituto scientifico H-San Raffaele. Docente di Biologia e genetica presso l'Università Vita-Salute di Milano e direttore della Scuola internazionale superiore di studi avanzati di Trieste. Ha pubblicato, fra l'altro, 'A caccia di geni' (Roma, 1996), 'I nostri geni' (Torino, 1998), 'Il cervello la mente e l'anima' (Milano, 2000).
"
209,http://comunicati.comune.prato.it/generali/?action=dettaglio&comunicato=14200500000209,03/03/2005,16:22,Appuntamenti,"La Festa della Donna e la Resistenza","Le manifestazioni per l'8 Marzo","Numerose sono le iniziative promosse dalle Circoscrizioni comunali","I valori della Festa della donna quest'anno, a 60 anni dalla Liberazione dall'occupazione nazi-fascista, saranno uniti a quelli della Resistenza: al ruolo delle donne come protagoniste di questo cruciale periodo è infatti dedicata la ricerca di Laura Antonelli che sarà presentata sabato prossimo 5 marzo alle 16 nel Salone consilare del Palazzo comunale. Il titolo dell'iniziativa, organizzata dal Comune e dalla Commissione Pari opportunità è «Le donne della Resistenza in Toscana tra storie di vita e riflessioni pedagogiche» e vi interverranno il sindaco Marco Romagnoli, le consigliere provinciali per le Pari opportunità Linda Pieragnoli e Rita Pieri e la professoressa Giulia Di Bello dell'Università di Firenze. L'attrice Anna Tofani leggerà alcuni brani delle testimonianze delle donne protagoniste della ricerca. 
L'Assessorato alla Multiculturalità, alla Partecipazione e al Decentramento ha organizzato un  incontro per la riapertura del Laboratorio del Tempo   domenica 6 Marzo: dalle 15,00 negli spazi di via Filicaia 34/7. L'iniziativa è patrocinata dalla Provincia di Prato ed è stata organizzata con la collaborazione di Cgil, Cisl, Uil, Arci, Caritas e Circoscrizioni.
La festa della donna nelle Circoscrizioni.
CIRCOSCRIZIONE OVEST. Martedì 8 marzo alle ore 17,00 «L'arte in donna», mostra di elaborati artistici al femminile organizzata dalla Circoscrizione in collaborazione con il gruppo d'interesse culturale «Occasione donna» e il circolo Arci S.Paolo, via Cilea 3, presso il quale si svolgerà l'iniziativa. Inoltre, l'agenzia Premiere, proporrà uno spettacolo di intrattenimento e animazione. A tutte le partecipanti sarà offerto un mazzolino di mimosa. L'ingresso è libero e gratuito.
CIRCOSCRIZIONE EST. Ancora martedì 8 marzo alle ore 21, nell'Aula Magna dell'Istituto «T.Buzzi», viale della Repubblica 9, «Festa della donna - Poesia sostantivo femminile» uno spettacolo dedicato alle poesie sui temi femminili, canti, suoni e musiche popolari toscane con Lisetta Luchini chitarra e voce, Luca Di Volo fiati e archi, Eleonora Tassinari fisarmonica e archi, direttore di scena Franco Casaglieri. Oltre al tradizionale mazzetto di mimosa per le signore, ai presenti sarà donato il libretto contenente le poesie dello spettacolo. Inoltre, nell'atrio dell'Istituto, sarà inaugurata una mostra di pittura e scultura, curata dall'associazione culturale pratese «Il Castello», che rimarrà aperta fino al 18 marzo prossimo. Saranno esposte opere degli artisti Mario Aniello, Serena Bocchi, Antonio Bruno, Maria Teresa D'Adamo, Franco Gianassi, Gino Lappano, Giorgio Lorenzoni, Nicola Mancino, Maria Grazia Panella, Lia Pecchioli, Angela Pratesi, Luigi Rindi, Letizia Santanna, Giancarlo Scopello, Paolo Tommasi e Laura Trinci.
La CIRCOSCRIZIONE CENTRO offre mimosa e rinfreschi, martedì 8 marzo alle ore 16, in tre spazi del proprio territorio: al centro sociale in via Torino, al centro sociale Prato Centro, via dei Tintori 62, e al centro polivalente Michele Ventrone, via delle Gardenie San Giusto. Inoltre, mercoledì 9 marzo alle ore 21, la Circoscrizione propone «Note e sorrisi di donna» serata musicale con il gruppo «Apprendista Bardo», l'ingresso è gratuito.
La CIRCOSCRIZIONE SUD, in collaborazione con l'associazione «Gte» (Giovani della Terza Età), propone per mercoledì 9 marzo alle ore 20,30 al circolo «Risaliti», piazza Gelli 14 (San Giusto), una cena con musica dal vivo. E' obbligatoria la prenotazione da effettuare, entro il 7 marzo, presso la Circoscrizione Sud, via delle Badie 130, tel.0574/559251, la quota è di 15 euro. 
CIRCOSCRIZIONE NORD: giovedì 10 marzo alle ore 18,30 a Villa Fiorelli, via di Galceti 64 (Parco di Galceti), una serata di musica e allegria in compagnia delle donne del mondo, curata dall'associazione «La Nara». Il programma prevede, dopo il saluto delle autorità, la lettura di poesie e brani da parte dell'associazione «Le ragazze di Eva», uno spettacolo di danza egiziana con l'associazione «Fonum», canti e balli eseguiti dalla comunità di migranti presenti a Prato, inoltre saranno esposti i prodotti dell'associazione «Moica». La Circoscrizione Nord offrirà un buffet con assaggio di cibi tipici preparati dalle associazioni migranti e mimosa a tutte le partecipanti. Il ricavato dell'iniziativa, a offerta libera, sarà devoluto in beneficienza. Per informazioni e prenotazioni telefonare alla Circoscrizione Nord 0574/697740.           "
210,http://comunicati.comune.prato.it/generali/?action=dettaglio&comunicato=14200500000210,03/03/2005,15:26,"Protezione civile","Neve in città, è ancora emergenza","Massima mobiltazione di Protezione civile, vigili e Asm","I disagi più gravi sulla Tangenziale e nelle strade pedecollinari. Ancora pericolo per il ghiaccio","Per la seconda volta in pochi giorni la neve ha messo in crisi la città provocando disagi soprattutto alla circolazione, tanto che sono state sospese anche le targhe alterne: la Protezione civile è mobilitata fin dalle 5.00 di stamani quando ha cominciato a nevicare in pianura. Nelle ore seguenti l'allarme sembrava rientrato, ma poco dopo le 9.00 ha cominciato a nevicare con maggiore intensità facendo peggiorare velocemente la situazione, per cui è stato necessario intervenire sulle arterie di scorrimento principali e nelle zone pedecollinari con 12 mezzi tra spargisale e spalaneve di Asm e imprese private.
Il momento più critico si è verificato a metà mattina sulla Tangenziale all'altezza del cavalcavia di Narnali, dove i mezzi pesanti sono slittati rimanendo per traverso sulla carreggiata: in pochi minuti si è formata una lunga colonna di auto che impediva anche l'arrivo dei mezzi di soccorso e spargisale. La situazione è stata risolta facendo arrivare i mezzi in controsenso con la scorta della Polizia municipale. 
Tanti gli interventi anche nelle zone collinari, dove il problema maggiore è stato la formazione di lastre di ghiaccio che hanno costretto alla circolazione con le catene. 
Tra le diverse operazioni compiute in queste ultime ore, la Polizia municipale si è incaricata anche di portare i pasti caldi della mensa nelle scuole. 
La Protezione civile continuerà a coordinare l'azione dei vigili e delle squadre Asm per tutta la giornata fino a che l'allarme non sarà rientrato: infatti anche se l'intensità della perturbazione sta diminuendo, uno dei pericoli più grossi ora è rappresentato dal ghiaccio che continua a formarsi nelle strade soprattutto collinari a causa delle basse temperature. La Protezione civile raccomanda per questo la massima prudenza. "
211,http://comunicati.comune.prato.it/generali/?action=dettaglio&comunicato=14200500000211,04/03/2005,11:26,Circoscrizioni,"La commissione Ambiente presenta il progetto 'Ecologiamo'","Lunedì 7 marzo alle 21,15, alla circoscrizione Nord","Sarà illustrato anche il programma primavera-estate delle iniziative sportive","Lunedì 7 marzo, alle 21,15, nella sede della circoscrizione Prato Nord (Via Sette Marzo), si riunisce la commissione Urbanistica, Ambiente, Verde pubblico e Sport. All'ordine del giorno la presentazione di 'Ecologiamo', un progetto finalizzato alla sensibilizzazione dell'opinione pubblica sulle questioni ambientali. Il presidente della commissione, Marco Baldi, oltre a illustrare in tutti i dettagli l'iniziativa, presenterà il calendario primavera-estate delle manifestazioni sportive che prevede anche il coinvolgimento delle associazioni ambientali."
212,http://comunicati.comune.prato.it/generali/?action=dettaglio&comunicato=14200500000212,04/03/2005,13:57,Agenda,"Anniversario degli scioperi del '44 e delle deportazioni naziste","Lunedì 7 marzo alle 10,30 al Castello dell'Imperatore","Il sindaco deporrà una corona di alloro alla targa in ricordo della deportazione","Lunedì 7 marzo ricorre l'anniversario degli scioperi del marzo 1944 e delle deportazioni nei campi di concentramento nazisti.
Il Comitato per le celebrazioni del 60° anniversario della Resistenza e della Liberazione, insieme al Comune e alla Provincia di Prato, celebreranno, come di consueto, questa indelebile data. 
Alle ore 10,30, il sindaco Marco Romagnoli deporrà una corona di alloro alla targa in ricordo della deportazione. La targa è collocata nel prato tra la chiesa di S. Maria delle Carceri e il Castello dell'Imperatore."
213,http://comunicati.comune.prato.it/generali/?action=dettaglio&comunicato=14200500000213,04/03/2005,13:56,Circoscrizioni,"Nord, inizia un corso di apicoltura","A partire da martedì 8 marzo alle 21","Si terrà nell'aula di  via 7 Marzo al numero 4z3","Martedì 8 marzo alle 21, in via 7 Marzo 4z3, inizia il corso gratuito di apicoltura, organizzato dalla commissione Cultura della circoscrizione Nord. Proseguirà, tutti i martedì e venerdì, fino al 1° aprile.
Si tartta di otto lezioni teoriche tenute dall'esperto apistico Venio Zoppi che, partendo dalla storia delle api dalla loro orgine ad oggi, illustrerà durante il corso anche i vari tipi di allevamento: amatoriale, professionale e allevamento di regine con relative indicazioni per l'installazione di un apiario, la nutrizione e il trasferimento dalle arnie, la raccolta del polline, produzione della cera e l'impollinazione dei fiori. Infine tratterà i problemi delle malattie della covata e le malattie dell'ape adulta, affrontando nello specifico la storia della varroa dall'arrivo in Italia alle prime cure.
Oltre alle lezioni teoriche il corso prevede anche quattro esercitazioni pratiche che si terranno ogni sabato dal 12 marzo al 9 aprile dalle 9 alle 12 all'apicoltura «La Cava», via di Cantagallo 120. I partecipanti dovranno essere muniti di guanti e maschera.
Per informazioni rivolgersi alla Circoscrizione Nord, via 7 Marzo 15 tel.0574/697711."
214,http://comunicati.comune.prato.it/generali/?action=dettaglio&comunicato=14200500000214,04/03/2005,13:50,"Pubblico Impiego","Assemblea sindacale dei dipendenti comunali","Martedì 8 marzo dalle 10.30 alle 12.30","Possibili disagi negli uffici aperti al pubblico","I sindacati Cgil, Cisl e Uil hanno convocato per martedì 8 marzo, dalle 10,30 alle 12.30, nell'aula consiliare del palazzo comunale,  l'assemblea dei dipendenti comunali.  All'incontro sindacale non parteciperanno, in quanto esonerati sulla base degli accordi vigenti, i dipendenti che lavorano nei nidi e nelle scuole dell'infanzia. 
Negli altri uffici aperti al pubblico potrebbero verificarsi dei disagi. "
215,http://comunicati.comune.prato.it/generali/?action=dettaglio&comunicato=14200500000215,04/03/2005,14:33,Agenda,"Riscaldamenti accesi fino a 16 ore al giorno","Ampliata la fascia oraria di funzionamento","La decisione è stata presa dalla giunta per far fronte al calo delle temperature","I riscaldamenti potranno restare accesi fino a 16 ore al giorno: secondo quanto deciso dalla giunta stamani, fino al 15 marzo la fascia oraria di funzionamento degli impianti di riscaldamento è stata ampliata da 12 a 16 ore a causa dell'irrigidimento delle condizioni meteorologiche di questi ultimi giorni. "
216,http://comunicati.comune.prato.it/generali/?action=dettaglio&comunicato=14200500000216,04/03/2005,16:09,Finanze,"Niente aumenti tributari, tariffe all'inflazione","La giunta approva lo schema di Bilancio 2005","Spese per 137 milioni di euro, entrate per 128, differenza coperta con i proventi delle concessioni edilizie","Circa 97 milioni di euro di investimenti, con una spesa corrente che si aggira sui 137 milioni di euro ed entrate che ammontano a 128 milioni, per una differenza di nove milioni e 260 mila euro coperta dai proventi delle concessioni edilizie. Sono questi i grandi numeri delllo schema generale di Bilancio di previsione 2005, chiuso stamani dalla Giunta (fatta eccezione per la Tia, la nuova tariffa per i rifiuti), che sarà consegnato giovedì ai consiglieri comunali.
Quanto alle entrate tributarie non aumenta l'Ici, che rimane fissata al 5,9 per mille, con detrazoni per la prima casa per 237 euro, così come resta invariata l'addizionale Irpef a livello dello 0,3%. Per le tariffe invece la crescita media si aggira attorno al 12%, che è nella sostanza l'ammontare dell'inflazione dal loro ultimo ritocco. Dice l'assessore alle Finanze e vice sindaco Roberto Bencini: «Abbiamo  mantenuto inalterate le grandezze tributarie, che non subiscono aumenti, sulle tariffe c'è il recupero dell'inflazione programmata. Al contempo cerchiamo, anche con questo BIlancio, di conservare un alto livello di investimenti».
La spesa corrente, con una spesa per il personale di 42 milioni e 274 mila euro, all'incirca il 31,80% dell'intero ammontare, è suddivisa in 126 milioni e 410 mila euro di uscite, a cui vanno aggiunti i 10 milioni e 850 mila euro di rimborso prestiti. Un aumento complessivo di 11 milioni di euro, dovuto in gran parte ai maggiori impegni del personale (3 milioni e 351 mila euro), causa i superiori costi contrattuali e gli accontonamenti contrattuali a livello decentrato, nonchè all'incremento della spesa per i servizi, dalla refezione scolastica ai fondi per le politiche sociali, cresciuti questi ultimi di 1 milione e 686 mila euro. 
Per le entrate si prevedono 80 milioni e 710 mila euro derivanti dai tributi, che comunque scontano circa 20 milioni di euro in meno, ossia il gettito Tarsu che sparisce per far posto alla Tia; quasi 26 milioni di trasferimenti finanziari da altri Enti; più di 21 milioni di entrate extratributarie.
Detto del non aumento fiscale, inalterato ai parametri del precedente mandato amministrativo, le tariffe subiscono incrementi, derivanti dal conteggio dell'inflazione programmata dei precedenti anni. Ferme le tariffe per l'affissione, Tosap e pubblicità, mai ritoccate dal 2000, subiscono un aumento medio del 20/25%. 
Aumenti contenuti per quanto riguarda la mensa scolastica, dove cresce soltanto il buono pasto da 1,80 a 2,15 euro, mentre non sono previsti incrementi per l'abbonamento mensile. I parametri Isee (indicatore della situazione economica equivalente) guideranno invece le tariffe per gli asili nido: dalla diminuzione della prima fascia Isee, per redditi familiari inferiori a 5460 euro, con la tariffa che scende da 41,32 a 41 euro, si passa all'incremento massimo da 264 a 296 euro, con tutti i passaggi intermedi, per la fascia di reddito fra 27 mila e 32 mila euro (oltre 32 mila euro si paga la tariffa massima).  
Crescono mediamente del 20% circa le tariffe per gli impianti sportivi, differenziate per il tipo di attività (giovanile e non), per discipline sportive, per caratteristiche (partita o allenamento). Scende invece da 400 euro del voto del Consiglio comunale nell'ambito del Piano economico e finanziario per i cimitaeri a 240 euro la tariffa per le sepolture (inumazioni), comprensiva anche delle esumazioni e della cremazione (gratuita) per gli indecomposti al momento della riesumazione.
Tutte le nuove tariffe entreranno in vigore il prossimo 21 marzo, mentre quelle scolastiche da settembre.
La previsione per gli investimenti sfiora i 100 milioni di euro. Fra le voci più rilevanti i 7,5 milioni, distribuiti in parti uguali per ognuna delle cinque Circoscrizioni pratesi, di «Prato città curata», i 4 milioni e 374 mila euro per le politiche abitative, compreso l'acquisto di alloggi per gestire l'emergenza, gli oltre 4 milioni per il Museo civico, gli 11 milioni da trasferimenti regionali per l'area ex Banci, i 5,8 milioni per i progetti di mobilità urbana, i 9 milioni per le politiche ambientali.   
        "
217,http://comunicati.comune.prato.it/generali/?action=dettaglio&comunicato=14200500000217,04/03/2005,15:47,Appuntamenti,"Una settimana di incontri  per divulgare il sapere scientifico","Parliamo di scienza, 5  conferenze al teatro Magnolfi dal 7 marzo","Presentata stamani in Comune la rassegna, che spazierà dalla biologia a come vincere al lotto con la matematica","Alzare il basso livello di istruzione scientifica e divulgare dei saperi e dei risultati non inferiori per importanza alla cultura umanistica: sono questi gli obiettivi della rassegna di incontri «Parliamo di scienza», presentata stamani in Municipio dagli assessori alla Cultura di Comune e Provincia Andrea Mazzoni e Paola Giugni e da Giuseppe Pirillo, curatore dell'iniziativa insieme a Brunetto Piochi. Il ciclo di conferenze, che sarà avviato il 7 marzo per terminare il 18 al teatro Magnolfi, è infatti promosso dai due assessorati e dall’Istituto di analisi dei sistemi ed informatica del Cnr nell’ambito del XV Settimana della Cultura scientifica e tecnologica in Toscana che si tiene dal 14 al 20 marzo. 
Il calendario è composto da cinque incontri dedicati a varie discipline scientifiche e rivolti ad un pubblico eterogeneo ma non tecnico, privilegiando gli studenti delle scuole medie superiori. Ogni conferenza sarà tenuta da illustri scienziati di livello internazionale che esporranno però le lezioni con linguaggio semplice ed esplicativo: si comincia il 7 marzo alle 21 con la conferenza-spettacolo “Scolpire il suono”,  proposto da Leonello Tarabella, musicista/informatico, ricercatore presso l'Area della ricerca del Cnr di Pisa e docente di Informatica musicale alla facoltà di Informatica dell'Università di Pisa. Già allievo di Pietro Grossi, pioniere in Italia della computer music a partire dalla fine degli anni '60, ha sviluppato i temi del controllo gestuale realtime di musica elettroacustica, realizzando appositi dispositivi e sistemi di rilevamento gestuale e software specializzati nella produzione del suono digitale. 
Il 9  marzo alle 21 segue “Come vincere (o perdere) al lotto” di Claudio Bernardi, professore ordinario di Matematiche complementari all'Università 'La Sapienza' di Roma, si occupa prevalentemente di logica matematica, di didattica e divulgazione della matematica. Bernardi ha partecipato a numerosi convegni e conferenze in Italia e all'estero, ed ha tenuto corsi in varie università italiane e straniere, oltre ad essere stato 'visiting professor' negli Usa e in Francia. Presidente della Commissione italiana per l'insegnamento della matematica, è membro della Commissione scientifica dell'Unione matematica Italiana. Dal 1999 è direttore della rivista 'Archimede'. 
Il terzo appuntamento (16 marzo, ore 21) è con Stefano Marmi e “La geometria frattale della natura”: Marmi è professore ordinario di Sistemi dinamici presso la Classe di Scienze, Scuola Normale Superiore di Pisa. Dopo aver conseguito laurea e dottorato all'Università di Bologna, è stato professore associato ad Udine e ricercatore a Firenze. Premio Isaac 1999. Ha trascorso lunghi periodi di ricerca presso il Dipartimento di matematica della Freie Universität di Berlino e il Dipartimento di matematica dell'Università di Parigi Sud (Orsay). Autore di due libri e circa 35 articoli. Principali interessi di ricerca: sistemi dinamici, moti quasi periodici, teoria analitica dei numeri (frazioni continue) e applicazioni della matematica alle bioscienze e alla medicina.
Il 17 marzo è la volta di Mario Primicerio, professore ordinario dal 1975, ex preside della Facoltà di Scienze matematiche fisiche e naturali e anche ex sindaco di Firenze. La conferenza (ore 21) è intitolata “Quale matematica per l’industria?”. Primicerio è coordinatore del Dottorato di ricerca in matematica. I suoi studi riguardano prevalentemente la modellizzazione di fenomeni e processi di interesse industriale. E' autore di oltre 120 articoli di ricerca, pubblicati sulle principali riviste internazionali e di numerosi volumi e testi di rassegna e di divulgazione. Inoltre è stato tra i fondatori dell'European consortium for mathematics in industry. Presidente della Società italiana di Matematica applicata e industriale (Simai), ha diretto importanti progetti di ricerca a carattere transnazionale. Primicerio ha tenuto corsi e conferenze nelle principali università europee, in numerosi dipartimenti statunitensi, in America Latina, in Cina, in Giappone ecc. Membro della Commissione italiana per l'Unesco dal 1985, è vice presidente dal 1999. Fa parte dei comitati di numerose società e periodici scientifici. Socio corrispondente dell'Accademia nazionale dei Lincei e dell'Accademia della Colombaria di Firenze.
La rassegna si conclude il 18 marzo sempre alla stessa ora con “Il nostro futuro biologico” di Edoardo Boncinelli. E' stato capo del Laboratorio di Biologia molecolare dello sviluppo presso il Dipartimento di ricerca dell'Istituto scientifico H-San Raffaele. Docente di biologia e genetica presso l'Università Vita-Salute di Milano e direttore della Scuola internazionale superiore di studi avanzati di Trieste. Ha pubblicato, fra l'altro, 'A caccia di geni' (Roma, 1996), 'I nostri geni' (Torino, 1998), 'Il cervello la mente e l'anima' (Milano, 2000).
«L’attività culturale è spesso incardinata nel nostro paese sul versante artistico-umanistico - ha detto l'assessore Mazzoni -  ed è un' esigenza reale quella di promuovere una più ampia e differente conoscenza scientifica, anche come contributo ad alimentare, specie fra i giovani, il gusto della scoperta, la sfida alle infinite domande ed incognite che sollecitano la mente umana. Il programma è un piccolo contributo offerto alla città, in un luogo come il nuovo Teatro Magnolfi, destinato a  diventare punto di riferimento delle iniziative culturali». Anche dopo la chiusura della rassegna la scienza rimarrà protagonista della scena pratese: il 19 marzo infatti la Provincia inaugurerà il nuovo Museo della scienza in via Galcianese: «E' importante dare risalto e divulgazione alla tecnologia, ai saperi scientifici e ai risultati ottenuti in vari ambiti grazie alla scienza, soluzione di tanti problemi - ha aggiunto l'assessore Giugni. - La speranza è di ripetere gli ottimi esiti della passata edizione, in cui gli incontri sono stati gremiti di pubblico».  Inoltre si riparlerà di scienza a Prato anche a maggio con i professori Giuseppe Anichini, Andrea De Gaetano e Vncenzo Millucci. Ai cinque incontri saranno poi affiancati dei laboratori interdisciplinari che si terranno dal 14 al 18 marzo dalle 14.30 alle 17.30 al liceo Copernico, 'Ogni realtà naturale nasconde un rigore che l'uomo interpreta', e il 18 dalle 17.30 alle 19.00 alla scuola media Fermi, al liceo Livi e alle elementari Meucci e Puccini.
Il professor Pirillo ha posto l'accento sui fini della manifestazione, che vuole dare la maggiore divulgazione scientifica possibile: da una ricerca compiuta dall'Organizzazione per la cooperazione e la sicurezza europea nel 2003 nell'ambito del progetto 'Pisa' di cui furono protagonisti ragazzi e ragazze di 15 anni, risulta che il grado di conoscenza scientifica in Italia è molto basso ed è superiore solamente a paesi come il Messico, la Tailandia, la Tunisia e il Brasile: «Soltanto l'1,5% degli studenti che hanno risposto ai quesiti, posti dall'indagine con diverso grado di difficoltà, hanno raggiunto il livello più alto - ha spiegato il professore, - contro una media del 4%. Alle domande di media difficoltà ha risposto correttamente solo il 5,5%, la metà della media riscontrata in molti altri paesi. Il 16,7% si colloca sul gradino più basso e addirittura il 13,2% è al di sotto di questa soglia. Le percentuali vengono raddoppiate in paesi come la Cina (Hong Kong), il Canada, il Belgio, la Corea, la Finlandia e la Danimarca. Bisogna quindi incrementare il sapere scientifico per aumentare il livello culturale dei nostri ragazzi».
"
218,http://comunicati.comune.prato.it/generali/?action=dettaglio&comunicato=14200500000218,04/03/2005,16:51,Ambiente,"Il 6 marzo blocco della circolazione","Confermata dal Comune la «domenica a piedi»","Il divieto nella stessa area urbana dove avviene la circolazione a targhe alterne. Niente musei aperti","Blocco totale della circolazione domenica 6 marzo. L'Amministrazione comunale conferma il divieto di circolazione per la prima festività del corrente mese, dalle 10,00 alle 12,30 e dalle 14,30 ale 18,30, nell'area urbana il cui perimetro è costituito dalla Tangenziale (circolazione consentita); Declassata (circolazione consentita); v.le Marconi (circolazione consentita); v.le Montgrappa, nel tratto fra v.le Marconi e v.le della Repubblica (circolazione consentita); v.le della Repubblica, nel tratto compreso fra v.le Montegrappa e Ponte Petrino (circolazione consentita); v.le Borgovalsugana (circolazione vietata); via S. Benelli (circolazione vietata) via Lambruschini (circolazione vietata); via V.E. Orlando (circolazione vietata); Ponte Datini (circolazione vietata); v.le Galilei (circolazione vietata) via A. Badiani (circolazione consentita).
La decisione di mantenere la 'domenica a piedi' è stata presa dall'assessorato all'Ambiente, anche sulla base della constatazione che nonostante la neve di ieri (giovedì) almeno due centrealine (via Soffici e via Roma) hanno sforato i limiti delle polveri. Probabilmente il superamento è dovuto, come dice l'assessore Camilla Curcio, «dal congestionamento causato dall'incidente sulla Tangenziale e dal fatto che in molti hanno ripreso i loro figli da scuola».
La conferma del blocco è comunque alle condizioni meteo, per cui anche all'ultimo minuto, in caso di peggioramento o di ulteriore nevicata, potrebbe essere decisa la sospensione.     
Blocco dunque confermato, non senza considerare le condizioni meteo di domenica. 
Fanno eccezione al blocco, possono cioè circolare: 1) veicoli elettrici; 2) veicoli mossi da motore alimentato da carburante metano o Gpl; 3) taxi, autobus in servizio di linea, autobus ed autoveicoli in servizio di noleggio con conducente; 4) autoveicoli delle Forze armate, adibiti a servizi di Polizia, antincendio, autoambulanze e di soccorso in genere, e della Protezione civile; 5) veicoli muniti dello speciale contrassegno per il trasporto di persone invalidi titolari del contrassegno stesso; 6) veicoli EURO 4 conformi alla direttiva 98/69B Ce e successive.
Le deroghe invece riguardano le seguenti tipologie accompagnate da adeguata documentazione: a) veicoli  utilizzati per il trasporto di persone sottoposte a  terapie o esami indispensabili ed indifferibili, in grado di esibire relativa certificazione medica o prenotazione; b) veicoli di medici e pediatri di famiglia in visita domiciliare con il medico a bordo in grado di esibire tessera dell’Ordine professionale, nonché veicoli di infermieri professionali e farmacisti titolare o dipendenti di farmacia in turno di apertura in grado di esibire tessera di iscrizione all’Albo; c) veicoli utilizzati per il rifornimento di medicinali; d) veicoli per il trasporto di pasti per il rifornimento di mense ospedaliere, scolastiche,  di case di riposo per anziani o singole comunità; e) veicoli impegnati in matrimoni o funerali civili o religiosi con relativi veicoli al seguito (sono consentiti i percorsi dal domicilio al luogo dell’evento o del rito e ritorno); f) veicoli di proprietà di Enti locali, dello Stato, delle aziende e degli Enti di servizio pubblico; g) veicoli al servizio di testate televisive con a bordo mezzi di supporto e ripresa, gruppi elettrogeni, ponti radio, ecc., nonché veicoli utilizzati per la distribuzione della stampa periodica, veicoli di giornalisti iscritti all’Ordine in grado di esibire la tessera d’iscrizione o in possesso di dichiarazione rilasciata dalla testata per cui lavorano; h) veicoli utilizzati da lavoratori che stanno rispondendo a chiamata in reperibilità, da artigiani della manutenzione e  dell’assistenza con relativo certificato della C.I.A.A. per interventi tecnico-operativi urgenti e indilazionabili; i) veicoli di imprese che eseguono lavori urgenti per conto del  Comune o per conto  di aziende di sottoservizi, forniti di adeguata documentazione dell’Ente per cui lavorano; j) veicoli di cittadini residenti in altre regioni italiane e di cittadini stranieri diretti ad alberghi, limitatamente all’idoneo percorso dall’albergo ai confini dell’area interessata dalla limitazione di traffico; k) veicoli utilizzati dai ministri del culto; l) veicoli utilizzati per casi di urgenza, autocertificando motivo, percorso ed orario di circolazione; m) veicoli del personale con qualifica di  Polizia giudiziaria, autisti dei mezzi di pronto soccorso di associazioni di volontariato e dell’azienda che gestisce il trasporto pubblico, diretti o in uscita dalla propria sede di lavoro previa esibizione di tessera di appartenenza alla relativa struttura; n) veicoli al servizio di magistrati, ufficiali giudiziali e messi notificatori; o) veicoli di infermieri e di Vigili del fuoco, diretti o in uscita dalla propria sede di lavoro; p) veicoli di associazioni di volontariato destinati all’espletamento dei servizi sociali; q) veicoli della Guardia medica; r) veicoli adibiti al trasporto di prodotti deperibili (es. frutta,ortaggi, carni, pesci, latte fresco, pasticceri, fornai e ecc.); s) veicoli di lavoratori su turno, il cui turno montante o smontante coincide con la mancanza di un adeguato servizio di trasporto pubblico limitatamente al percorso casa lavoro; t) veicoli di arbitri ed atleti che rispondano alla chiamata di società sportive per lo svolgimento di gare di tipo agonistico, previa esibizione di incarico della Federazione di appartenenza o convocazione scritta da parte della società sportiva gareggiante e veicoli di scorta o di supporto a gare sportive; u) veicoli diretti a farmacie di turno purché muniti di prescrizione del medico per medicinali.  
L'ultima questione riguarda le valutazioni dell'assessore Camilla Curcio dopo il convegno sull'ambiente urbano svoltosi ad Arezzo: «Da tutti è stata ribadita la necessità della collaborazione interistituzionale e la necessità di non lasciare soli i Comuni. Anche dai rappresentanti del governo, nonostante ancora risposte adeguate non siano giunte. Nell'attesa l'Anci insiste per l'eventualità di tasse di scopo per creare fondi nazionali per le infrastrutture del trasporto pubblico e per il ricambio del parco mezzi».      
 "
219,http://comunicati.comune.prato.it/generali/?action=dettaglio&comunicato=14200500000219,05/03/2005,11:34,"Opere pubbliche","Sì della giunta a due progetti preliminari","Nella riunione di stamani 4 marzo","Approvati il parcheggio per il campo sportivo di Paperino e la pista ciclopedonale in piazza Mercatale","Ok della giunta su proposta dell'assessore ai Lavori pubblici Enrico Giardi ai progetti preliminari per la realizzazione del collegamento ciclo-pedonale di piazza Mercatale e del parcheggio auto, con 33 posti,  presso il campo sportivo di Paperino: quest'ultimo intervento completa la già avvenuta ristrutturazione dei servizi del campo sportivo. La spesa prevista è di 92.507 euro. 
Il primo interento funzionerà invece da colleganmento tra il Bastione delle Forche, la pista ciclopedonale lungo il Bisenzio e l'area pedonale del centro storico, con un costo di 125.335 euro."
220,http://comunicati.comune.prato.it/generali/?action=dettaglio&comunicato=14200500000220,04/03/2005,17:51,Multiculturalità,"Una festa della donna multietnica al Laboratorio del tempo","L'iniziativa inaugurerà i nuovi spazi il 6 marzo","Specialità e musica da tutto il mondo per riaprire la struttura, dedicata in particolare alle donne migranti","Un salotto per donne di tutto il mondo dove incontrarsi, ascoltare musica e assaggiare le specialità culinarie di vari paesi: una Festa della donna multicolore e multietnica inaugurerà domenica pomeriggio 6 marzo il nuovo spazio del Laboratorio del tempo di via Filicaia, di cui l'assessorato alla Multiculturalità, alla Partecipazione e ad Decentramento ha riacquistato la gestione trasformandolo in un luogo dedicato in particolare alle donne migranti che lavorano nelle famiglie di Prato come colf e badanti, le quali finora non avevano un posto dove trascorrere la giornata di riposo e la domenica, ed aperto anche a tutte le associazioni che vogliono ambientare qui le loro attività.
A partire dalle 15.00 musica da tutto il mondo e specialità gastronomiche preparate dalle donne migranti. E' già attivo inoltre lo sportello creato dall'assessorato presso la struttura per fornire orientamento professionale e lavorativo rispetto all'offerta del territorio alle donne straniere: l'orario di apertura gestito dal Comune è dalle 9.00 alle 14.00 dal lunedì al venerdì con apertura pomeridiana dalle 15.00 alle 18.00 il lunedì e il giovedì: «Si tratta di un luogo unico in Toscana nel suo genere - afferma l'assessore alla Multiculturalità Andrea Frattani - Inizia così un nuovo percorso per tutte le donne del nostro territorio con un luogo dove incontrarsi e declinare le politiche di genere nella nostra città».
L'iniziativa ha il patrocinio della Provincia di Prato ed è stata organizzata con la collaborazione di Cgil, Cisl, Uil, Arci, Caritas e circoscrizioni.
"
221,http://comunicati.comune.prato.it/generali/?action=dettaglio&comunicato=14200500000221,05/03/2005,12:12,Circoscrizioni,"La Deportazione ricordata coi bambini","Le manifestazioni nel quartiere Sud","Anche un depliant con gli incontri di Roberto Castellani nelle scuole","Il ricordo degli scioperi di marzo e della Deportazione coi bambini delle scuole primarie dell'Istituto autonomo VI circolo. Le manifestazioni promosse dalla Circoscrizione Sud per lunedì 7 marzo inizieranno alle 13,30, all'ex Ippoodromo con la deposizione di una corona al monumento ai deportati.
Alle 14,00 in Piazza Olmi a Cafaggio, deposizione di una corona al monumento ai deportati. La presidente Luisa Peris con i bambini della scuola primaria ricorda i fatti del 7 marzo 1944, che videro numerosi pratesi deportati nei lager nazisti. 
In ricordo della giornata, un piccolo depliant prodotto dalla Circoscrizione, riporterà le frasi più significative di una conversazione con Roberto Castellani con i bambini. A seguire un piccolo rinfresco al circolo MCL di Cafaggio.
"
222,http://comunicati.comune.prato.it/generali/?action=dettaglio&comunicato=14200500000222,07/03/2005,14:23,Sport,"'Scrivo per sport', in preparazione la 3a edizione","E' uscito il bando per il concorso dell'assessorato allo Sport","La scuola di cinema Magnani realizzerà un cortometaggio del soggetto migliore. La scadenza per la presentazione è il 15 luglio","Dopo le prime due fortunate edizioni, è in preparazione la terza edizione di 'Scrivo per sport',il concorso per soggetti cinematografici dedicati allo sport organizzato dall'assessorato sul tema 'Pratica e passione nello sport'. 
Dopo la recente premiazione al Bacchino sport del miglior cortometraggio realizzato nell'edizione 2004, la macchina organizzativa del concorso riparte con il bando per il terzo atto: gli elaborati scritti devono essere ambientati a Prato, devono essere inediti e mai utilizzati per cortometraggi e fiction.
Possono partecipare tutti gratuitamente, anche i non residenti in Prato e i minorenni che hanno l'autorizzazione dei genitori.
Le domande dovranno pervenire entro e non oltre il 15 luglio 2005.
Il soggetto può essere scritto anche da più autori: in questo caso sarà necessario effettuare copia della scheda di adesione per compilare le generalità di tutti i partecipanti. Ogni elaborato, in lingua italiana e completo di titolo, non deve superare le 60 righe di lunghezza. L'autore del soggetto vincente si aggiudicherà un premio in denaro pari a 1200 euro. Dal soggetto, la Scuola di cinema 'Anna Magnani' rileverà una sceneggiatura e da questa sarà realizzato un cortometraggio. Per ulteriori informazioni gli interessati potranno rivolgersi all'Ufficio sport di via Migliorati, 1,  0574 616484, allo Sportello Amico - URP multiente di  via Cairoli, 27,  0574 442216  numero verde 800 058850, e alla Scuola di cinema 'Anna Magnani' pressp il cinema Terminale di via Carbonaia  31, 0574 401376.  "
223,http://comunicati.comune.prato.it/generali/?action=dettaglio&comunicato=14200500000223,07/03/2005,15:11,Appuntamenti,"8 marzo: feste, poesie e mostre tutte al femminile","Le manifestazioni per la Festa della donna","Gli appuntamenti in programma sono iniziati sabato scorso e proseguiranno domani e nei giorni seguenti nelle Circoscrizioni","I festeggiamenti della Festa della donna quest'anno non si sono limitati alla giornata dell'8 marzo, ma sono cominciati in anticipo con un ricco programma di iniziative inaugurate sabato scorso in Palazzo comunale dall'incontro dedicato alle donne della Resistenza in Toscana e ieri domenica 6 marzo dalla festa delle donne migranti organizzata dall'assessorato alla Multiculturalità, alla Partecipazione e al Decentramento per la riapertura del Laboratorio del tempo. Domani 8 marzo i festeggiamenti per la ricorrenza si sposteranno nelle Circoscrizioni per una giornata tutta al femminile, ma gli appuntamenti proseguiranno anche nei giorni seguenti.
CIRCOSCRIZIONE OVEST. Domani alle ore 17,00 «L'arte in donna», mostra di elaborati artistici al femminile organizzata dalla Circoscrizione in collaborazione con il gruppo d'interesse culturale «Occasione donna» e il circolo Arci S.Paolo, via Cilea 3, presso il quale si svolgerà l'iniziativa. Inoltre, l'agenzia Premiere, proporrà uno spettacolo di intrattenimento e animazione. A tutte le partecipanti sarà offerto un mazzolino di mimosa. L'ingresso è libero e gratuito.
CIRCOSCRIZIONE EST. Alle 21, nell'Aula Magna dell'istituto «Buzzi», viale della Repubblica 9, «Festa della donna - Poesia sostantivo femminile» uno spettacolo dedicato alle poesie sui temi femminili, canti, suoni e musiche popolari toscane con Lisetta Luchini chitarra e voce, Luca Di Volo fiati e archi, Eleonora Tassinari fisarmonica e archi, direttore di scena Franco Casaglieri. Oltre al tradizionale mazzetto di mimosa per le signore, ai presenti sarà donato il libretto contenente le poesie dello spettacolo. Inoltre, nell'atrio dell'istituto, sarà inaugurata una mostra di pittura e scultura, curata dall'associazione culturale pratese «Il Castello», che rimarrà aperta fino al 18 marzo prossimo. Saranno esposte opere degli artisti Mario Aniello, Serena Bocchi, Antonio Bruno, Maria Teresa D'Adamo, Franco Gianassi, Gino Lappano, Giorgio Lorenzoni, Nicola Mancino, Maria Grazia Panella, Lia Pecchioli, Angela Pratesi, Luigi Rindi, Letizia Santanna, Giancarlo Scopello, Paolo Tommasi e Laura Trinci.
La CIRCOSCRIZIONE CENTRO offre mimosa e rinfreschi alle ore 16 in tre spazi del proprio territorio: al centro sociale in via Torino, al centro sociale Prato Centro, via dei Tintori 62, e al centro polivalente Michele Ventrone, via delle Gardenie San Giusto. Inoltre, mercoledì 9 marzo alle ore 21, la Circoscrizione propone «Note e sorrisi di donna» serata musicale con il gruppo «Apprendista Bardo», l'ingresso è gratuito.
La CIRCOSCRIZIONE SUD, in collaborazione con l'associazione «Gte» (Giovani della Terza Età), propone per mercoledì 9 marzo alle ore 20,30 al circolo «Risaliti», piazza Gelli 14 (San Giusto), una cena con musica dal vivo. 
CIRCOSCRIZIONE NORD: giovedì 10 marzo alle ore 18,30 a Villa Fiorelli, via di Galceti 64 (Parco di Galceti), una serata di musica e allegria in compagnia delle donne del mondo, curata dall'associazione «La Nara». Il programma prevede, dopo il saluto delle autorità, la lettura di poesie e brani da parte dell'associazione «Le ragazze di Eva», uno spettacolo di danza egiziana con l'associazione «Fonum», canti e balli eseguiti dalla comunità di migranti presenti a Prato, inoltre saranno esposti i prodotti dell'associazione «Moica». La Circoscrizione Nord offrirà un buffet con assaggio di cibi tipici preparati dalle associazioni migranti e mimosa a tutte le partecipanti. Il ricavato dell'iniziativa, a offerta libera, sarà devoluto in beneficienza. Per informazioni e prenotazioni telefonare alla Circoscrizione Nord 0574/697740.           "
224,http://comunicati.comune.prato.it/generali/?action=dettaglio&comunicato=14200500000224,08/03/2005,13:33,Circoscrizioni,"Il Progetto Ecologiamo,  in programma  incontri ed escursioni","Presentato ieri sera in Commissione  Ubanistica e Ambiente","Annunciata anche la definitiva copertura del bocciodromo di viale Galilei","Presentato nell'ultima seduta della Commissione Urbanistica, verde pubblico, ambiente e sport della Circoscrizione Nord, il progetto 'Ecologiamo', messo a punto dalla stessa Commissione in collaborazione con l'associazione pratese Symbiosis.  In programma  due incontri e quattro escursioni trekking condotte da esperti e guide ambientali per illustrare alcune tra le più significative tematiche ambientali connesse al territorio pratese.
La partecipazione è gratuita e aperta a tutti coloro che ambiscono a incrementare le proprie conoscenze e la propria cultura ambientale. Le escursioni richiedono solo una minima preparazione fisica e un abbigliamento idoneo. 
Il primo incontro, fissato per il 15 marzo prossimo, alle 21,  nella sede della Circoscrizione Nord (via Sette Marzo 15), rientra nell'ambito delle iniziative della XV Settimana della cultura scientifica in Toscana. Tema dell'incontro - cui è prevista la partecipazione di biologi, naturalisti, guide ambientali -  è la biodiversità e la qualità ambientale nel comprensorio pratese. Si parlerà anche degli aspetti naturalistici delle prime due escursioni: quella sul Monteferrato  in programma per il 16 aprile e la seconda sulla Calvana del 7 maggio. 
Nel secondo incontro saranno approfondite le tematiche degli ecosistemi acquatici e della loro salvaguardia.  In particolare, gli esperti illustreranno la situazione delle acque nel comprensorio pratese con precisi riferimenti alle ultime due escursioni in programma: quella  alle sorgenti del Bisenzio del 21 maggio e l'ultima del 12 giugno nella valle della Limentra. Per le escursioni il ritrovo  alle 8.30 presso la sede della Circoscrizione Nord: i partecipanti dovranno essere muniti di auto propria, pranzo al sacco, acqua, abbigliamento e scarpe idonee alle escursioni all'aperto.
Il progetto sarà realizzato con la partecipazione dell'assessorato alle Politiche ambientali e con la collaborazione del Centro di scienze naturali, di Legambiente e delle associazioni Giros e Pro-Natura.

BOCCIODROMO COPERTO DI VIALE GALILEI
Sono ultimati i lavori per la sostituzione della copertura del bocciodromo coperto di viale Galilei. L'annuncio è stato dato nella riunione di ieri dal  presidente della Commissione Urbanistica, Marco Baldi.

PROGRAMMAZIONE PRIMAVERA ESTATE
La Commissione Urbanistica e sport della Circoscrizione Nord ha proceduto a delineare il programma delle iniziative sportive della primavera estate 2005. Nei giardini della circoscrizione, da maggio a settembre, saranno organizzate cinque manifestazioni che coinvolgeranno anche le associazioni ambientali. E' prevista anche la partecipazione di un'associazione per il commercio equo e solidale, il Granello di Senape. Si darà cioè attuazione, come sottolineato dal presidente Baldi, all'impegno assunto dalla Circoscrizione - a seguito di una mozione approvata in consiglio  -  per far conoscere meglio questo strumento di solidarietà.
 "
225,http://comunicati.comune.prato.it/generali/?action=dettaglio&comunicato=14200500000225,08/03/2005,12:57,Cultura,"Come vincere o perdere al lotto","Il secondo incontro di 'Parliamo di scienza'","La conferenza del professor Claudio Bernardi giovedì 9 marzo, ore 21,00, Teatro Magnolfi","«Come vincere (o perdere) al lotto» è il secondo dei cinque incontri della rassegna 'Parliamo di scienza', promossa dagli assessorati alla Cultura di Provincia e Comune di Prato e  dall'Istituto di analisi dei sistemi ed informatica (Cnr), in programma domani, mercoledì 9 marzo, alle ore 21,00, al Teatro Magnolfi. 
L'appuntamento è col professor Claudio Bernardi docente di Matematiche complementari all'Università 
'La Sapienza' di Roma. Bernardi si occupa prevalentemente di logica matematica, di didattica e divulgazione della matematica ed ha partecipato a numerosi convegni in Italia e all'estero, con  comunicazioni e conferenze. 'Visiting professor' negli Usa e in Francia, ha tenuto corsi per laureati presso varie Universita' italiane e straniere. Già presidente della Commissione italiana per l'insegnamento della matematica, e membro della commissione scientifica dell'Unione matematica italiana, dal 1999 è il direttore della rivista 'Archimede'.
La rassegna 'Parliamo di scienza' si svolge nell'ambito della XV aettimana della Cultura scientifica e tecnologica in Toscana, (14 – 20 marzo 2005). Visto il successo dello scorso anno, Prato ha riproposto l'iniziativa, a cura di Giuseppe Pirillo e Brunetto Piochi, articolata in cinque incontri con prestigiosi scienziati, nel rinnovato Teatro Magnolfi.


"
226,http://comunicati.comune.prato.it/generali/?action=dettaglio&comunicato=14200500000226,08/03/2005,15:59,Sindaco,"«Tutta la città unita per il tessile»","Lo sciopero indetto da Cgil-Cisl-Uil","Romagnoli: «Prato chiede al governo una politica industriale»","«L'unità di tutta la città, delle sue componenti produttive e sociali, è questo il dato più saliente dello sciopero indetto dai sindacati Cgil-Cisl-Uil». Commenta così il sindaco Marco Romagnoli la giornata odierna, lo sciopero per il futuro del distretto tessile, concluso dal segretario generale della Cisl Savino Pezzotta, cui ha preso parte insieme al Gonfalone del Comune.
«In questa piazza gremita c'è la città - ha continuato il sindaco - c'è il distretto, ci sono le forze imprenditoriali, ci sono tutte le istituzioni della provincia. E quello che più conta c'è una volontà di dare un futuro, una prospettiva a questa industria, di renderla competitiva, ci sono le energie per sostenere le nuove sfide competitive sui mercati internazionali».
«Questa realtà - prosegue il sindaco - non chiede barriere doganali, chiede al governo una politica industriale che ancora non c'è, chiede che siano attuati interventi che contribuiscano al rinnovamento dell'apparato produttivo e alla sua qualificazione. Una iniziativa che fra le altre cose le istituzioni locali stanno portando avanti anche in Europa». "
227,http://comunicati.comune.prato.it/generali/?action=dettaglio&comunicato=14200500000227,08/03/2005,16:21,Circoscrizioni,"Le patologie cardiache e l'alimentazione tema di due incontri","La conferenza sarà tenuta dal dottor Luciano Bini","Gli appuntamenti sono organizzati dalla Circoscrizione ovest in collaborazione con i Centri anziani di Galciana e Borgonuovo","Le patologie del cuore e l'alimentazione saranno al centro di due incontri di informazione sanitaria organizzati dalla Circoscrizione Ovest: il primo è per domani mercoledì 9 marzo alle 21.00 in collaborazione con il Centro sociale anziani di Galciana in via Capitini 34, dove si tiene l'appuntamento. Il titolo è “Patologie cardiache: diagnosi e terapia”.
Interverrà il dottor Luciano Bini, specialista in cardiologia.
La cittadinanza è invitata a partecipare.
Il secondo è in collaborazione con il Centro sociale anziani di Borgonuovo e l’associazione “Riccardo Becheroni” per giovedì 10 Marzo, alle ore 16,30, presso il Centro Sociale di Borgonuovo, in via Lorenzo da Prato 17, un incontro di informazione sanitaria sul tema: “Lo Zucchero fa bene agli occhi?”.
Interverranno, la dottoressa Lucia Pierazzuoli, medico Specialista dell’Unità operativa di Oculistica dell’ospedale di Prato e il dottor Adolfo Arcangeli, direttore dell’Unità di Diabetologia e Malattie Metaboliche dell’ospedale di Prato.

.
 



"
228,http://comunicati.comune.prato.it/generali/?action=dettaglio&comunicato=14200500000228,08/03/2005,17:15,Sindaco,"Bruscia e Pieragnoli consigliere di Romagnoli","Le nomine nella giornata della Festa della donna","L'ex assessore si occuperà di barriere architettoniche, l'altra di pari opportunità","Nel giorno dela Festa della donna due donne diventano 'consigliere' del sindaco. Le nomine sono state firmate oggi dal primo cittadino. Manuela Bruscia, già assessore ai Diritti della città nel precedente mandato amministrativo, divenbta consigliere per l'abbattimento delle barriere architettoniche, mentre Linda Pieragnoli, attuale consigliere comunale Ds, collaborerà col sindaco Marco Romagnoli in materia di pari opportunità. "
229,http://comunicati.comune.prato.it/generali/?action=dettaglio&comunicato=14200500000229,11/03/2005,13:05,Spettacolo,"Dalla Rassegna di Pasqua un messaggio di pace","Tre appuntamenti in programma per l'edizione 2005","Mazzoni: 'Pasqua e pace hanno la stessa sillaba iniziale'","Sarà la pace, simbolo di fratellanza e incontro fra culture diverse,  il filo conduttore della prossima Rassegna di Pasqua promossa dall'assessorato alla Cultura del Comune di Prato. Tre gli appuntamenti i  programma dell'edizione 2005.  'Noteparole di pace' è il titolo della serata che, domenica 13 marzo, alle 21.15, nella chiesa di San Francesco, aprirà l'edizione 2005 della Rassegna. Saranno proposte una serie di letture tratte dalle prediche di San Bernardino, una delle figure più importanti della cristianità.  I passi scelti ruotano tutti intorno al tema della pace, con riflessioni che toccheranno anche l'attualità.
La voce recitante è di Fernando Maraghini, l'accompagnamento musicale organistico è eseguito dal vivo dal maestro Gabriele Giacomelli. E' prevista anche l'esecuzione di preludi- corali organistici di Johan Sebastian Bach.
Lunedì 21 marzo,  alle 21.15 , nel teatro del Convitto Cicognini, secondo appuntamento della rassegna. Lo spettacolo viene proposto dal Malastrana Duo e si intitola 'Nigun, melodie e ritmi klezmer per piangere e ridere'. Il repertorio, proposto dai due musicisti Luciano Biondini alla fisarmonica e Mosè Chiavoni al clarinetto, spazia da melodie dell'antica tradizione askhenazita alla rilettura personale e attenta di composizioni di autori più recenti. 
Chiude la rassegna il Canto per la pace 'Shalom, Pax, As- Salam' del Comitato cittadino attività musicali fissato per mercoledì 23 marzo alle 21 al teatro Metastasio.  Si tratta di un incontro corale che si apre con l'esecuzione di canti di differenti culture e si chiude con un unico canto intonato da tutti.
“Da assessore alla pace, oltre che alla cultura, - è il commento dell'assessore comunale Andrea Mazzoni - mi piace sottolineare come “Pasqua” e “pace” abbiano la stessa sillaba iniziale. Una coincidenza fonetica che induce a rintracciarne una ben più forte sul piano valoriale: la Pasqua come festività di dialogo, come “passaggio” (secondo l’etimologia del termine) verso una spiritualità vissuta nel segno dell’incontro con l’altro. Per questo abbiamo pensato di realizzare un evento artistico tra musica e parola basato sulle esortazioni alla pace di San Bernardino da Siena ed abbiamo affidato alle sonorità multiculturali di Shalom – Pax – As Salam un messaggio di fratellanza attraverso il linguaggio universale della musica. Infine, con le melodie klezmer, riproponiamo un ponte fra mondo mediterraneo ed Europa continentale di grande suggestione. Sempre nel segno dell’incontro di culture”
"
230,http://comunicati.comune.prato.it/generali/?action=dettaglio&comunicato=14200500000230,09/03/2005,14:04,Circoscrizioni,"Nord, in compagnia delle donne del mondo","Giovedì 10 marzo alle ore 18,30","A Villa Fiorelli, via di Galceti 64.","Domani, giovedì 10 marzo alle ore 18,30 a Villa Fiorelli, via di Galceti 64 (Parco di Galceti), una serata in compagnia delle donne del mondo, organizzata dalla Circoscrizione Nord e curata dall'associazione «La Nara» a conclusione delle iniziative dedicate alla donna. 
Il programma prevede, dopo il saluto delle autorità, una lettura di poesie e brani da parte dell'associazione «Le ragazze di Eva», uno spettacolo di danza egiziana con l'associazione «Fonum», canti e balli eseguiti dalla comunità di migranti presenti a Prato, inoltre saranno esposti i prodotti dell'associazione «Moica». 
La Circoscrizione Nord offrirà un buffet con assaggio di cibi tipici preparati dalle associazioni migranti e mimosa a tutte le partecipanti. 
Il ricavato dell'iniziativa, a offerta libera, sarà devoluto in beneficienza. Per informazioni e prenotazioni telefonare alla Circoscrizione Nord 0574/697740.           "
231,http://comunicati.comune.prato.it/generali/?action=dettaglio&comunicato=14200500000231,09/03/2005,13:55,Agenda,"Il Laboratorio del tempo aperto tutti i giorni per informazioni","Nella sede di via Filicaia 34/7","Da lunedì 14 marzo  riaprono gli Internet Point","Il Laboratorio del Tempo, che ha sede in via Filicaia 34/7, è aperto per informazioni tutti i giorni dal lunedì al venerdì,  dalle 10 alle 13. Ogni sabato, dalle 10 alle 12.30,  è attivo il servizio di consulenza legale organizzato in collaborazione con l'Ordine degli avvocati di Prato. Si tratta di un servizio gratuito di informazione e orientamento giuridico. A partire da lunedì 14 marzo sarà possibile accedere anche agli Internet Point, che resteranno aperti il lunedì e il giovedì dalle 10.30 alle 12.30."
232,http://comunicati.comune.prato.it/generali/?action=dettaglio&comunicato=14200500000232,09/03/2005,14:58,"Opere pubbliche","Sottopasso di via Paronese, approvato il progetto esecutivo","Ok della giunta all'opera sull'Asse delle industrie","Realizzato in calcestruzzo, avrà una sola carreggiata con una lunghezza di 350 metri ed una rotatoria soprastante.","Una lunghezza di 350 metri ed un'unica carreggiata a due corsie per una larghezza di 10 metri: sarà questa la fisionomia del sottopasso di via Paronese all'incrocio con via Roma. La giunta nella riunione di ieri pomeriggio ha approvato il progetto esecutivo dell'opera che potenzierà l'Asse delle industrie e che avrà un costo totale di 5 milioni e 418mila euro. 
Il sottopasso andrà in direzione Firenze-Pistoia e viceversa con una carreggiata a due corsie, mentre a livello stradale sarà realizzata una rotatoria per i mezzi che vanno da Prato verso la zona sud. Sarà in parte demolita la rotonda già esistente all'incrocio. La realizzazione sarà divisa in sei fasi per creare i minori disagi possibili alla viabilità: la prima, già avvenuta, coincide con l'elaborazione progettuale e l'affidamento dell'appalto alla ditta Valdisieve costruzioni di Firenze, la seconda prevede l'allargamento delle carreggiate, la terza lo spostamento dei sottoservizi, per il quale l'impresa si coordinerà con gli enti gestori, e la quarta la costruzione vera e propria del sottopasso in palancole di calcestruzzo che sosterranno i muri del manufatto permettendo una realizzazione veloce in un luogo che non lascia ampi margini di spazio per la presenza delle case ai lati, evitando anche grosse opere di scavo. Queta fase durerà 120 giorni. Questi quattro gradi di lavorazione costeranno in tutto 4 milioni e 452mila, iscritti nel bilancio 2004 e finanziati per 1.096.000 euro con il contributo regionale e per 3.104.000 con l'emissione di buoni obbligazionari comunali, mentre i restanti 342.000 euro sono stati iscritti nel bilancio 2005 in corso di approvazione con l'alienazione di beni patrimoniali. L'ultima fase, la sesta, è stata approvata solo in linea tecnica perchè non coperta finanziariamente e prevede le opere di rifinitura e di rivestimento in pietra del sottopasso. 
I lavori cominceranno entro breve ed avranno una durata totale di un anno e mezzo. "
233,http://comunicati.comune.prato.it/generali/?action=dettaglio&comunicato=14200500000233,09/03/2005,15:57,Sindaco,"«E' una proposta irricevibile»","Nuovo stadio, il giudizio sul progetto della Valore","La società pone condizioni. Dice il primo cittadino: «Non si può discutere così con il Comune»","«E' una proposta irricevibile, così come è stata presentata». Soppesa le parole il sindaco Marco Romagnoli, ma sono frasi nette senza equivoci: il progetto della società Valore per un nuovo stadio nell'area di Chiesanuova, almeno per come è ora, non può avere il placet dell'Amministeazione comunale.
Il sindaco, insieme agli assessori All'Urbanistica (Stefano Ciuoffo) e allo Sport (Aldo Milone), lo ha spiegato prima ai giornalisti e poi ad una delegazione di tifosi del Prato, ricevuti subito dopo.
«Irricevibile» anche perchè la Valore ha posto tre condizioni, che fanno dire al sindaco: «Non è sicuramente il modo di avere rapporti con le istituzioni». La prima condizione della Valore è che il Comune «con atti e dichiarazioni pubbliche» definisca «l'area di Chiesanuova adatta all'insediamento del nuovo stadio». E invece non lo è, «è decisamente fuori scala». Un'altezza di 41 metri, per 112 mila metri di superficie occupata, con albergo, residenze, altri impianti sportivi e un'area commerciale. Peccato però che non ci siano i 200 metri di distanza dal cimitero e che la Valore, per parcheggi e altro, preveda di utilizzare altri due terreni non suoi, uno privato l'altro del Comune. «Poteva essere - spiega Ciuoffo - l'occasione per riqualificare, anche dal punto di vista della viabilità, un'area critica, ma non con questo progetto, urbanisticamente incompatibile per quella zona di Chiesanuova».
Inaccettabile soprattutto la seconda condizione, per cui il «Prato Plaza Stadium», così è dominato dalla Valore il complesso, dovrebbe essere finanziato attraverso «un programma immobiliare» dell'area dell'attuale stadio di proprietà del Comune: «Fin dall'inizio eravamo stati chiari - afferma il primo cittadino - l'area del vecchio stadio non doveva rientrare nell'operazione». Insomma, fedele ad una teoria già applicata per il nuovo ospedale, «non si può usare l'urbanistica per fare cassa». E poi il Comune non ha intenzione di smantellare l'attuale stadio.
Anche la terza condizione è respinta. In pratica come alternativa a Chiesanuova la Valore chiede in cambio al Comune di mettere a disposizione un'altra area «compatibile» per posizione e a prezzi accettabili. E' qui il sindaco pronuncia la parola «irricevibile». Con Ciuoffo che spiega: «L'Amministrazione aveva pensato a individuare soluzioni diverse, ma non può esservi nessuna condizione». 
E poi dettaglio non secondario ci «saremmo attesi -  dice Milone - un segnale sulla squadra, il tentativo a gennaio di salvare la stagione». Col sindaco che rincara: «Eravamo pronti a fare uno sforzo purchè ci fosse un progetto sportivo che si manifestasse da subito. E invece». Invece c'è solo una grande struttura, un «bel prototipo di stadio moderno», lo definisce l'assessore all'Urbanistica «che non può però stare a Chiesanuova».
Ora la parola torna alla Valore («se ci viene presentato un altro progetto lo valuteremo» dice il sindaco). Di sicuro però nell'adeguamento del Piano strutturale al Ptc della Provincia non mancherà la previsione urbanistica di un nuovo stadio.
La conclusione di Romagnoli è amara: «Un'occasione persa e non per responsabilità del Comune». 
  "
234,http://comunicati.comune.prato.it/generali/?action=dettaglio&comunicato=14200500000234,09/03/2005,15:27,Giovani,"Lavoro, studio e corsi al Punto giovani Europa","Informazioni a 360° per ragazzi di ogni età","Anche un corso di giornalismo tra le attività organizzate dal servizio","Orientamento al lavoro, informazioni a 360°, seminari, corsi di formazione anche all'estero e di giornalismo: tutto questo fa parte delle attività offerte dal Punto giovani Europa di  piazza Macelli 4, che dà l’opportunità ai giovani di conoscere sempre in maniera tempestiva tutte le novità e le proposte a loro rivolte in tema di spettacoli, concerti, concorsi artistici in tutti i settori, contatti per occasioni di lavoro in Italia e all’estero, informazioni sempre aggiornate su corsi di formazione finanziati e quindi gratuiti in tutta la Toscana, informazioni su scuole, università, master, tempo libero.
Al Punto Giovani Europa è possibile anche richiedere delle consulenze individuali orientative per l’elaborazione del proprio curriculum vitae e orientamento al mondo del lavoro; inoltre è attivo uno sportello Info poit Europa e Sportello Eurodesk dove  richiedere informazioni su opportunità per i giovani offerte dall'Unione Europea come occasioni di scambio interculturale, lavoro, volontariato, corsi di Formazione all'estero, seminari internazionali, corsi di lingua all'estero, soggiorni studio e alla pari, vacanze alternative.
In questi giorni al Punto Giovani Europa è possibile anche iscriversi per partecipare ad una redazione stampa autogestita per ragazzi dai 15 ai 30 anni lavoratori o studenti accomunati dall’interesse per il giornalismo e la scrittura in generale. Il Punto Giovani Europa mette a disposizione i locali e tutte le informazioni in merito a concorsi giornalistici e letterari italiani ed europei ai quali i ragazzi saranno invitati a partecipare. Una redazione giornalistica in piena regola che potrà crescere e magari diventare propositiva nel territorio pratese ed inviare articoli di interesse per i giovani ai giornali locali.
L'orario è dal lunedì al venerdì dalle 12.00 alle 19.00 il sabato dalle 10.00 alle 14.00.
 
"
235,http://comunicati.comune.prato.it/generali/?action=dettaglio&comunicato=14200500000235,10/03/2005,15:35,Infanzia,"Il valore dell'alimentazione per i piccoli da zero a sei anni","Corso di formazione per ausiliari e cuochi","Le lezioni partecipano circa 170 operatori.","Un servizio educativo di qualità passa anche attraverso la necessaria valorizzazione dell'alimentazione sia dal punto di vista psicologico-comportamentale che da quello igienico-sanitario. Non è un caso, quindi, che il Servizio educazione e cultura dell'infanzia del Comune, per offrire servizi educativi di qualità a tutti i bambini e le bambine di Prato,  abbia promosso un corso di formazione dal titolo 'Il valore dell’alimentazione nelle strutture educative per bambini da 0-6 anni'.  Il corso, organizzato dal coordinamento pedagogico del Servizio  in collaborazione con l'associazione Proteo Fare Sapere, è rivolto alle ausiliarie scolastiche e ai cuochi delle scuole dell’infanzia comunale e degli asili nido.
Lo scopo è quello di incrementare e aggiornare le conoscenze psicologiche, pediatriche e nutrizionali del personale ausiliario scolastico, che potrà così accrescere la consapevolezza del proprio ruolo nella relazione affettiva con i piccoli prima e durante la somministrazione del pasto.
Le quattro edizioni del corso, che hanno permesso a tutto il personale coinvolto di partecipare,  sono alle battute conclusive. Le lezioni, tenute dalla pediatra e pedagogista Elena Grassi, dalla psicologa Patrizia Mascari e dalla dietista Sabrina Venturini, sono iniziate il 25 gennaio e termineranno il 22 marzo.
In tutto saranno coinvolti circa circa 170 operatori, fra ausiliari e cuochi della scuola dell’infanzia comunale e degli asili nido comunali e privati convenzionati.


"
236,http://comunicati.comune.prato.it/generali/?action=dettaglio&comunicato=14200500000236,10/03/2005,15:41,Bilancio,"Romagnoli: «Cogeneratore priorità assoluta»","La presentazione in Consiglio comunale","Le tariffe adeguate all'indice Istat, niente aumenti di tasse, il 'redditometro' per gli asili","Sopra a tutto c'è il Piano strategico, «un percorso di programmazione concertata e partecipata» lo definisce il sindaco Marco Romagnoli, che vedrà la luce, almeno il primo documento, ad aprile, e che conterrà «le scelte prioritarie dell'Amministrazione comunale, su cui lavoreremo da quest'anno». In questa chiave il Bilancio di previsione 2005, presentato nella giornata odierna al Consiglio comunale dal sindaco e dal vice sindaco e assessore alle Finanze Roberto Bencini, «si intreccia con la prospettiva». Anzi per certi aspetti, così lo spiega Bencini, «è un Bilancio di transizione perchè ci accingiamo a fare operazioni che sostengano il Piano strategico».
Ma il sindaco non si è lasciato sfuggire l'occasione, illustrando anche il Piano generale di sviluppo, di prefiguare le scelte future, confermando il passaggio dalla Tarsu alla Tia, la nuova tariffa sui rifiuti, ma anche precisando che «il cogeneratore è una priorità assoluta per il Comune di Prato».
E allo stesso tempo ha anche annunciato «un nuovo assetto del sistema di poteri pubblici», con una holding nella quale convergano le partecipazioni azionarie delle aziende pubbliche di proprietà del Comune. E ancora: nell'immediato futuro è prevista una variante al Piano strutturale, per adeguare il Prg al Piano di coordinamento territoriale della Provincia, ma anche perchè «vi sono novità non da poco», fra cui l'ex Banci, il nuovo ospedale, la riqualificazione di Pratilia e la Multisala, con «la Declassata che diventerà il nuovo asse dei servizi della città, secondo gli orientamenti già contenuti nel piano Secchi». Una variante che contemplerà anche la previsione urbanistica per un nuovo stadio «i cui tempi dipendono dall'evolvesi della situazione sportiva», anche se non quello a Chiesanuova, come da progetto della società Valore, che non rientra negli orizzonti dell'Amministrazione comunale.
Per il resto il Bilancio di previsione 2005 non presenta nessun aumento d'imposta: non aumenta l'Ici, che rimane fissata al 5,9 per mille, con detrazoni per la prima casa per 237 euro, così come resta invariata l'addizionale Irpef a livello dello 0,3%. Addizionale che come specifica il vice sindaco «di fatto diminuisce, per effetto della riduzione effettuata dal Governo. Una scelta d'immagine perchè poi dalle sigarette ai bolli tutto è cresciuto». 
Per le tariffe invece la crescita media si aggira attorno al 12%, che è nella sostanza l'ammontare dell'inflazione dal loro ultimo ritocco. Ferme rimangono anche le tariffe per l'affissione, mentre Tosap e pubblicità, mai ritoccate dal 2000, subiscono un aumento medio del 20/25%. 
Aumenti contenuti per quanto riguarda la mensa scolastica, dove cresce soltanto il buono pasto da 1,80 a 2,15 euro, mentre non sono previsti incrementi per l'abbonamento mensile. I parametri Isee (indicatore della situazione economica equivalente) guideranno invece le tariffe per gli asili nido: dalla diminuzione della prima fascia Isee, per redditi familiari inferiori a 5460 euro, con la tariffa che scende da 41,32 a 41 euro, si passa all'incremento massimo da 264 a 296 euro, con tutti i passaggi intermedi, anche in termini di contributi aagli utenti, per la fascia di reddito fra 27 mila e 32 mila euro. Si paga la tariffa massima (453 euro per il tempo corto e 508 per il tempo lungo) oltre 32.000 euro, che in termini reali corrisponde ad un reddito annuo lordo familiare di circa 70 mila euro (140 milioni delle vecchie lire), con casa di proprietà di livello medio alto, senza mutuo e con due figli. «Con l'Isee compiamo anche un'operazione di equità», afferma il sindaco.     
Crescono mediamente del 20% circa le tariffe per gli impianti sportivi («ma partono da livelli molto bassi» chiosa Romagnoli), differenziate per il tipo di attività (giovanile e non), per discipline sportive, per caratteristiche (partita o allenamento). Scende invece da 400 euro del voto del Consiglio comunale nel precedente mandato amministrativo, nell'ambito del Piano economico e finanziario per i cimiteri, a 240 euro la tariffa per le sepolture (inumazioni), comprensiva anche delle esumazioni e della cremazione (gratuita) per gli indecomposti al momento della riesumazione. Crescono le tariffe per la scuola comunale di musica. 
Quanto parheggi viene estesa nell'area urbana la fascia delle soste a pagamento, compreso piazza del Mercato Nuovo, che avrà però un abbonamento mensile di 10 euro.
Tutte le nuove tariffe entreranno in vigore ad aprile, mentre quelle scolastiche da settembre.
"
237,http://comunicati.comune.prato.it/generali/?action=dettaglio&comunicato=14200500000237,10/03/2005,16:39,Ambiente,"Cava di Macia, sì al ripristino solo a certe condizioni","Assemblea  alla Circoscrizione est sul progetto di Autostrade","L'assessore all'Ambiente Curcio ha risposto alle perplessità degli abitanti sull'utilizzo del sito come deposito per gli scavi sull'A1","«L'utilizzo della cava di Macia sarà accordato alla società Autostrade solamente in presenza di certe condizioni, perchè l'Amministrazione comunale intende tutelare l'ambiente e i cittadini». Così l'assessore all'Ambiente Camilla Curcio nell'assemblea organizzata ieri sera nei locali della Circoscrizione est ha risposto alle preoccupazioni espresse dagli abitanti della zona per la proposta avanzata dalla società Autostrade di adoperare l'ex cava come deposito dei materiali di risulta degli scavi per la realizzazione della terza corsia dell'A1 nel tratto tra Barberino e Calenzano. Oltre all'assessore Curcio all'incontro organizzato dalla Circoscrizione erano presenti la presidente Maria Anna Berti, l'assessore all'Ambiente del Comune di Calenzano Alessio Biagiotti, il presidente della Commissione Ambiente e vice-presidente della Circoscrizione Francesco Carulli, il vice presidente della Commissione Simone Tripodi e il responsabile comunale del Servizio di gestione ambientale Sergio Spagnesi. Tra il pubblico erano presenti le associazioni ambientaliste: Legambiente era rappresentata dal presidente Franco Di Martino e da Paolo Balestri, mentre il Wwf dal presidente Roberto Marini.
E' stato presentato il progetto di ripristino ambientale proposto dalla società Autostrade al Comune, che prevede la copertura dei gradoni dello scavo e del fronte di cava con successive piantumazioni e reinserimento ambientale adeguato al paesaggio circostante: la parte bassa sarebbe sistemata a prato, mentre sul resto dell'area verrebbero piantati degli alberi, per il 75% cipressi. Gli inerti che vi sarebbero trasportati per il riempimento ammontano a circa 397.000 metri cubi e la realizzazione del progetto di ripristino richiederebbe circa 5 anni. Questo ha suscitato le perplessità dei cittadini, che non ritengono sufficienti le garanzie date dalla società sull'intervento. Gli stessi rilievi erano stati fatti comunque a gennaio dal Servizio Ambiente, che diede parere negativo alla proposta di viabilità avanzata da Autostrade per raggiungere l'area di deposito perchè il percorso che i camion avrebbero dovuto fare passa in mezzo alla cassa d'espansione a tre settori del torrente Marinella, in gran parte già realizzata dal Comune di Prato con il finanziamento regionale. Inoltre nel proprio parere i tecnici hanno giudicato il progetto carente sulle indagini geotecniche e sismiche per garantire la stabilità dei materiali di deposito, hanno chiesto la caratterizzazione dei materiali con la bonifica del sito dai residui di terre di altoforno e loppe di fonderia, dato che la cava è in zona di interesse archeologico è stato ritenuto necessario un maggiore approfondimento da parte della Soprintendenza ai Beni culturali ed architettonici ed infine è stata richiesta la valutazione d'incidenza degli effetti del ripristino sull'impianto paesistico. Le questioni sono state poste attraverso la Regione alla società Autostrade, che adesso dovrà rispondere.
Le associazioni ambientaliste hanno criticato il progetto sotto vari punti di vista, ritenendo necessario innanzitutto un progetto di ripristino di natura pubblica realizzato dalle istituzioni locali in cui inquadrare quello di Autostrade e poi un'attenta valutazione dell'intervento e dei materiali che saranno stoccati nell'ex cava: «Non tutti gli inerti di risulta possono essere usati per il ripristino, anche perchè in parte i materiali saranno costituiti da rifiuti di scavo anche tossici - ha affermato Paolo Balestri - E' necessaria una garanzia che l'intervento migliorerà lo stato attuale delle cose, perchè potrebbe anche peggiorarlo. Ci vuole poi un preventivo intervento di bonifica della cava, indagini geologiche sulla caratteristiche del luogo, sulle infiltrazioni d'acqua, fare una differenziazione su ciò che si può portare nel deposito e valutare gli effetti sul paesaggio. Altrimenti è meglio rimandare l'intervento ad un momento più opportuno. Non ci sembra che la società Autostrade si sia distinta spesso per aver realizzato interventi davvero rispettosi dell'ambiente: non ci si può fidare così ad occhi chiusi, ricordiamo cosa è successo per la costruzione della Tav». 
Il costo dell'operazione per Autostrade si dovrebbe aggirare intorno agli 8 milioni di euro e per l'assessorato all'Ambiente ed i tecnici del Servizio il progetto di ripristino ambientale può rappresentare un'occasione per ridare sicurezza e decoro alle aree dove erano situate le vecchie cave: «Si tratta comunque di un percorso aperto - ha ribadito l'assessore Curcio - e siamo per il momento solo alla fase iniziale. Sicuramente non ci fideremo ad occhi chiusi di Autostrade e chiederemo precise garanzie: oltre alle richieste di integrazione avanzate e al no alla proposta di viabilità, chiederemo anche che se il progetto di ripristino sarà attuato garantiscano gli interventi di manutenzione finchè la situazione del terreno della cava non si sarà stabilizzata»."
238,http://comunicati.comune.prato.it/generali/?action=dettaglio&comunicato=14200500000238,10/03/2005,15:55,"Conferenza stampa","Tia, la nuova tariffa sui rifiuti","Venerdì 11 marzo, ore 12,00, Palazzo comunale","Comune e Asm presentano la rinnovata 'bolletta'","Il vice sindaco Roberto Bencini, l'assessore all'Ambiente Camilla Curcio e il presidente di Asm Adriano Benigni presentano domani, venerdì 11 marzo, alle ore 12,00, in Palazzo comunale, in una CONFERENZA STAMPA la nuova tariffa sui rifiuti (Tia). La Conferenza stampa sulla Tia sostituisce quella programmata sul Piano delle opere pubbliche."
239,http://comunicati.comune.prato.it/generali/?action=dettaglio&comunicato=14200500000239,10/03/2005,19:48,"Conferenza stampa","La presentazione dell'incontro di rugby Italia-Francia",-,,"Domani alle 11.30 l'assessore allo Sport Aldo Milone presenterà la partita di rugby Italia-Francia. "
240,http://comunicati.comune.prato.it/generali/?action=dettaglio&comunicato=14200500000240,11/03/2005,18:32,Spettacolo,"'Note di pace',  letture dalle prediche di S. Bernardino","Rassegna di pace, domani 13 marzo, alle 21,15, in S. Francesco","Voce di Maraghini, accompagnamento musicale di Giacomelli","Domenica 13 marzo, alle 21.15, nella chiesa di San Francesco,  con 'Note di pace', prende il via l'edizione 2005 della Rassegna di Pasqua organizzata dall'assessorato alla Cultura del Comune.  La serata propone una serie di letture tratte dalle prediche di San Bernardino, una delle figure più importanti della cristianità. I passi scelti affrontano il tema della pace: dalle parole del santo “pace tra gli uomini e pace con Dio”, sarà facile estendere la riflessione alla nostra attualità. La voce recitante è di Fernando Maraghini mentre l’accompagnamento musicale organistico è eseguito dal vivo dal maestro Gabriele Giacomelli. E’ prevista l’esecuzione dei preludi-corali organistici di Johann Sebastian Bach.
 "
241,http://comunicati.comune.prato.it/generali/?action=dettaglio&comunicato=14200500000241,11/03/2005,13:39,Agenda,"Il grande rugby protagonista al Lungobisenzio","Le nazionali Italia-Francia disputeranno 'Voilà le rugby'","L'incontro, il 18 marzo alle 19.30, è organizzato da I Cavalieri e patrocinato da Comune e Provincia","Per un giorno il rugby sarà protagonista del Lungobisenzio prendendo il posto del calcio: venerdì 18 marzo lo stadio pratese ospiterà infatti l'incontro tra le due nazionali A Italia-Francia, ovvero l'under 25 riserva della squadre maggiori che il giorno dopo si affronteranno allo stadio Flaminio di Roma nel Torneo delle sei Nazioni. L'evento, 'Voilà le rugby', è stato presentato stamattina in Palazzo comunale dagli assessori allo Sport di Comune e Provincia Aldo Milone ed Irene Gorelli, da Sergio Pazzi, presidente del club cittadino de I cavalieri , che hanno organizzato la partita insieme alle Federazioni sportive di Italia e Francia, da Carlo Gabellini della CariPrato e dal presidente del Consiag Paolo Abati, che hanno sponsorizzato l'avvenimento. Dal 1988 a Prato non giocava una nazionale senior, anche se già a febbraio è stato ospitato l'incontro tra l'under 21 e l'under 25 in preparazione del Sei Nazioni: «E' una grande occasione per la città che ci è stata presentata dai Cavalieri e che siamo orgogliosi di patrocinare insieme alla Provincia - ha detto l'assessore Milone - Si tratta di eventi che rappresentano anche una vetrina per Prato ed un'opportunità in più anche al di là del valore sportivo, con la speranza ulteriore che facciano da leva per vedere i nostri atleti locali nella rosa della nazionale». Già tre Cavalieri, Paul Derbyshire, Lorenzo Giovanchelli e Andrea Barbieri, stasera giocheranno in Inghilterra a Doncaster con gli azzurrini dell'under 19.
Le due squadre che si disputeranno l'incontro al Lungobisenzio venerdì prossimo saranno presentate giovedì 17 marzo a Palazzo Novellucci: «Una partita di questo livello è il risultato dell'importanza che a Prato rivestono questo sport ed una squadra di primo piano come i Cavalieri - ha aggiunto l'assessore provinciale Gorelli - La Provincia è impegnata nella promozione turistica e sportiva, che in eventi come questo sono molto legate perchè lo sport è il veicolo ideale per farci conoscere all'esterno».«E' determinante per organizzare a Prato incontri sportivi di questo livello la collaborazione tra aziende pubbliche ed istituzioni - ha concluso Paolo Abati del Consiag, ex assessore allo Sport - per promuovere lo sport infatti negli ultimi anni a Prato ci siamo mossi seguendo un doppio binario, ovvero favorendo la crescita dello sport di base e richiamando anche manifestazioni di questo calibro, che fanno sicuramente da traino».
Il fischio d'inizio è alle 19.30 e i possessori di Cartone otterranno una riduzione sul prezzo del biglietto."
242,http://comunicati.comune.prato.it/generali/?action=dettaglio&comunicato=14200500000242,11/03/2005,13:45,Infanzia,"Asili nido, come si valuta la qualità del servizio","Lunedì 14 marzo alle 17.00 a Villa Fiorelli","Il convegno illustrerà la Carta servizio dei nidi comunali con gli standard di qualità","Si terrà lunedì 14 marzo, a Villa Fiorelli, il seminario di studio sulla carta del servizio,  'Un nido di qualità'.  L'iniziativa era stata messa in programma per il 21 febbraio scorso, ma le avverse condizioni meteorologiche avevano impedito l'arrivo dei relatori e il seminario fu rinviato.
Il convegno è  organizzato dal settore Educazione e Cultura dell'Infanzia del Comune e dal Coordinamento pedagogico Città Prato infanzia per presentare i risultati del monitoraggio ad un anno dall'entrata in vigore della carta nelle strutture comunali e private accreditate.
A aprire i lavori, alle ore 17, sarà il sindaco Marco Romagnoli, che porterà il suo saluto ai partecipanti. Quindi interverrà l'assessore alle Politiche educative, Sabrina Nieri, che illustrerà lo scenario e le prospettive in cui si attuano i diritti dei bambini e delle bambine. Il tema degli indicatori di qualità e delle innovazioni introdotte sarà trattato da Maria Teresa Poropat, docente dell'Università di Trieste, Catina Balotta del Gruppo Emme Erre, Annalisa Galardini del Gruppo nazionale nidi e Adriana Pacini, funzionaria della Regione per il settore Infanzia, adolescenza e famiglia. 
Tra le novità più importanti sancite nella Carta servizi vi sono i livelli della qualità riguardanti gli indicatori di sicurezza, l'alimentazione, la professionalità del personale, della partecipazione delle famiglie e dell'ambiente interno, che vengono garantiti per tutti i nidi comunali e accreditati che fanno parte del si stema integrato. La carta stabilisce infatti i misuratori degli indicatori e i valori assicurati secondo i principi fondamentali, tra cui la regolarità del servizio, il controllo della qualità, l'imparzialità, l'efficienza e l'efficacia. Inoltre nell'opuscolo sono inserite tutte le informazioni riguardanti gli orari delle strutture e i servizi resi, le regole per le ammissioni, le rinunce e le modalità di pagamento, le attività educative, i pasti, i riposi pomeridiani e l'organizzazione delle giornate tipo dei bambini e anche i giochi e la partecipazione dei genitori.

"
243,http://comunicati.comune.prato.it/generali/?action=dettaglio&comunicato=14200500000243,11/03/2005,15:58,Rifiuti,"Ecco la tariffa, in vigore dalla primavera","Presentato il piano finanziario della Tia","Bencini: «Smaltire i rifiuti costa, per pagare meno c'è bisogno del cogeneratore»","«E' un'operazione di trasparenza, che svela i reali costi dello smaltimento e quindi i reali costi del servizio. Non è un atto per fare cassa. Nella realtà poniamo le premesse anche per sostenere futuri investimenti sugli impianti, come il cogeneratore, che ci consente di completare il ciclo dei rifiuti e di abbassare i costi del servizio».
E' una premessa lunga quella del vice sindaco e assessore alle Finanze Roberto Bencini, ma «indispesabile, poichè non si può spiegare la nuova 'bolletta rifiuti', il passaggio da tassa a tariffa, solo in termini di rincari». Per altro neppure la Tarsu copriva l'intero costo del servizio, ma l'Amministrazione comunale, nel 2004, ha dovuto sborsare 6 milioni di euro per annullare la differenza tra il gettito e la spesa sostenuta da Asm per smaltire i rifiuti.
In fin dei conti il punto è proprio questo: Prato non smaltisce per conto proprio, e manda i propri rifiuti in discarica. Spiega il presidente di Asm Adriano Benigni nel presentare il piano finanziario della Tia, che ammonta a 27 milioni e 800 mila euro: «Il 46% dei costi è dato dallo smaltimento. E su quello non possiamo intervenire, perchè i prezzi li stabiliscono chi gestisce le discariche».
Ma la Tia corrisponde, nelle parole dell'assessore all'Ambiente Camilla Curcio, anche ad un'ipotesi di riforma del ciclo dei rifiuti che si pone cinque obiettivi: la sostenibilità ambientale «sollecitando anche comportamenti virtuosi nella raccolta da parte di imprese e cittadini»; la sostenibilità economica «per trovare un equilibrio fra costi del servizio e copertura dei costi degli impianti»; l'equità contributiva che poi si traduce anche in un fondo sociale di 500 mila euro per attenuare gli effetti della tariffa nelle situazioni di maggior disagio; l'efficienza produttiva che poi significa gestire al meglio l'intero ciclo dei rifiuti; la semplificazione amministrativa.
Cinque obiettivi, che fermo restando la copertura integrale dei costi, si traducono in due fondi entrambi di 500 mila euro. Il primo per incentivare la raccolta differenziata, con coefficienti di riduzione dei costi variabili fino ad un massimo del 30% per le imprese che stipuleranno convenzioni con Asm, che possono giungere fino al 50% per attività inerenti a merci deperibili, sempre sulla base di intese con Asm. Agevolazioni che riaguarderanno anche le famiglie fino ad un massimo del 20% se conferiranno i rifiuti ingombranti agli impianti indicati da Asm. Il Comune fra l'altro può concedere riduzioni anche se saranno raggiunti gli obiettivi annuali di miglioramento della quantità di rifiuti avviati al riciclo.
Il secondo fondo, che vedrà anche un impegno di Asm, sulla base dei parametri Isee, ha una valenza più sociale. Di fatto fino a 5000 euro di reddito Isee c'è l'esenzione totale, da 5000 a 8500 euro la riduzione è del 50%.
Ma nel congegnare la tariffa, il cui piano finanziario a copertura totale del costo contempla un 45% a carico delle famiglie e un 55% a carico delle utenze non domestiche, il Comune ha fatto in modo che le famiglie unicellulari (costituite prevalentemente da anziani soli) paghino meno rispetto alla Tarsu. 
Certo nel complesso ci sono maggiori oneri (anche se non per le attività produttive industriali e artigianali): la famiglia media pratese (un nucleo di tre persone in una abitazione di 114 mq), quella più diffusa nella composizione demografica della popolazione, avrà un aumento, dal passaggio dalla Tarsu alla Tia, del 24,9%, ossia 40 euro in più l'anno. 
La prima bolletta fra aprile e maggio, pari al 60% dell'importo dovuto.     
"
244,http://comunicati.comune.prato.it/generali/?action=dettaglio&comunicato=14200500000244,11/03/2005,17:11,"Consiglio Comunale","Bilancio 2005, la presentazione in Consiglio comunale","L'esercizio previsionale illustrato da sindaco e vice-sindaco","Illustrate le caratteristiche del documento contabile, il primo di questa Amministrazione","Il bilancio di previsione 2005 ha fatto il suo debutto ieri 10 marzo in Consiglio comunale: il sindaco Marco Romagnoli e l'assessore alle Finanze Roberto Bencini hanno presentato nella seduta il documento contabile per l'anno in corso. Sarà un bilancio marcato dal cantiere del Piano strategico, che deve misurarsi con i tagli dei trasferimenti statali e delle entrate derivanti dall'addizionale Irpef e che sarà caratterizzato dal contenimento della spesa e dall'adeguamento del costo dei servizi ai tassi di inflazione programmata, ma senza aumenti: «E' il primo bilancio di questa Amministrazione teso a sostenere la creazione e l'attuazione del Piano strategico - ha spiegato il vice-sindaco Bencini - Per questo sarà un bilancio di transizione, che non comprende al suo interno le risposte che stiamo cercando per la città con il Piano strategico, ma che ha l'ambizione di porre le premesse per poter attuare il programma. Per questo non deve essere analizzato solo nei numeri, ma soprattutto negli indirizzi e nelle azioni strutturali che  persegue. Innanzitutto non possiamo ridurre la spesa, perchè tutti i servizi attivati negli anni precedenti e gli investimenti fatti per le opere costituiscono una spesa corrente ed un indebitamento per il Comune, ma limiteremo l'aggiunta di nuovi capitoli che si sedimentano sulla parte 'storica'. C'è un grande lavoro dietro l'elaborazione del bilancio, perchè la linea d'indirizzo seguita è quella della razionalizzazione delle risorse e dell'ottimizzazione delle spese, anche per quanto riguarda ad esempio l'organizzazione del personale della macchina comunale, che sarà ripensata in funzione delle nuove esigenze del Comune valorizzando le professionalità. Anche alle società partecipate saranno poi affidati nuovi compiti. Per quanto riguarda poi il passaggio da Tarsu a Tia, a Prato una delle più basse della Toscana, la legge lo rende obbligatorio a partire dal prossimo anno, ma noi abbiamo scelto di operarlo ora perchè crea una perequazione tra la copertura dei costi e la produzione effettiva dei rifiuti. Questo ci permetterà poi di incrementare i servizi all'infanzia, il sostegno alle famiglie più in difficoltà e il trasporto pubblico».
La discussione è rimandata alle prossime sedute."
245,http://comunicati.comune.prato.it/generali/?action=dettaglio&comunicato=14200500000245,12/03/2005,13:16,"Consiglio Comunale","Anagrafe del lavoro, rinnovata la convenzione per altri 5 anni","Approvato l'Accordo quadro con la Provincia","Tra le novità introdotte quest'anno un Comitato tecnico di coordinamento tra tutti gli sportelli che compongono la rete provinciale","Un servizio pubblico di orientamento e lavoro che capta da solo il 30% della domanda e dell'offerta in città contro il 15% gestito complessivamente dalle 15 agenzie private di mediazione e lavoro interinale, che a Prato raggiungono una delle concentrazioni più alte in Italia: dal 2000 al 2004 gli sportelli di Prima accoglienza Anagrafe del lavoro sono stati in continua crescita diventando un punto di riferimento sia per le imprese che per i lavoratori. Per proseguire l'esperienza di questo modello di gestione è stato approvato dal Consiglio comunale nell'ultima seduta  l'accordo quadro territoriale con la Provincia per gestire gli sportelli Anagrafe del lavoro, unità della rete provinciale che nell'ambito del più ampio sistema regionale per l'impiego eroga i servizi per il lavoro.
Il sistema provinciale integrato si dirama infatti nelle strutture comunali con i Centri per l'impiego, il Servizio territoriale e gli Sportelli di Prima accoglienza, denominati Anagrafe del lavoro.
Gli sportelli sono connessi in rete attraverso l'utilizzo del Sistema informativo regionale del lavoro Idol, che consente ad ogni punto della rete di operare in tempo reale sullo stesso archivio e di condividere informazioni e dati: «Si tratta di un servizio che era nato inizialmente con un'ottica di decentramento - ha spiegato l'assessore allo Sviluppo economico Fabio Giovagnoli - ma che sempre più è diventato uno strumento di politica attiva per fornire consulenza sul lavoro e orientamento e agevolare l'incontro tra domanda ed offerta. Il modello ha avuto anche il riconoscimento tra le 'Best practises' (Buone pratiche) nel Piano nazionale per l'occupazione 2002 presentato alla Commissione europea dal Ministero del Lavoro perchè razionalizza le risorse e consente di utilizzare in sussidiarietà i mezzi con la collaborazione degli enti locali dell'area. Al contrario di come è congegnata la legge 30, l'impostazione regionale consente di allargare il sistema anche a soggetti privati, ma pur sempre con un controllo ed un indirizzo pubblici. E' un sistema che ha dato ottimi risuiltati, come dimostra anche il fatto che gli avviamenti al lavoro sono il doppio rispetto a tutte le agenzie private che operano a Prato».
La convenzione, che definisce i compiti degli Sportelli, del Comune gestore e della Provincia che coordina e controlla, avrà una durata quinquennale con scadenza 31 dicembre 2009. Per la gestione del servizio la Provincia ha stanziato 220mila euro, 30.000 in più rispetto all'accordo precedente. 
Tra le novità introdotte quest'anno c'è la costituzione di un Comitato tecnico di coordinamento della rete territoriale degli Sportelli con funzioni di programmazione, verifica e monitoraggio delle attività svolte e della qualità del servizio.
Nel dibattito in aula sono intervenuti Matteo Biffoni dei Ds, che ha definito eccellente il servizio Anagrafe del lavoro perchè da risposte concrete alle esigenze di lavoratori ed aziende, e il capogruppo di Rifondazione comunista Leonardo Becheri, che ha condiviso le finalità della convenzione dando la 'piena approvazione'. La delibera di recepimento dell'accordo quadro è stata approvata con i voti favorevoli dell'Ulivo e di Rc e l'astensione della Casa delle libertà."
246,http://comunicati.comune.prato.it/generali/?action=dettaglio&comunicato=14200500000246,12/03/2005,13:40,Infanzia,"Le novità per le tariffe degli asili nido","Saranno applicate a partire dal prossimo anno scolastico","E' stato modificato il sistema tariffario con  l&#8217;erogazione di un credito d&#8217;accesso uguale per nidi comunali e accreditati","Sulle tariffe che saranno applicate a partire dal prossimo anno scolastico 2005/2006 per gli asili nido con il pareggio o quasi dei costi delle strutture private accreditate e comunali, ecco tutte le novità così come trasmesse dal settore Educazione e Cultura dell'Infanzia del Comune: il sistema di collaborazione fra il Comune e le strutture private accreditate presenti sul territorio ha permesso negli ultimi anni di rispondere in modo adeguato al sempre crescente bisogno di asilo nido da parte delle famiglie pratesi, fino a soddisfare oltre il 90 % della domanda espressa.
Da  prossimo anno scolastico, questo sistema  integrato  pubblico-privato  permetterà al cittadino di usufruire del servizio di asilo nido sia in strutture pubbliche che private pressoché  allo stesso prezzo.
Infatti, il Comune ha modificato il sistema tariffario  prevedendo per l’anno scolastico 2005-2006 l’erogazione di un credito d’accesso di uguale valore, a parità di fascia ISEE,  sia nei nidi comunali che nei privati accreditati. L’Isee, il cui calcolo viene effettuato dai Caaf, è l’indice della condizione economica del nucleo familiare e  tiene conto di vari fattori,  quali il reddito da lavoro, gli immobili di proprietà, la consistenza dei beni mobiliari e il numero dei componenti della famiglia.   Il “Credito per l’accesso” è la compartecipazione del Comune alla spesa, che consente un abbattimento del costo del servizio per le famiglie. 
Gli obbiettivi dell’Amministrazione comunale, oltre al soddisfacimento della domanda ed alla realizzazione di un sistema di equità, sono :  un credito d’ accesso uguale per tutti, un aumento generalizzato del valore dei crediti, estensione della quota minima ad un numero maggiore di famiglie a basso reddito, tutela delle famiglie a basso reddito,  per le quali il costo del nido  non ha subito aumenti, contenimento dell’ aumento del costo per le altre famiglie entro la percentuale del 12% per ciascuna fascia Isee, aumento del numero delle famiglie che potranno usufruire  del credito  d’accesso attraverso  l’ innalzamento  del tetto massimo Isee da 22.700 a 32.000 euro.
Coloro  che   superano il tetto massimo  Isee di 32.000 o che si rifiuteranno di presentare attestazione Isee non avranno diritto ad alcun abbattimento  e pagheranno tariffa massima, che coincide alla media delle tariffe applicate nei 15 nidi privati convenzionati ed è pari a € 453 per la frequenza al nido a tempo corto e € 508 per la frequenza a tempo lungo.
A titolo di esempio: la famiglia composta dai genitori  e due figli minori, con un reddito complessivo annuo lordo di € 70.000 circa,  abitazione di proprietà di livello medio-alto , non gravata da mutuo, si attesta su un’ Isee inferiore a € 32.000.
Di conseguenza solo un numero esiguo di utenti pagherà tariffa massima, sia nei nidi comunali che in quelli convenzionati; la quasi totalità degli utenti  pagherà cifre che vanno da un minimo di € 40 ad un massimo di € 270  per il tempo corto e da 50 a 370 euro per il tempo lungo."
247,http://comunicati.comune.prato.it/generali/?action=dettaglio&comunicato=14200500000247,14/03/2005,10:44,Circoscrizioni,"Primo incontro di 'Ecologiamo': si parla di  biodiversità","Domani, 15 marzo, ore 21,  Circoscrizione Nord","Un appunatmento nell'ambito della XV Settimana della Cultura Scientifica","E' fissato per domani, 15 marzo, alle 21,  nella sede della Circoscrizione Nord (via Sette Marzo 15), il primo incontro di 'Ecologiamo', un progetto pensato e realizzato dalla Commissione Urbanistica, verde pubblico, ambiente e sport della Circoscrizione Nord in collaborazione con l'associazione Symbiosis e con la partecipazione dell'assessorato comunale all'Ambiente. Nell'incontro, che rientra nell'ambito della XV Settimana della cultura scientifica in Toscana, si discuterà della biodiversità e della qualità ambientale nel comprensorio pratese. A confrontarsi su questo tema saranno biologi, naturalisti, guide ambientali. Si parlerà anche degli aspetti naturalistici delle prime due escursioni previste dal progetto: quella sul Monteferrato  in programma per il 16 aprile e la seconda sulla Calvana del 7 maggio. 



"
248,http://comunicati.comune.prato.it/generali/?action=dettaglio&comunicato=14200500000248,16/03/2005,12:43,"Pubblico Impiego","Sciopero dei dipendenti comunali","Per l'intera giornata di venerdì 18 marzo","Assicurati i servizi essenziali. Mensa solo negli asili nido.","Sciopero di un'intera giornata venerdì 18 marzo per i dipendenti del pubblico impiego. Lo hanno indetto, a livello nazionale, le organizzazioni sindacali Cgil, Cisl e Uil.
Gli uffici comunali aperti al pubblico, compresi quelli delle  sedi circoscrizionali, potrebbero rimanere chiusi per tutta la giornata. 
In Comune saranno, comunque,  assicurati i servizi esssenziali, fra cui, quelli di stato civile per le denunce di nascita e di morte, il servizio elettorale, il servizio di protezione civile e di intervento per la segnaletica luminosa. 
Gli utenti delle scuole comunali (nidi e materne) sono già stati avvertiti di eventuali disagi che potranno verificarsi con l’adesione allo sciopero attraverso avvisi affissi presso ogni singolo plesso.
Le famiglie, in linea di massima, sono quindi in grado di conoscere le modalità di funzionamento delle singole strutture in tale giornata.
Per quanto riguarda il servizio di refezione scolastica, questo sarà assicurato solo negli asili nido. Nelle scuole materne, elementari e medie il servizio non sarà effettuato.

  




"
249,http://comunicati.comune.prato.it/generali/?action=dettaglio&comunicato=14200500000249,14/03/2005,17:18,Scuola,"Uno studio sulla scuola come  bussola per gli interventi","Presentata oggi la proiezione di riorganizzazione degli edifici","La pianificazione degli interventi nell'edilizia scolastica riguarda i prossimi 10 anni, in cui la popolazione degli alunni arriverà a 16500","Uno studio di fattibilità realizzato dagli assessorati alla Pubblica istruzione e ai Lavori pubblici in collaborazione con il Dipartimento di Tecnologie dell'architettura e Design dell'Università di Firenze sarà la bussola per la riorganizzazione degli edifici scolastici pratesi nell'arco dei prossimi 10 anni: i risultati dello studio, varato nel 2003, sono stati presentati stamani in Palazzo comunale dagli assessori alla Pubblica istruzione e ai Lavori pubblici Enrico Giardi e Sabrina Nieri e dai dirigenti comunali Massimo Nutini per il Servizio istruzione e Paolo Bartalini per l'edilizia, responsabili del progetto.
Lo studio è partito dalla valutazione della situazione dei 15 istituti, di cui 9 comprensivi, tra scuole materne, elementari e medie in cui è articolato il sistema scolastico e in cui sono divisi circa 13.500 ragazzi: la proiezione per il futuro prevede una popolazione scolastica di 16.500 alunni, per la quale c'è bisogno di una pianificazione d'interventi. Per disegnare lo scenario futuro i tecnici hanno analizzato il patrimonio edilizio scolastico e hanno classificato gli interventi secondo la capacità limite dei plessi, che richiede una riorganizzazione degli spazi, la capacità critica, con possibilità di trasferimenti e ampliamenti, e quella di collasso, che richiede la costruzione di un nuovo istituto. In collaborazione con le Circoscrizioni è stata valutata anche la vocazione delle zone ad ospitare nuovi spazi scolastici e le collocazioni più idonee: «Si tratta di uno strumento che supporterà le scelte dell'Amministrazione comunale per quanto riguarda la scuola, uno dei punti più importanti del Piano strategico - ha detto l'assessore Nieri - E' un modo per programmare più analiticamente gli interventi che dobbiamo realizzare e per non inseguire l'emergenza. I principi della sua definizione sono stati infatti la pianificazione e la concertazione, che ha visto intorno allo stesso tavolo di lavoro il comitato scientifico dell'Università, il Comune e le Circoscrizioni».
La pianificazione edilizia per il triennio 2005-2007 prevede così 6 nuovi edifici in cui saranno divise 30 sezioni di materna, 20 di elementare, 42 di media ed 1 palestra: i lavori che sono già in corso riguardano la scuola materna di via Toti con tre sezioni,  la scuola di Cafaggio con 6 sezioni di scuola dell'infanzia e 10 di elementare, la scuola media di Maliseti, che avrà 18 sezioni, e la palestra di Tavola.
Le nuove opere da previsione di Piano saranno costituite da un numero di nuovi edifici che andrà da 9 a 12 con un investimento di 30 milioni di euro: il numero delle nuove sezioni nelle cinque Circoscrizioni pratesi sarà di 45 per le materne, 30 per le elementari, 60 per le medie, più 5 palestre.
Per quanto riguarda invece la pianificazione edilizia nell'arco dei prossimi 10 anni, lo scenario futuro tracciato dall'studio di fattibilità prevede che nella Circoscrizione centro le sezioni di materna passino da 19 a 17, mentre per elementari e medie rimarranno 51 e 74; per la Circoscrizione nord passarenno nelle materne da 27 a 35 alle elementari da 59 a 70 e alle medie da 45 a 51; nel Quartiere est da 15 a 27, da 60 a 75 e da 22 a 30; nel Circoscrizione sud aumenteranno da 28 a 40, da 63 a 73 e da 29 a 41; infine nella ovest l'aumento è da 29 a 35, da 70 a 80 e da 24 a 30: «La scuola e la qualità degli edifici scolastici sono da diversi anni una delle priorità delle Amministrazioni di questa città - ha aggiunto l'assessore Giardi - Dal 1996, quando ci siamo dotati di un Ufficio per la manutenzione straordinaria, fino al 2004 nelle scuole di ogni grado dai nidi alle superiori sono stati realizzati lavori di diversa entità per un totale di 31 milioni e 45mila euro, un investimento considerevole. Inoltre nel Piano delle opere pubbliche per il 2005 ci sono il primo lotto della scuola di Cafaggio, con una spesa di 2 milioni e mezzo di euro, e il secondo della materna di via Toti, con un costo di 1 milione e 600mila euro. In quest'ottica lo studio realizzato disegna l'orizzonte strategico con cui interverremo nelle diverse zone del territorio». I lavori dei due lotti sono stati consegnati circa tre settimane fa e dovrebbero concludersi entro la fine dell'anno. Gli interventi  dal 1996 hanno riguardato per il 5% i nidi, per il 9% le superiori, per il 21% le elementari, per il 32% le medie e per il 33% le elementari. Inoltre l'assessorato ai Lavori pubblici e il Servizio edilizia  contano di terminare i lavori per la certificazione di prevenzione incendi nelle scuole con un anticipo di qualche mese rispetto alla data del 31 dicembre 2005 prevista dalla legge, «un risultato significativo, - ha continuato Giardi - segno dell'attenzione rivolta a questo settore»."
250,http://comunicati.comune.prato.it/generali/?action=dettaglio&comunicato=14200500000250,15/03/2005,13:23,Cultura,"'Parliamo di scienza', rinviato l'incontro di domani 16 marzo","Rassegna in corso  al teatro Magnolfi","Giovedì appuntamento con Primicerio su matematica e industria","Rinviato a data da stabilire l'incontro in programma per domani, 16 marzo, ore 21, al teatro Magnolfi, con il professor Stefano Massi sul tema 'La geometria frattale della natura'. Confermato per giovedì 17 marzo il quarto  appuntamento della rassegna 'Parliamo di scienza', promossa dagli assessorati alla Cultura del Comune e della  Provincia di Prato in collaborazione con l’Istituto di analisi dei sistemi ed informatica Cnr nell’ambito della XV Settimana della cultura scientifica e tecnologica in Toscana. Il  17 marzo, alle 21, al teatro Magnolfi  il professor Mario Primicerio affronterà il tema 'Quale matematica per l'industria?'
La rassegna 'Parliamo di scienza', riproposta dopo il successo ottenuto lo scorso anno, è curata da Giuseppe Pirillo e Brunetto Piochi. Tutti e cinque gli incontri - in corso dal 5 al 18 marzo - sono ospitati nel rinnovato Teatro Magnolfi, destinato a diventare un punto di riferimento di eccellenza delle iniziative culturali nella nostra città. 



MARIO PRIMICERIO 
Mario Primicerio è professore ordinario dal 1975. E'stato preside della Facoltà di scienze
matematiche fisiche e naturali.
E' coordinatore del dottorato di ricerca in matematica.
I suoi studi riguardano prevalentemente
la modellizzazione di fenomeni e processi di interesse industriale.
E' autore di oltre 120 articoli di ricerca pubblicati sulle principali
riviste internazionali
e di numerosi volumi e testi di rassegna e di divulgazione.
E' stato tra i fondatori dell'European Consortium for Mathematics in
Industry. Attualemnte è presidente della Simai,  Società italiana di matematica applicata e industriale. Ha diretto importanti progetti di ricerca a carattere transnazionale.
Ha tenuto corsi e conferenze per invito nelle principali università europee,
in numerosi dipartimenti statunitensi, in America Latina, in Cina, in
Giappone.  E' membro della Commissione Italiana per l'UNESCO dal 1985 e vice-presidente
dal 1999.
Fa parte dei comitati di numerose società e periodici scientifici: fra gli, è socio corrispondente dell'Accademia Nazionale dei Lincei e dell'Accademia
della Colombaria di Firenze.


 


 

"
251,http://comunicati.comune.prato.it/generali/?action=dettaglio&comunicato=14200500000251,16/03/2005,15:28,"Conferenza stampa","La presentazione del Piano delle opere pubbliche","Giovedì 17 alle 12.30","L'illustrazione dell'assessore Giardi","Domani giovedì 17 marzo alle 12.30 in Palazzo comunale alle 12.30  l'assessore ai Lavori pubblici Enrico Giardi presenterà il Piano delle opere pubbliche allegato al bilancio di previsione 2005."
252,http://comunicati.comune.prato.it/generali/?action=dettaglio&comunicato=14200500000252,15/03/2005,16:39,Ambiente,"Polveri sospese, valori entro i limiti","Confermato il trend di miglioramento dalla scorsa settimana","L'assessorato sta organizzando una giornata di studi su cause ed effetti dell'inquinamento atmosferico","Le polveri sospese nelle sei centraline fisse della città hanno fatto registrare valori entro i limiti da venerdì scorso 11 marzo a ieri lunedì 14, in cui i giudizi sulla qualità dell'aria sono passati da accettabile a buona. Venerdì il Pm10 aveva un livello di 41 microgrammi al metro cubo in via Soffici alle Fontanelle, 27 in via Ferrucci, 28 in via Roma e 34 in via Strozzi. Sabato 12 i valori registrati sono stati 22 in via Soffici, 25 in via Ferrucci e 15 in via Roma con buono come giudizio, e 27 in via Strozzi. Domenica 13 la qualità è stata accettabile con una media di 31, 28, 21 e 23 nelle stesse postazioni. Ieri infine i rilevamenti sono stati di 43 microgrammi, 36 e 33 sia in via Strozzi che in via Roma. L'ultimo sforamento del limite di legge di 50 microgrammi risale a giovedì scorso in via Soffici, in cui è stato raggiunto proprio il valore di 50 con giudizio scadente: «Con giovedì siamo arrivati a 32 giorni di superamento dall'inizio dell'anno, ma bisogna dire che l'Arpat da un'interpretazione restrittiva della Direttiva europea sulle polveri fini, che invece non giudica il raggiungimento dl limite come superamento - ha spiegato l'assessore all'Ambiente Camilla Curcio - e bisogna poi considerare le condizioni meteo di alta pressione che favoriscono lo smog. Per effetto dei provvedimenti che abbiamo adottato la qualità dell'aria è comunque migliorata rispetto all'anno scorso nello stesso periodo, in cui i valori di inquinamento erano più alti con giudizi spesso scadenti. Le targhe alterne e le domeniche senz'auto fanno insomma proseguire un trend di miglioramento dell'aria che scongiura misure come il blocco totale della circolazione».
L'assessorato sta organizzando una giornata di approfondimento dei temi dell'inquinamento atmosferico a cui parteciperà  la dottoressa Elisabetta Chellini, ricercatrice e coordinatrice del gruppo di lavoro per lo studio presentato a Firenze la scorsa settimana sull'inquinamento atmosferico urbano e la salute in Toscana, che ha confermato che il traffico è sorgente del 70% dello smog. "
253,http://comunicati.comune.prato.it/generali/?action=dettaglio&comunicato=14200500000253,16/03/2005,12:42,Cultura,"Appuntamento con Mario Primicerio","'Parliamo di scienza', domani, 17 marzo, ore 21, al Magnolfi,","Titolo della serata: 'Quale matematica per l'industria?'","E' per domani, giovedì 17 marzo, l'appuntamento con Mario Primicerio, professore ordinario della facoltà di Scienze matematiche fisiche e naturali dell'Università di Firenze, 
per il quarto incontro del ciclo 'Parliamo di scienza'. Il titolo scelto per la serata è 'Quale matematica per l'industria?', un tema che Mario Primicerio ha approfondito nei suoi studi sulla modellizzazione di fenomeni e processi di interesse industriale. 
La rassegna 'Parliamo di scienza', promossa dagli assessorati alla Cultura del Comune e della Provincia di Prato in collaborazione con l'Istituto di analisi dei sistemi ed informatica Cnr, è curata da Giuseppe Pirillo e Brunetto Piochi. L’ingresso a tutti e cinque gli incontri del ciclo è libero.
 

MARIO PRIMICERIO 
Mario Primicerio è professore ordinario dal 1975. E'stato preside della Facoltà di scienze
matematiche fisiche e naturali dell'Università di Firenze.
E' coordinatore del dottorato di ricerca in matematica.
I suoi studi riguardano prevalentemente
la modellizzazione di fenomeni e processi di interesse industriale.
E' autore di oltre 120 articoli di ricerca pubblicati sulle principali
riviste internazionali
e di numerosi volumi e testi di rassegna e di divulgazione.
E' stato tra i fondatori dell'European Consortium for Mathematics in
Industry. Attualmente è presidente della Simai,  Società italiana di matematica applicata e industriale. Ha diretto importanti progetti di ricerca a carattere transnazionale.
Ha tenuto corsi e conferenze per invito nelle principali università europee,
in numerosi dipartimenti statunitensi, in America Latina, in Cina, in
Giappone.  E' membro della Commissione Italiana per l'UNESCO dal 1985 e vice-presidente
dal 1999.
Fa parte dei comitati di numerose società e periodici scientifici: fra gli, è socio corrispondente dell'Accademia Nazionale dei Lincei e dell'Accademia
della Colombaria di Firenze.


 


 

"
254,http://comunicati.comune.prato.it/generali/?action=dettaglio&comunicato=14200500000254,16/03/2005,12:41,Circoscrizioni,"Nord, assemblea pubblica sul bilancio","Giovedì 17 marzo alle ore 21,15","Nei locali parrocchiali, via Poli a Santa Lucia.","Domani, giovedì 17 marzo alle ore 21,15, nei locali parrocchiali in via Poli a Santa Lucia, la Circoscrizione Nord ha indetto un'assemblea pubblica per illustrare ai cittadini il bilancio comunale 2005 e pluriennale 2006-2007 con particolare riferimento agli investimenti e alla gestione dei servizi nel territorio della Circoscrizione. E' prevista la partecipazione dell'assessore alla Mobilità,  Massimo Carlesi."
255,http://comunicati.comune.prato.it/generali/?action=dettaglio&comunicato=14200500000255,16/03/2005,13:48,Agenda,"Consulenza legale ed Internet point al Laboratorio del tempo","Gli orari di apertura dei nuovi servizi","Le attività sono gratuite ed aperte a tutti, migranti e non, con un occhio di riguardo per le donne ed anche un servizio di baby sitting","Tra le nuove attività del Laboratorio del tempo di via Filicaia, che ha riaperto i battenti pochi giorni fa, ci sono un servizio di consulenza legale ed un Internet point: oltre ad essere uno spazio aperto principalmente per le donne di tutto il mondo dove ritrovare il proprio tempo e trascorrere le ore libere in compagnia svolgendo varie attività, secondo la nuova concezione data dal Comune, tornato gestore della struttura dal 1° marzo, il Laboratorio offrirà anche un servizio di orientamento legale e lavorativo, coinvolgendo tutte le associazioni della città interessate ad aderire al progetto. L'obiettivo è realizzare infatti un'insieme di azioni, esperimenti ed esperienze per migliorare i tempi della città e favorire la conciliazione dei tempi di vita, di lavoro e familiari, nonchè le pari opportunità tra donne e uomini. 
Il servizio di consulenza legale, in collaborazione con l'Ordine degli avvocati di Prato, sarà attivo il sabato dalle 10.00 alle 12.30; l' Internet Point invece sarà aperto lunedì e giovedì dalle 10.30 alle 12.30. Per ulteriori informazioni sulle attività del Laboratorio di via Filicaia 34/7, gli interessati potranno recarsi presso la struttura o  telefonare ai numeri 0574 26602 e 0574 32288  dal lunedì al venerdì dalle 10.00 alle 13.00 oppure ancora scrivere all'indirizzo mail laboratoriodeltempo@comune.prato.it. 
Le attività sono gratuite ed aperte alle/ai residenti o domiciliate/i a Prato, organizzate in fasce orarie (mattino, pomeriggio, sera) tali da consentire la più ampia partecipazione. 
I moduli di alfabetizzazione riservati alle donne, che si terranno nel pomeriggio, prevedono un servizio di animazione per le figlie/i delle iscritte. Le iscrizioni e le prenotazioni si effettuano presso Il laboratorio del tempo. 
 "
256,http://comunicati.comune.prato.it/generali/?action=dettaglio&comunicato=14200500000256,16/03/2005,14:31,Giovani,"Bando di gara per la gestione di Cartone","La scadenza è l'11 aprile","Possono partecipare associazioni, cooperative ed imprese anche riunite delle province di Prato e Firenze","E' stato pubblicato il bando di gara per individuare il soggetto gestore del progetto Cartagiovani Cartone, grazie a cui i giovani dai 15 ai 29 anni possono usufruire di sconti ed agevolazioni per concerti, tempo libero, acquisti nei negozi convenzionati e viaggi. La carta è in distribuzione ad Officina giovani, all'Urp multiente e la Punto giovani Euriopa. L'iniziativa coinvolge i Comuni di Bagno a Ripoli, Calenzano, Campi Bisenzio, Carmignano, Firenze, Impruneta, Lastra a Signa, Fiesole, Montemurlo, Poggio a Caiano, Prato, Sesto Fiorentino, Signa e Vaiano. L'importo complessivo della gara è di 42.500 euro e la scadenza entro cui dovranno arrivare le domande è l'11 aprile alle 12.
Il bando si rivolge ad associazioni, cooperative, imprese e società anche riunite in raggruppamenti delle province di Prato e Firenze, che dovranno presentare un progetto gestionale delle attività da realizzare, per la gestione delle offerte e delle opportunità di Cartagiovani Cartone, per la promozione e la comunicazione, per il segretariato e il reperimento di risorse aggiuntive. L’affidamento avrà una durata di 12 mesi decorrenti dalla data del provvedimento di aggiudicazione e potrà essere rinnovato alla scadenza, per un periodo analogo dopo la valutazione dei risultati ed eventuale revisione economica delle condizioni pattuite.
Le richieste andranno inviate all'associazione Cartone, con sede presso l’assessorato alla  Pubblica istruzione del Comune di Firenze in via Nicolodi  2 – Cap 50131, tel. 055 2625805  - fax 055 2625682 E-mail: v.innocenti@comune.fi.it. 
Sulla busta dovrà essere indicato “Selezione Associazione Cartone” e a corredo della richiesta di partecipazione dovrà essere prodotta, a pena di esclusione, la seguente documentazione: 
certificato di iscrizione alla Camera di Commercio o altra idonea certificazione/documentazione in caso di associazione/cooperativa  da cui risulti attività idonea a partecipare al bando, bilancio o fatturato dell’ultimo anno, progetto gestionale articolato nelle varie attività ed offerta economica.
Il testo del bando con tutta la documentazione e le dichiarazioni necessarie può essere scaricato anche dal sito internet del Comune all'indirizzo www.comune.prato.it.

"
257,http://comunicati.comune.prato.it/generali/?action=dettaglio&comunicato=14200500000257,16/03/2005,14:55,Giovani,"Corsi di giornalismo ed informatica al Punto giovani Europa","Per i ragazzi da 15 a 30 anni","Le nozioni base dell'uso del computer e il lavoro in una redazione al centro dei due corsi gratuiti","L'informatica e il giornalismo saranno al centro di due corsi per ragazzi organizzati dal Punto Giovani Europa: quello di computer sarà diviso in  quattro incontri 'Informatizzati' di base, gratuiti e riservati ai giovani dai 15 ai 30 anni che vogliono apprendere gli elementi basilari di Word, Internet e posta elettronica. Si svolgeranno il 4, il 6, l'11 e il 14 Aprile dalle 13.30 alle 15.00. Per informazioni ed iscrizioni ci si potrà rivolgere al Punto Giovani Europa di piazza dei Macelli, 4 dal lunedì al venerdì dalle 12.00 alle 19.00 e il sabato dalle 10.00 alle 14.00. Il numero di telefono è 0574 616741 e l'indirizzo elettronico www.puntogiovanieuropa.prato.it e punto.giovani@comune.prato.it 
Il secondo corso riguarda la partecipazione ad una redazione stampa autogestita per ragazzi dai 15 ai 30 anni, lavoratori o studenti, accomunati dall'interesse per il giornalismo e la scrittura in generale. 
Il Punto Giovani Europa mette a disposizione i locali e tutte le informazioni in merito a concorsi giornalistici e letterari italiani ed europei ai quali i ragazzi saranno invitati a partecipare.
Una redazione giornalistica in piena regola che potrà crescere e magari diventare propositiva in merito al territorio pratese ed inviare articoli di interesse per i giovani ai giornali locali. 
Per informazioni ed iscrizioni orari e recapiti sono gli stessi.
"
258,http://comunicati.comune.prato.it/generali/?action=dettaglio&comunicato=14200500000258,16/03/2005,15:20,Circoscrizioni,"Il 60° anniversario della Liberazione ricordato al Quartiere est","Quattro incontri sulla Resistenza","Il primo appuntamento è per il 18 marzo con il ricordo di Roberto Castellani","Un ciclo di incontri con dibattiti e proiezioni organizzato dalla Circoscrizione est per celebrare il 60° anniversario della Liberazione: l'iniziativa sarà inaugurata venerdì 18 marzo alle 21.00 con il ricordo di Roberto Castellani, ex deportato di Ebensee e presidente dell'Aned recentemente scomparso. L'incontro si terrà al circolo Costa Azzurra La Macine.
Il secondo appuntamento sarà dedicato invece a 'La Resistenza Armata' e si terrà l'8 aprile alla stessa ora nello Spazio polivalente 'Don Lorenzo Milani'della Circoscrizione est. 
Il 15 aprile si parlerà di Vita civile negli anni del Fascismo nello stesso Spazio, come anche il 22 aprile per l'ultimo dibattito dedicato al 'Sessantesimo della realizzazione del film capolavoro del Neorealismo. Il Cinema e la Resistenza'. 

"
259,http://comunicati.comune.prato.it/generali/?action=dettaglio&comunicato=14200500000259,17/03/2005,14:07,Cultura,"Domani, 18 marzo, si parla del futuro biologico dell'uomo","Ultimo appuntamento del ciclo 'Parliamo di scienza'","Al teatro Magnolfi, ore 21, sarà presente il prof. Edoardo Boncinelli","Si chiude con un incontro dedicato al 'nostro futuro biologico' la rassegna 'Parliamo di scienza', organizzata dagli assessorati alla Cultura del Comune e della Provincia di Prato in collaborazione con il Cnr. L'ultimo appuntamento del ciclo è fissato  per domani 18 marzo, alle 21, al teatro Magnolfi, dove il prof. Edoardo Boncinelli, già docente di biologia e genetica presso l'Università Vita -Salute di Milano,  affronterà il tema dela biologia molecolare dello sviluppo umano. 
La rassegna, riproposta a Prato dopo il successo ottenuto lo scorso anno, risponde all'esigenza di promuovere, in un contesto culturale spesso attento solo al versante artistico - umanistico, una più ampia conoscenza scientifica, alimentando, specie fra i giovani, il gusto della scoperta e la sfida a trovare risposte alle infinite domande ed incognite che sollecitano la mente dell'uomo. 


Edoardo BONCINELLI
E' stato a capo del laboratorio di biologia molecolare dello sviluppo presso il dipartimento di ricerca  dell'istituto scientifico San Raffaele e docente di biologia e gentica all'università Vita - Salute di Milano. Attualmente è direttore della scuola internazionale superiore di studi avanzati di Trieste. Tra i libri pubblicati citiamo 'A caccia di geni' (Roma 1966), 'I nostro geni' (Torino 1998), 'Il cervello la mente e l'anima' (Milano 200).



"
260,http://comunicati.comune.prato.it/generali/?action=dettaglio&comunicato=14200500000260,17/03/2005,15:17,Cultura,"I ritmi klezmer del  Malastrana Duo  al Convitto Cicognini","Secondo appuntamento con la Rassegna di Pasqua","Concerto  in programma per  lunedì 21 marzo ore 21.15","Lunedì 21 marzo,  alle 21.15 , nel teatro del Convitto Cicognini, secondo appuntamento della Rassegna di Pasqua promossa dall'assessorato alla Cultura del Comune di Prato.  Lo spettacolo è proposto dal Malastrana Duo e si intitola 'Nigun, melodie e ritmi klezmer per piangere e ridere'. Il repertorio, proposto dai due musicisti, Luciano Biondini alla fisarmonica e Mosè Chiavoni al clarinetto, spazia da melodie dell'antica tradizione askhenazita alla rilettura personale e attenta di composizioni di autori più recenti. Atmosfere liriche si alternano a momenti di grande frenesia ritmica in cui l’abilità tecnica dei due musicisti mette in luce un eccellente sodalizio artistico.
Il terzo e ultimo appuntamento dell'edizione 2005 della Rassegna di Pasqua è fissato per mercoledì 23 marzo alle 21 al teatro Metastasio: a chiudere la rassegna sarà il Canto per la pace 'Shalom, Pax, As- Salam' del Comitato cittadino attività musicali.
L'ingresso ai concerto è gratuito.

  "
261,http://comunicati.comune.prato.it/generali/?action=dettaglio&comunicato=14200500000261,17/03/2005,16:45,Agenda,"60 milioni di investimenti per il Piano delle opere  pubbliche","Presentato stamani il Programma triennale 2005-2007","Tra i lavori inseriti spiccano il sottopasso della Questura, il primo e secondo lotto della Tangenziale ovest e il restauro del Museo civico","Infrastrutture viarie come il sottopasso della Questura e la seconda Tangenziale, nuovi edifici scolastici, restauro dei palazzi storici e nuovi impianti sportivi per un totale di 60 milioni di euro di investimenti divisi in tre anni: è stato presentato stamattina in Comune dall'assessore ai Lavori pubblici Enrico Giardi il Programma triennale delle opere pubbliche 2005-2007, allegato al bilancio previsionale 2005. All'illustrazione hanno partecipato anche i dirigenti comunali del Servizio edilizia pubblica Paolo Bartalini e dell'Urbanizzazione primaria Rossano Rocchi.
Particolare attenzione nel Piano è stata data alla mobilità in città con la costruzione di infrastrutture capaci di risolvere i principali nodi di traffico del territorio: spicca tra le opere il sottopasso sulla Declassata all'altezza della Questura, analogo a quello di Pratilia, che avrà quattro corsie da est ad ovest in direzione di Firenze e Pistoia e la rotatoria soprastante per smistare il traffico da nord a sud e viceversa. I lavori, che assorbiranno 5 milioni di euro, dovrebbero cominciare entro settembre e l'ultimazione è prevista nei primi mesi del 2007. Durante le fasi di realizzazione il traffico sarà distribuito negli spazi laterali alla Declassata.
Sempre sulla Declassata è previsto il raddoppio all'altezza di via Carlo Marx: la valutazione delle ipotesi progettuali è attualmente in corso ed entro la fine dell'anno sarà definita. Sulla Tangenziale per rendere più fluido il traffico nella zona a nord saranno eliminati gli incroci di via Cava e Chiesanuova e prolungata via Liliana Rossi realizzando una rotatoria all'intersezione con via Montalese. Un'altra rotonda sorgerà poi in via della Pace per immettersi a S. Paolo, dove il Piano di recupero strutturale e territoriale inserito nel Programma triennale prevede la realizzazione di un parcheggio da circa 450 posti a servizio della nuova stazione ferroviaria della metrotramvia. Entro breve cominceranno i lavori per il primo lotto, in cui saranno realizzati 150 posti auto pronti per l'inizio del 2006. Inoltre sarà rifinanziato il progetto Prato città curata con 1 milione e mezzo di euro per ognuna delle cinque Circoscrizioni nel 2005, per un totale di 7 milioni e 500mila euro, con cui in accordo con i Quartieri saranno realizzati interventi di manutenzione a marciapiedi e strade e nelle aree verdi.
Un'altra priorità è rappresentata dagli interventi per l'edilizia scolastica: la pianificazione per il triennio 2005-2007 prevede 6 nuovi edifici in cui saranno divise 30 sezioni di materna, 20 di elementare, 42 di media ed 1 palestra a Tavola. Per il 2005 sono previsti il primo lotto della scuola di Cafaggio, con una spesa di 2 milioni e mezzo di euro, mentre il secondo lotto sarà appaltato entro la fine dell'anno, e il secondo della materna di via Toti, con un costo di 1 milione e 600mila euro. 
Un milione e 500mila euro sarà destinato all'ampliamento dei cimiteri con un aumento totale di circa 4000 posti, mentre 800.000 serviranno per la manutenzione straordinaria. Gli interventi più importanti riguardano i campisanti di Iolo, Galciana e Chiesanuova.
Sono poi incluse nel Programma le passerelle ciclopedonali di via del Senio, di via dell'Alberaccio a Galciana, di via Cava, la pista ciclabile di San Paolo e de La Torricella, le opere per il riallagamento di canali delle Cascine di Tavola con il recupero delle strutture idrauliche e artistiche, le opere di riduzione del rischio idraulico con il completamento della cassa d'espansione sul torrente Marinella e di risanamento dell'ex discarica del Coderino con l'intervento per la messa in sicurezza permanente.
Per quanto riguarda l'edilizia pubblica, per il 2005 le priorità saranno il primo lotto dei lavori per la realizzazione del Museo Civico di Palazzo Pretorio, che avrà un costo totale di 4 milioni e 300mila euro e per cui i lavori saranno appltati entro la fine dell'anno per finire nel 2007, il completamento del primo lotto dei lavori per il restauro conservativo e funzionale per la Scuola di musica Verdi a Palazzo Martini, con un costo di 1 milione e 174mila euro, di cui 700mila a carico del Comune e il resto finaziato dalla Regione, la ristrutturazione del Pattinodromo di Maliseti per 1 milione e 800mila euro, la realizzazione del Centro culturale di Officina giovani presso gli ex Macelli pubblici per un costo di 1 milione e 500mila euro, il primo e il secondo lotto della scuola materna di via Toti con centro bambini e genitori per un totale di 2 milioni e 850mila euro, l'ampliamento del campo di rugby di Iolo per 950mila euro, l'ampliamento della scuola di Cafaggio e e il nuovo centro bambini e genitori delle Badie per 475mila euro"
262,http://comunicati.comune.prato.it/generali/?action=dettaglio&comunicato=14200500000262,18/03/2005,13:32,"Opere pubbliche","Cimitero, deciso l'ampliamento","Assemblea a Iolo con sindaco e Giardi","E' fra le priorità del 2005. Piano recupero Garduna: entro la fine dell'anno i primi interventi","Entro la fine dell'anno dovrebbero partire le prime opere per il piano di recupero della Garduna. Mentre l'ampliamento del cimitero è inserito fra le priorità del 2005 del Programma triennale delle opere pubbliche. Non solo: ma con la Circoscrizione particolare attenzione nei programmi di «Prato città curata», sarà riservata a Iolo.
Questo in estrema sintesi ciò che hanno detto il sindaco Marco Romagnoli e l'assessore ai Lavori pubblici Enrico Giardi (presente anche la presidente della Circoscrizione Luisa Peris), in una affollata assemblea coi cittadini a Iolo.
Il progetto per l'ampliamento del cimitero prevede la realizzazione di 960 loculi, 864 ossarini, un campo per le inumazioni da 554 posti e 8 cappelle con 80 posti complessivi. Attualmente è in fase di definizione la progettazione definitiva, a cui ha partecipato anche il comitato cittadino. L'intervento è inserito nel piano di adeguamento dei cimiteri, per una spesa di un milione e 500 mila euro. In tutto i posti in più saranno circa 4000 e gli interventi più importanti riguarderanno i cimiteri di Iolo, Galciana e Chiesanuova.
Il piano di recupero della Garduna (una zona popolare costruita all'inizio del '900 con materiale edilizio povero, investita nel corso del tempo da un vistoso processo di decadimento), col contratto di quartiere sottoscritto fra Comune e Stato, prevede un programma di investimenti di riqualificazione e restauro. Il programma prevede una serie di interventi per i quali sono previsti investimenti pari a 9 milioni e 128 mila euro di cui 4 milioni e 996 mila messi a disposizione dallo Stato e 4.131.000 dal Comune e EPP. 
Ilpiano prevede: la ristrutturazione complessiva dell'edificato intorno a piazza Verzoni formato da tre case a schiera e da un fabbricato noto come il 'Casone di Iolo'. In più sarà realizzato un parcheggio pubblico sul retro di piazza Verzoni. L'investimento è di 3 milioni e 350 mila euro (1.970.000 da parte dello Stato e il restante da parte del Comune); la ristrutturazione della vecchia scuola media Guazzalotri dove troverà sede il centro civico della Circoscrzione. Investimento pari a 1.166.000 euro di cui 774.000 dallo Stato e 392.000 dal Comune; interventi di urbanizzazione (opere di urbanizzazione primaria quali la ripavimentazione della piazza e la realizzazione di un'area a verde pubblico compresa tra la Declassata e il torrente Iolo, orti urbani e percorsi pedonali e ciclabili). Un investimento di 2.194.000 euro (568.000 euro dallo Stato e 1.625.000 dal Comune); il miglioramento del complesso di edilizia sovvenzionata di via Salvatorelli e via A. da Quarata, pari a euro 2.418.000 (1.677.000 dallo Stato e 741.000 dal Comune). 
"
263,http://comunicati.comune.prato.it/generali/?action=dettaglio&comunicato=14200500000263,18/03/2005,11:25,Viabilità,"Senso unico in via Roma","Da lunedì 21 marzo fino al 13 aprile","In direzione Poggio a Caiano da via Salviati a via di Grignano","Via Roma a senso unico, da lunedì 21 marzo a mercoledì 13 aprile, in direzione di Poggio a Caiano, nel tratto fra via F. Salviati e via di Grignano, praticamente dall'ingresso del Paro della Liberazione e della Pace (ex Ippoodromo) a poco oltre il ristorante 'Il Capriolo'.
L'istituzione del senso unico, nel tratto sopra indicato, si è resa necessaria a causa di lavori di scavo (che non potranno andare oltre il 13 aprile), per conto di Publiacqua, con posa di condutture di collegamento alla centrale idrica della falda.
Per effetto del senso unico il traffico proveniente da Poggio a Caiano verso il centro sarà deviato in via F. Salviati, via Arc. Liberti, via della Chiesa di Grignano, via Gobetti Marchesini, via di Grignano per poi ritornare su via Roma.
Per attuare la deviazione del traffico proveniente dal vicino Comune mediceo per il centro città sono stabiliti altri provvedimenti: in via della Chiesa di Grignano è istituito il senso unico fra via Liberti e via Gobetti Marchesi, in direzione di quest'ultima, con revoca dal 21 marzo del doppio senso di circolazione esistente e obbligo di svolta a sinistra su via S. Piero; inversione del senso unico in via di Grignano, non più da via Roma a via Gobetti Marchesi ma da quest'ultima a via Roma, con obbligo di svolta  su via Roma; obbligo di svolta sinistra su via Roma da via Marcella Tempesti; direzione obbligatoria a diritto in via S. Piero dall'intersezione con via della Chiesa di Grignano; obbligo di direzione a sinistra su via M. Olmi all'intersezione con via di Grignano; obbligo di direzione a sinistra su via U. Peruzzi da via della Chiesa di Grignano; divieto di sosta su ambo i lati in via Roma, fra via Ariosto e via dell'Ippodromo, per facilitara manovre di svolta per i veicoli in uscita da via di Grignano; divieto di sosta in via di Grignano dal numero civico 24 a via Roma.      "
264,http://comunicati.comune.prato.it/generali/?action=dettaglio&comunicato=14200500000264,18/03/2005,14:21,"Consiglio Comunale","«La sanità a Prato non è all'anno 0, le eccellenze sono tante»","Il 40% degli accessi al pronto soccorso sarebbe improprio","L'assessore Stancari risponde ad un'interpellanza di Borchi di Fi sulle carenze dell'ospedale e del pronto soccorso","L'affollamento del pronto soccorso del Misericordia e Dolce e gli scenari futuri della sanità pratese con il nuovo ospedale e la Società della salute hanno acceso ancora una volta il dibattito in Consiglio comunale, che ha messo sul piatto della bilancia carenze ed eccellenze del servizio sanitario cittadino. L'imput è stato dato da un'interpellanza presentata dal capogruppo di Forza Italia Goffredo Borchi: «Reparti affollati, pazienti costretti ad attese estenuanti, nessuna barella disponibile e mezzi di soccorso bloccati - si legge nell'atto - non è il reportage di una zona di guerra, ma la realtà di un giorno all'ospedale di Prato. Bisogna rendere il servizio all'altezza delle aspettative e delle necessità dei cittadini. Non è pensabile affrontare l'enorme crescita demografica della città attraverso convenzioni con strutture esterne magari per dieci posti in più. Per questo l'Amministrazione comunale dovrà fare in modo che il nuovo ospedale sia costruito al più presto con caratteristiche adeguate ai bisogni». Il capogruppo, che nella sua esposizione si è riferito in particolare ad un episodio riportato dalle cronache locali in cui il pronto soccorso è stato intasato di richieste, ha chiesto a che punto è l'iter burocratico del nosocomio, se il progetto tiene contio della crescita demografica pratese, quali saranno i suoi punti di eccellenza e quali provvedimenti saranno presi contro le carenze dell'attuale ospedale e del pronto soccorso. 
La risposta è arrivata dall'assessore alle Politiche sanitarie Maria Luigia Stancari: «Per quanto riguarda l'iter burocratico stiamo attendendo la sentenza definitiva del Consiglio di Stato sulla questione sollevata per l'appalto, che dovrebbe essere emessa a giugno. Sulla rispondenza del progetto alle esigenze della città non bisogna dimenticare che operiamo in un'Area vasta e che oltre alla costruzione del nuovo nosocomio sono previsti anche dei piccoli ospedali di comunità. Bisogna comunque capire che la concezione del sistema ospedaliero è cambiato  e che i nosocomi saranno riservati agli interventi di stretta natura ospedaliera. Non so quali saranno le eccellenze tra 4 o 5 anni del servizio pratese, ma sicuramente non partiamo dall'anno zero e abbiamo reparti che sono un vanto per la sanità toscana e che in altre Asl non ci sono. Inoltre va detto che il giorno particolare a cui Borchi si riferisce sono arrivati al pronto soccorso pratese 4 codici rossi contemporaneamente e tutti sono stati risolti a Prato senza trasferimenti in altri ospedali». Tra i punti di eccellenza indicati dall'assessore vi sono neonatologia ed ostetricia, cardiologia e terapia intensiva, in cui i letti sono stati raddoppiati passando da 4 ad 8, il pronto soccorso pediatrico aperto 24 ore su 24, oncologia, che presto si arricchirà della radioterapia a Villa Fiorita, con  cui a breve sarà firmata la convenzione, e otorinolaringoiatria. Inoltre l'ospedale si doterà presto del servizio di neurochirurgia con chirurghi che verranno ad operare da Firenze a Prato.
Il vivace dibattito scaturito è stato aperto da Roberto Dabizzi dei Ds, che ha fornito anche dei dati sui risvolti negativi che esami invasivi e non invasivi possono avere sulla salute dei pazienti: «Non trasformiamo un fatto positivo in un fatto negativo - ha detto - quel giorno il pronto socorso è stato capace di gestire 4 codici rossi che le altre Asl dell'Area vasta non erano disponibili ad accogliere. Il problema dell'affollamento del servizio emergenza urgenza non è pratese, ma nazionale, perchè spesso viene utilizzato impropriamente: nel 2004 su 62.350 accessi al pronto soccorso l'8% costituivano codici bianchi e il 30% codici azzurri, ovvero da casi che potevano benissimo essere risolti dal medico di base. Il vero problema è l'appropriatezza del ricorso al pronto soccorso e la stessa cosa va detta anche per le liste d'attesa per gli esami, i quali speso vengono prescritti senza una vera necessità: il 50% degli esami cardiologici non invasivi è inappropriato e il 5% degli invasivi». Secondo Dabizzi una tac al torace equivale all'effetto di 500 radiografie e ogni radiografia ha l'effetto di sottrarre un minuto di vita, una scintigrafia al cuore equivale a 1250 radiografie e una tac all'addome a 600.
Gianluca Banchelli di An si è scagliato contro l'attuale sistema e le sue carenze affermando che «non si può rispondere ai cittadini dicendo che siamo in un'Area vasta per spiegare il fatto che il nuovo ospedale non sarà sufficiente per le esigenze e che i lavori in corso saranno accanto alle stanze di degenza». 
Rita Romagnoli dei Ds ha suggerito di migliorare l'aspetto dell'informazione sull'uso del pronto soccorso e dei punti di primo soccorso sul territorio, in modo da evitare sovraffollamenti inutili.
"
265,http://comunicati.comune.prato.it/generali/?action=dettaglio&comunicato=14200500000265,18/03/2005,15:15,Circoscrizioni,"Furto negli uffici del quartiere sud","Nella notte forzato l'armadio blindato","Spartite carte d'identità. Anagrafe chiusa lunedì e martedì della prossima settimana","Furto nella notte nella sede della Circoscrizione Prato sud di via delle Badie 130. I ladri hanno forzato l'armadio blindato ed hanno portato via carte d'identità, alcune delle quali già fatte, gli elenchi con gli appuntamenti presi coi cittadini, soldi, timbri di ogni genere, i contenitori con le carte d'identità elettroniche.
A causa del furto l'Ufficio Anagrafe della Circoscrizione, che dovrà rifornirsi del materiale per rilasciare i documenti, resterà chiuso nelle giornate di lunedì e martedì, per riaprire di nuovo mercoledì della prossima settimana.
I cittadini che avevano già preso gli appuntamenti per la carta d'identità elettronica sono pregati di contattare nuovamente la Circoscrizione, al numero 0574/559242."
266,http://comunicati.comune.prato.it/generali/?action=dettaglio&comunicato=14200500000266,18/03/2005,16:43,"Consiglio Comunale","«Tia, una scelta etica e ragionata»","Un'interpellanza di Borchi di Fi sulla nuova tariffa","Scontro tra maggioranza e centrodestra sulla decisione di anticipare il passaggio","Il passaggio da tassa a tariffa per la copertura totale dei costi per lo smaltimento dei rifiuti è stato al centro del Consiglio comunale di ieri: il capogruppo di Forza Italia Goffredo Borchi ha presentato un'interpellanza per chiedere chiarimenti sull'entrata in vigore della Tia (Tariffa di igiene ambientale). Il consigliere ha chiesto in particolare se sia possibile applicare degli scaglionamenti per i contribuenti e tutelare le famiglie più numerose: «Queste infatti più di ogni altro soggetto verrebbero colpite dai nuovi criteri di calcolo - ha spiegato Borchi. - L'amministrazione comunale non sembra tener conto della crisi che il tessile sta attraversando e della necessità di sostenere le famiglie e rilanciare l'economia. Si parla infatti di aumenti medi del 35% con punte che si avvicinano al 100%. Non era opportuno attendere il termine in cui la legge rende obbligatorio il passaggio, ovvero gennaio 2006?». 
All'interpellanza ha risposto l'assessore al Bilancio Roberto Bencini: «Essendo una tariffa non era possibile applicare la Tia a scaglioni perchè si basa su criteri diversi dalla Tarsu. Abbiamo scelto di effettuare il passaggio con alcuni mesi di anticipo per due ragioni fondamentali: la prima è che la Tia è un modo più equo e razionale per fare chiarezza nei costi del servizio, essendo legata alla quantità di rifiuti prodotti, e la seconda è che l'altra scelta che ci rimaneva era rimanere con il sistema della Tarsu fino alla sostituzione obbligatoria, ma alzando la tassazione per i cittadini perchè la legge impone in ogni caso il graduale aumento della copertura della spesa di smaltimento fino ad arrivare con la Tia al 100%. In questo modo non avremmo risolto il problema, anzi, i cambiamenti da applicare sarebbero stati due. Abbiamo inoltre rispettato l'impegno preso nella scorsa legislatura di non aumentare il carico fiscale per i cittadini. Nell'applicazione dei criteri abbiamo tenuto conto delle peculiarità produttive del territorio, legate al tessile, perchè accogliendo le richieste delle imprese industriali ed artigianali la tariffa si basa sui metri quadri delle aziende lasciando la situazione in parità. Per il settore commerciale la situazione è più complicata, perchè la legge stessa impone degli aumenti ad esempio agli esercizi ortofrutticoli. Abbiamo comunque utilizzato come parametri i coefficienti più bassi e siamo disponibili a prevedere incentivi per gli esercenti che vorranno fare una differenziazione dei rifiuti dividendo ciò che si può riciclare dal resto». Per quanto riguarda le famiglie, quelle con i redditi Isee più bassi, è stata abbattuta tutta la parte variabile della tassa, composta anche da una parte fissa, mentre per la fascia medio-bassa l'abbattimento è del 50%.
L'Ulivo e la Casa delle libertà hanno espresso due punti di vista opposti sulla scelta di adottare subito la tariffa: negli interventi dei consiglieri della maggioranza la Tia è infatti stata definita una soluzione etica, che comunque sarebbe stata presa tra pochi mesi e che può avere anche la conseguenza di diminuire i rifiuti ed aumentare la raccolta differenziata, mentre per il centrodestra il passaggio sarebbe dovuto avvenire solo allo scadere del termine di legge, per studiare l'impatto sui cittadini e sulle imprese: «Non ci sono maggiori entrate per il Comune, ma più uscite per i cittadini sì - ha affermato Gianluca Banchelli di An - Le maggiorazioni in realtà ci sono per tutti, sia che si chiamino tariffa o tassa». Rifondazione comunista, attraverso il capogruppo Leonardo Becheri, ha affermato che «la Tia è un passaggio doloroso, ma che bisognava fare: ha parametri più puntuali che forse bisognava comunque sperimentare preventivamente. In cambio comunque del non aumento dei costi sarebbe stato opportuno chiedere una contropartita all'Unione industriale, ad esempio sullo smaltimento degli imballaggi. Bisogna fare comunque attenzione a non dire che con il termovalorizzatore i costi saranno contenuti, perchè è tutto da vedere»."
267,http://comunicati.comune.prato.it/generali/?action=dettaglio&comunicato=14200500000267,18/03/2005,17:39,"Consiglio Comunale","File fin dall'alba ed inefficienze all'Agenzia del territorio","Un'interpellanza di Roti sulla situazione dell'ex catasto","Il problema si riflette anche sull'Ici e sulle operazioni di accertamento delle rendite","Mentre l'Agenzia territoriale provinciale di Prato (ex catasto) è oberata di pratiche lavorando sottorganico e costringendo i professionisti a fare la fila fin dalle 4 di mattina, nell'Ufficio di Pistoia il personale è in esubero del 30%. Della situazione di inefficienza del servizio si è parlato ieri in Consiglio comunale, ampliando la questione alle rendite presunte dell'Ici. A porre sul tavolo la questione è stata infatti un'interpellanza del capogruppo della Margherita Luca Roti: «La gestione dell'anagrafe degli immobili, dei terreni e dei fabbricati è fondamentale nell'articolazione economica dell'area - ha spiegato il consigliere - La mancanza cronica di personale ha creato una situazione che sta portando l'Ufficio al collasso operativo impedendo la fruizione del servizio». Nella scorsa legislatura per risollevare le sorti dell'Agenzia il Comune ha stanziato 76mila euro, ma i risultati non sono stati all'altezza delle aspettative: «Si è trattato di una spesa che non competeva al Comune, ma un intervento era necessario - ha detto l'assessore all'Urbanistica Stefano Ciuoffo - Il problema maggiore è che i tecnici di altri Uffici territoriali non vogliono essere trasferiti a Prato perchè il lavoro da sbrigare è molto maggiore rispetto alle altre province ed aumenta costantemente. Abbiamo preso contatti con il Governo per risolvere il problema in modo strutturale: dobbiamo fare squadra per chiedere interventi a livello nazionale affinchè il personale venga rimpinguato».«Qualunque accertamento sull'Ici per non aumentare le aliquote ed applicare con equità l'imposta - ha aggiunto il vice-sindaco Roberto Bencini è reso difficoltoso dal fatto che i dati dell'Agenzia del territorio sono incompleti e che spesso le rendite sono presunte. Ci vorrebbe un risanamento, perchè il nostro sforzo ha senso solo se collegato ad una banca dati aggiornata». Paradossalmente molti tecnici pratesi si rivolgono agli Uffici di Firenze e Pistoia per le pratiche da sbrigare, che saranno poi notificate a Prato: «Il punto dolente è che l'Ici è ormai l'unica entrata tributaria per i bilanci comunali - ha spiegato anche Massimo Bartoloni dei Ds - essendo legata alle rendite catastali per la base imponibile si creano situazioni di disparità, perchè in molti casi ci si basa sulla rendita presunta e non su quella reale perchè i valori che risultano al catasto non sono aggiornati». Anche Goffredo Borchi di Forza Italia ha sottolineato che a Pistoia si sbrigano la metà delle pratiche di Prato con un personale 5 volte superiore e Fabio Caregnato dei Ds ha aggiunto che la situazione è da terzo mondo e che non affligge soo prato, ma anche altre realtà analoghe."
268,http://comunicati.comune.prato.it/generali/?action=dettaglio&comunicato=14200500000268,19/03/2005,13:12,Sport,"La Maratonina di Pasquetta","Presentata stamani nel Salone Consiliare","Un percorso, sulla distanza di 21.097 km, attraverso la città per l'edizione n. 17","Oltre 10 mila euro di montepremi, in denaro e buoni benzina, per la più classica distanza perr una 'mezza' maratona: 21.097 km. Si presenta così l'edizione n. 17 della Maratonina internazionale 'Città di Prato', organizzata, in collaborazione con l'assessorato allo Sport del Comune, dalla Podistica Narnali, dall'Uisp di Prato e da 'Il Discobolo', col patrocinio di Regione Toscana, Provincia e Comune di Prato, Cna e Camera di Commercio e la sponsorizzazione del Consiag, cui si aggiungono anche altri marchi: Diadora (in veste di sponsor tecnico), Vin Santo del Nonno, Computer Discount, Decathlon Prato, Powerade, Pasta Antonio Amato, Asm. Mc Company, WT e Lady radio come radio ufficiale della manifestazione (e ancora: Bedini & Cottone, Alisped, Gastronomia Toscana, autotrasporti Sorrenti, Il sipario, Cariprato, Pratoallarmi, Toscananoleggi, noleggio Sedoni, Super Glanz, Tipografia senesi, TecnoTenda, TecnoCarta, Quarantadue 195).
Presentazione ufficiale stamani nell'Aula consiliare del Palazzo comunale, per l'ormai tradizionale Maratonina di Pasquetta (28 marzo), inserita ufficialmente nel calendario Fidal-Iaaf, cui hanno preso parte l'assessore alle Politiche sportive del Comune Aldo Milone, il presidente del Coni provinciale Massimo Taiti, la consigliera regionale Ambra Giorgi, il presidente della Podistica Narnali Andrea Guarducci e dell'Uisp Luca Mori.
Sei sono le categorie premiate. I primi 80 atleti della cat. Assoluti, 30 femminili cat. unica, 30 veterani, 10 veterani arg., 3 disabili femminili cat. unica e 3 disabili maschili cat. unica, con un rimborso spese di 150 euro per le società fuori regione.
Accanto alla gara competitiva verrà riproposta la sesta Stracittadina pratese, camminata a passo libero aperta a tutti. 
Ilpercorso: partenza da v.le Piave, via Ferrucci, via delle Fonti, via Meoni, via Valentini, via Pomeria, Porta Frascati, via Ricasoli, via Guasti, via Curtatone, via Franchi, via del Serraglio, p.zza Mercatale, v.le Galilei, Ponte Datini, via Coletta, Ponte XX Settembre, Ponte alla Vittoria (10 km), via Firenze, v.le della Repubblica, Declassata, via Valentini, via Semintendi, Porta Frascati, Porta Serraglio, via Curtatone (15 km), via Fanchi, via del Serraglio, p.zza Mercatale, v.le Galilei, via Catani e verso p.zza S. Marco. Conclusione al Castello dell'Imperatore.   
   "
269,http://comunicati.comune.prato.it/generali/?action=dettaglio&comunicato=14200500000269,21/03/2005,12:15,Viabilità,"Borgovalsugana, un piano per la sicurezza","Il progetto all'esame della Circoscrizione est","Passaggi pedonali protetti e una rotonda all'altezza di via Papa Giovanni XXIII","Una serie di interventi per mettere in sicurezza via Borgovalsugana e per ridurre la velocittà del traffico, in particolare nelle ore non di punta. Il piano è già scattato, e il progetto già pronto da tempo e elaborato dalll'assessorato alla Mobilità, attualmente all'esame della Circoscrizione est, fa parte di quel pacchetto di azioni sulla 'sicurezza' delle strade urbane, inserito nel Piano delle opere pubbliche, per un investimento di circa 1,5 milioni di euro.
Passaggi pedonali protetti (rialzati o con restrizioni della carreggiata dove è possible) e una rotatoria all'altezza dell'incontro con via Papa Giovanni XXIII: sono queste le misure previste, sulla scia di quanto avvenuto su altre importanti arterie urbane, come ad esempio v.le Galilei, per ridurre le velocità di percorrenza e, conseguentemnte, per ridurre l'incidentalità."
270,http://comunicati.comune.prato.it/generali/?action=dettaglio&comunicato=14200500000270,21/03/2005,17:05,Circoscrizioni,"Nord, visita alla Chiesa ed al Museo di S.Marco","Visite guidate a Firenze","Sabato 2 aprile","Nell'ambito delle visite culturali a Firenze organizzate dalla Circoscrizione Nord, sono aperte le iscrizioni per la prossima visita guidata che si terrà sabato 2 aprile alla chiesa e al museo di S. Marco.
La partenza è prevista alle ore 8,45 dalla stazione centrale, per chi lo desidera è previsto il pranzo, da prenotare alla mensa delle Poste al costo di euro 6,50. 
La Circoscrizione Nord, via VII Marzo 15 tel.0574/697711, accoglierà le iscrizioni, da effettuarsi entro il 1° aprile, fino all'esaurimento dei 40 posti disponibili. "
271,http://comunicati.comune.prato.it/generali/?action=dettaglio&comunicato=14200500000271,21/03/2005,17:02,Circoscrizioni,"Sud, il consiglio discute il parere sul bilancio","Consglio di Circoscrizione","Martedì 22 marzo alle ore 18 in via delle Badie 130.","Domani, martedì 22 marzo alle ore 18 nei locali del Centro civico via delle Badie 130, si riunirà il Consiglio della Circoscrizione sud che vede fra i punti all'ordine del giorno il parere sul bilancio di previsione 2005 e pluriennale 2005/2007.
Precedentemente verranno discusse varie interrogazioni e mozioni: il consigliere Alessandro Beneforti ha presentato due interrogazioni sul senso unico in via Etna e via Stromboli e sulla pulizia, la rete fognaria e la potatura di un albero in piazza a Tavola; la consigliera Bonaria Marras ha presentato un'interrogazione sulla sicurezza della strada in via delle Miccine e una mozione sulla carenza di strutture scolastiche nel territorio della circoscrizione; il consigliere Massimiliano Petracchi ha presentato un'interpellanza sull'incrocio tra via Nebbiaia e via Badiani e sull'accesso in via Braga oltre a una mozione sulle coltivazioni arboree poste nella zona di Tavola; infine due mozioni presentate dal consigliere Alessandro Bartolini, una sulla discarica abusiva in Tavola e l'altra sui gravi problemi stradali in via Roma (zona Fontanelle).
Inoltre il consiglio prenderà atto delle dimissioni di un membro della commissione «Circoscrizione amica dei bambini e delle bambine» e di un membro della commissione «Comunicazioni ed informazione»;
infine discuterà il parere sul sottopasso di via Paronese/via di Baciacavallo e la concessione del patrocinio all'associazione sportiva G.S. Jolly Motors."
272,http://comunicati.comune.prato.it/generali/?action=dettaglio&comunicato=14200500000272,21/03/2005,15:36,Viabilità,"Divieto di sosta per riparazioni a cavi elettrici e telefonici","In via Garosi, di Cantagallo e del Beccarello",,"Divieto di sosta con rimozione forzata su entrambi i lati e all’occorrenza il senso unico alternato con l’ausilio di movieri a vista  per consentire l’esecuzione di lavori per la riparazione di un cavo elettrico sotterraneo in via di Cantagallo e via del Beccarello fino al 28 marzo. 
Fino al termine dei lavori e comunque non oltre il 25 marzo invece in via Garosi divieto di sosta con rimozione forzata per lavori di scavo necessari alla riparazione di un cavo elettrico sotterraneo."
273,http://comunicati.comune.prato.it/generali/?action=dettaglio&comunicato=14200500000273,21/03/2005,16:58,Cultura,"Museo del Tessuto, un centro culturale da Oscar","L'istituzione pratese finalista all'European museum award","E' candidato insieme ad altri 25 musei di 20 paesi europei: il verdetto con la premiazione è atteso per il 7 maggio","Il Museo del Tessuto è in corsa per l'Oscar del miglior museo d'Europa: l'istituzione pratese ha ricevuto infatti la 'nomination' con l'ammissione alla selezione finale dell’ European Museum of the Year Award, il premio europeo più prestigioso, riservato a musei ed istituzioni culturali di nuova apertura o recentemente ristrutturati. Il riconoscimento viene assegnato al museo che meglio di tutti incoraggia e promuove la dimensione  internazionale delle proprie collezioni e del proprio patrimonio culturale, mettendo a disposizione del pubblico anche straniero metodologie e strumenti di facile lettura. L’organizzazione, guidata da una commissione di 15 esperti appartenenti a 12 paesi, promuove lo scambio di idee, informazioni ed esperienze tra i musei e i loro funzionari tra gli stati membri del Consiglio d’Europa ed incoraggia ricerche e nuove forme di organizzazione per  migliorare o incrementare la qualità degli standard dei 1400 musei europei che fanno capo all'European museum award.
Ogni anno l’Emf seleziona circa 60 domande di iscrizione al concorso inoltrate da parte di numerose istituzioni culturali e musei europei: a questa prima selezione - effettuata in un meeting che si è tenuto a Strasburgo - seguono le visite ispettive presso i musei selezionati da parte di due membri della commissione giudicante che valutano le candidature. 
Il Museo del Tessuto ha accolto la commissione l’autunno scorso guadagnandosi l’ammissione alla fase di selezione finale accanto a circa 25 altri concorrenti di venti paesi europei grazie ai buoni giudizi ricevuti. In particolare sono stati valutati positivamente la gestione dinamica e attenta alle risorse del Museo e il servizio reso al pubblico di ogni età con corsi e conferenze rivolti a fasce eterogenee di cittadini: «E' già una vittoria essere stati ammessi alla prima selezione del Premio e ora avere la soddisfazione di essere nella fase finale con musei che rappresentano dei colossi sia per struttura che per budjet - dice il segretario della Fondazione Museo del Tessuto Filippo Guarini - Significa essere di fatto inseriti a pieno titolo tra gli esempi di eccellenza a livello europeo. Questo risultato ci rende ancora più soddisfatti perchè tra i punti più qualificanti del nostro Museo è stata valutata la buona gestione finalizzata al servizio pubblico e concepita nell'ottica del museo come stumento didattico sia dei ragazzi che degli adulti. I musei devono essere infatti finalizzati ai visitatori e al Museo del Tessito questo rappresenta un indicatore di qualità di primaria importanza». Infatti nella selezione dei musei ammessi alla selezione finale e poi ai premi, l’European Museum Forum attribuisce un valore particolare all’indicatore chiamato “Public Quality”, che consiste nel grado  attraverso cui il museo riesce a soddisfare e venire incontro ai bisogni ed ai desideri dei suoi visitatori, nonché al modo in cui riesce a provvedere alla piacevolezza della loro visita ed alla crescita individuale dei singoli.
La posta in palio consiste in tre premi, l'European Museum of the Year Award, il Council of Europe Award e il Micheletti Award  riservato ai musei tecnici e industriali, e nelle Menzioni d’Onore, che la Commissione riconosce a musei che pur non risultando vincitori meritino un riconoscimento particolare.
I vincitori del concorso di quest’anno saranno comunicati nei giorni dal 4 al 7 maggio a Bruxelles, in occasione del meeting annuale di premiazione: «Si tratta di un risultato importante per Prato e la sua cultura - commenta l'assessore alla Cultura Andrea Mazzoni, - una conferma del valore del Museo del tessuto, un'istituzione unica nel suo genere, che si è distinta per la qualità offerta agli utenti sia sotto il profilo della didattica che del progetto museale e dell'allestimento».
Il Museo del Tessuto, che dal maggio 2003 è ospitato nei suggestivi locali dell'ex fabbrica Campolmi e dal giugno 2004 è gestito dall'omonima fondazione di cui fanno parte il Comune, la Provincia e la Camera di Commercio con il sostegno di CariPrato e della Fondazione Cassa di risparmio per le iniziative espositive, è in costante crescita e l'anno scorso ha fatto registrare un numero di 14.000 visitatori.
L’edizione 2003 dell'European museum award si è tenuta a Copenhagen e fu vinta dal Victorian and Albert Museum, British galleries, di Londra (European Museum of the Year Award), dal Laténium – Park and Museum of Archaeology, Hauterive, Svizzera (Council of Europe Award), e dal Industrial Museum of Clockmaking, Villingen-Schwenningen, in Germania (Micheletti Award).
La scorsa edizione si è svolta invece ad Atene e fu vinta da Archaeological Museum of the province of Alicante, Spagna (European Museum of the Year Award); Trakya University Sultan Bayazid II Kulliye Health Care Museum, Edirne,  Turchia (Council of Europe Award);  Herring Era Museum, Siglufjordur, Islanda (Micheletti Award).

"
274,http://comunicati.comune.prato.it/generali/?action=dettaglio&comunicato=14200500000274,22/03/2005,12:44,Cultura,"Canto per la pace 'Shalom, Pax, As-Salam'","Domani, 23 marzo, ore 21, al Metastasio","Ultimo appuntamento della Rassegna di Pasqua","Con il canto per la pace 'Shalom, Pax, As-Salam', che si terrà domani, 23 marzo, alle ore 21,  al Teatro Metastasio, si conclude l'edizione 2005 della Rassegna di Pasqua, promossa dall'assessorato alla Cultura del Comune di Prato. Da assessore alla Pace, oltre che alla Cultura, Andrea Mazzoni ha voluto che tutti gli appuntamenti di quest'anno fossero ispirati allo spirito di fratellanza. ' “Pasqua” e “pace” - ha rilevato Mazzoni - hanno la stessa sillaba iniziale. Una coincidenza fonetica che induce a rintracciarne una ben più forte sul piano valoriale: la Pasqua come festività di dialogo, come “passaggio” (secondo l’etimologia del termine) verso una spiritualità vissuta nel segno dell’incontro con l’altro'. Non è un caso, quindi, che la Rassegna di Pasqua 2005 si concluda con il canto per la pace, un messaggio di fratellanza affidato alle sonorità multiculturali di 'Shalom, Pax, As-Salam', un concerto a cura del Comitato cittadino per le attività musicali cui prenderanno parte  gruppi musicali delle tre religioni monoteiste che si sono incrociate nella  città di Gerusalemme dove sono avvenuti anche i più atroci scontri tra ebrei, cristiani e musulmani. Oggi Gerusalemme è l'unico luogo in grado di far nascere una pace duratura che possa essere poi esportata in tutto il mondo.  Nella serata di domani, 23 marzo, un gruppo ebraico, uno cristiano e uno arabo si alterneranno sul palcoscenico del Metastasio per farci ascoltare i rispettivi canti per poi intonare tutti insieme un unico canto: un incontro corale, quindi, che diventa simbolo di pace."
275,http://comunicati.comune.prato.it/generali/?action=dettaglio&comunicato=14200500000275,22/03/2005,16:57,Scuola,"'Mafia e legalità': i ragazzi incontrano Rita Borsellino","La sorella del giudice vittima della mafia ospite oggi in Comune","L'iniziativa è stata organizzata dalla scuola media Malaparte e dall'elementare Collodi nell'ambito del progetto deicato alla legalità","Con un lungo applauso e con commozione i ragazzi della scuola media Malaparte e dell'elementare Collodi hanno accolto stamani nel Salone consiliare Rita Borsellino, sorella del magistrato trucidato dalla mafia a Palermo nel 1992 nell'agguato di via D'Amelio.
Il tema del dibattito di oggi era infatti «Mafia e legalità», punto di arrivo del progetto «Educazione alla legalità» realizzato dalla scuola media Malaparte con il Centro Studi Borsellino e Falcone di Prato: all'iniziativa hanno partecipato tutte le classi dell'istituto comprensivo, dalla materna alla media, che hanno affrontato la materia con gli insegnanti sotto diversi punti di vista.
Ad accompagnare Rita Borsellino c'erano l'ex sindaco Fabrizio Mattei, nella cui legislatura è nato e si è sviluppato il progetto fortemente sostenuto anche dall'allora assessore alla Pubblica istruzione Rita Frosini, l'attuale titolare Sabrina Nieri, la dirigente dell'istututo comprensivo Malaparte Maria Josè Manfrè e il presidente del Centro studi pratese dedicato ai due magistrati uccisi dalla mafia Enzo Picardi.
La dottoressa Borsellino, di ritorno dal Veneto dove ha partecipato a varie iniziative per la decima Giornata della memoria delle vittime della mafia, celebrata ieri, ha parlato ai ragazzi della cultura della legalità e di quel tragico giorno del 19 luglio 1992 in cui un'autobomba dilaniò suo fratello e tutta la scorta, un'esplosione che distrusse 4 palazzi, 140 appartamenti, decine di macchine catapultate nelle vie limitrofe. Sono state tante le domande dei ragazzi che gremivano il Salone sul senso di una vita spesa per la giustizia, sulla paura di vivere perennemente sotto protezione, sui rapporti tra mafia e politica e sull'omertà: «Il sacrificio di Paolo e di Giovanni Falcone non è stato inutile, perchè la loro vita e la loro morte sono servite a scuotere le coscienze delle persone - ha detto Rita Borsellino. - La reazione a questo stato di cose è il regalo che ci hanno lasciato. Per combattere la mafia è importante diffondere la cultura della legalità e del rispetto delle regole tra le nuove generazioni, insegnare ai ragazzi a rispettare le regole anche più semplici perchè un giorno da grandi osservino quelle regole più importanti che sono le leggi».
Anche Paolo Borsellino nel 1986 è stato in visita a Prato in occasione del premio letterario che il Comune assegnò a Corrado Staiano per l'opera dedicata al maxi processo ricevendo in dono il Gigliato d'oro. Per la sorella Rita non è la prima volta che fa tappa a Prato: sette anni fa partecipò al fianco dell'ex sindaco Mattei e del presidente Picardi del Centro studi Borsellino e Falcone al progetto del libro 'L'alfabeto del cittadino', che venne distribuito in tutte le scuole pratesi e di Catenanuova, provincia di Enna: «Prato ha una lunga tradizione di diffusione di cultura della legalità - ha affermato l'assessore Nieri - Iniziative come questa sono un modo importante di fare scuola ed educazione, perchè per far radicare legalità e democrazia bisogna cominciare con i ragazzi».
"
276,http://comunicati.comune.prato.it/generali/?action=dettaglio&comunicato=14200500000276,22/03/2005,17:23,Dichiarazioni,"«La nuova viabilità non penalizzerà le attività»","L'assessore risponde ai dubbi degli esercenti di piazza Ciardi","Il piano della zona prevedrà il doppio senso in via Franchi","«Nella zona di piazza Ciardi sono disponibili oltre 1600 posti auto, il problema è favorire la rotazione, su cui interverremo presto». Così l'assessore alla Mobilità Massimo Carlesi risponde alle proteste sollevate dai commercianti dell'area per i progetti della nuova viabilità della zona, illustrati nell'assesmblea pubblica che si è tenuta venerdì. Alle perplessità degli esercenti sul piano, che prevede l'inversione di via Bologna e la Ztl in via Cavallotti con l'uscita dei mezzi senza permesso da via Strozzi, l'assessore Carlesi replica che il progetto presentato non penalizza affatto le attività e che in risposta alla richiesta presentata in assemblea di verificare gli accessi e le uscite da piazza Ciardi la soluzione trovata è il doppio senso di marcia in via Franchi."
277,http://comunicati.comune.prato.it/generali/?action=dettaglio&comunicato=14200500000277,23/03/2005,14:43,Sport,"'Scrivo ... per sport' , edizione 2005 aperta anche ai minorenni","Concorso del Comune in collaborazione con la scuola di cinema","Ebtro il 15 luglio  la presentazione degli eleborati","Il connubio fra sport e cinema esiste da tempo e ha prodotto risultati eccellenti. Anche a Prato i due mondi hanno avuto modo di incontrarsi e dare vita a un concorso di successo, giunto quest'anno  alla terza edizione.  Nato dalla collaborazione fra l'assessorato alle Politiche per lo Sport e la scuola di cinema Anna Magnani, il  concorso 'Scrivo ... per sport', dopo le prime due fortunate edizioni, è stato bandito anche per il 2005: saranno selezionati soggetti cinematografici che abbiano  per tema la pratica e la passione nello sport e che siano ambientati a Prato. Devono, inoltre,  essere inediti e mai utilizzati per cortometraggi fiction. La novità è che quest'anno la partecipazione al concorso è aperta a tutti, anche ai monorenni. Per favorire il coinvolgimento dei giovani, la nuova edizione è stata presentata  anche ai ragazzi delle scuole medie superiori di Prato. Questa mattina, prima della conferenza stampa dell'assessore alle Politiche per lo sport, Aldo Milone e del direttore della scuola di cinema Anna Magnani, Massimo Smuraglia, circa 180 studenti pratesi hanno potuto visionare i cortometraggi delle precedenti edizioni e visionare il regolamento del concorso.  
'La collaborazione fra  Comune e Scuola di cinema - ha rilevato Milone - ci ha permesso di valorizzare l'aspetto culturale della pratica sportiva e ha consentito ai giovani di sviluppare la loro creatività e mettere a frutto le loro propensioni. Mi auguro che da questa esperienza emergano registi che un domani possano essere di vanto per la nostra città'. 
Smuraglia ha ricordato che la collaborazione tra i due enti risale ad alcuni anni prima quando la scuola di cinema Anna Magnani aveva realizzato due documentari dal titolo 'Sportivamente' dedicati, il primo alle attività sportive dei bambini, il secondo alle attività sportive di ragazzi e adulti. Nel 2002 è stato compiuto il salto di qualità nel rapporto fra assessorato e Scuola: nasce il concorso 'Scrivo .. per sport' che, rivolto in modo particolare ai giovani, si proponeva di raccontare, prima con un soggetto letterario, poi con un cortometraggio, il modo in cui è vissuta nella società pratese la pratica sportiva.  La novità stava nel fatto che non si trattava più di documentare quella pratica ma di raccontarla attraverso la fantasia degli autori. Non a caso il soggetto vincitore della prima edizione era una storia di ironia 'Il giorno in cui Vincenzo smise di mordersi le unghie dei piedi' da cui è nato il cortometraggio diretto dallo stesso Smuraglia. Il soggetto vincitore della seconda edizione 'La staffetta' è stato poi diretto da Andrea Zingoni, uno degli allievi del corso di regia della scuola Magnani.
IL BANDO
Tutti possono partecipare gratuitamente, anche i non residenti in Prato e i minorenni autorizzati dai genitori.
Il soggetto può essere scritto anche da più autori: in questo caso sarà necessario effettuare copia della scheda di adesione per compilare le generalità di tutti i partecipanti. 
I partecipanti, al massimo, possono inviare due soggetti.
Ogni elaborato, in lingua italiana e completo di titolo, non deve superare le 60 righe di lunghezza. 
Gli elaborati devono essere inviati inserendo due copie del testo in una busta anonima. Quindi si deve inserire la scheda di partecipazione in una busta anonima. Entrambe le buste anonime devenono essere a loro volta inserite in una busta  più grande con la scritta 'Concorso Scrivo per Sport NON APRIRE' indirizzata a Comune di Prato, assessorato allo Sport, vi a Migliorati 1, Prato
L'autore del soggetto vincente si aggiudicherà un premio in denaro pari a 1200 euro. Dal soggetto, la Scuola di cinema 'Anna Magnani' rileverà una sceneggiatura e da questa sarà realizzato un cortometraggio. 
Per ulteriori informazioni gli interessati potranno rivolgersi all'Ufficio sport di via Migliorati, 1,  0574 616484, allo Sportello Amico - URP multiente di  via Cairoli, 27,  0574 442216  numero verde 800 058850, e alla Scuola di cinema 'Anna Magnani' presso il cinema Terminale di via Carbonaia  31, 0574 401376.  
Il termine per la presentazione degli elaborati è fissato per il 15 luglio prossimo.
 "
278,http://comunicati.comune.prato.it/generali/?action=dettaglio&comunicato=14200500000278,23/03/2005,09:35,Circoscrizioni,"Ovest,,  Curcio e Giardi illustrano il bilancio comunale.","Assemblea pubblica","Giovedì,  24 marzo,  alle ore 21 al Centro Sociale di Narnali, via di Maliseti 10/i","Giovedì 24 marzo alle ore 21, al Centro Sociale di Narnali via di Maliseti 10/i, la Circoscrizione Ovest ha indetto un'assemblea pubblica per illustrare il bilancio comunale di previsione 2005 e il piano pluriennale degli investimenti 2005/2007. Parteciperanno l'assessore all'ambiente Camilla Curcio e l'assessore ai lavori pubblici e patrimonio Enrico Giardi."
279,http://comunicati.comune.prato.it/generali/?action=dettaglio&comunicato=14200500000279,23/03/2005,16:32,Viabilità,"La chiusura delle strade per la Via crucis",-,,"Venerdì 25 marzo la parrocchia della Resurrezione organizza la Via crucis serale: per consentire lo svolgimento della manifestazione religiosa dalle 21.00 fino al termine e comunque non oltre le 23.00, saranno chiuse al traffico limitatamente al passaggio della processione via Papa Giovanni Paolo 1°, nel tratto  compreso tra la chiesa della “Resurrezione” e via Pini, via Pini, tra via Papa Giovanni Paolo I° via Botticelli, via Botticelli, tra via Pini e via Ferrucci, via Ferrucci, nel tratto compreso tra via  Botticelli e via Donatello, via Donatello, viale Montegrappa, nel compreso tra via Donatello e via Di Piero, via Tommaso di Piero e via Masaccio.
"
280,http://comunicati.comune.prato.it/generali/?action=dettaglio&comunicato=14200500000280,23/03/2005,16:45,Viabilità,"Chiusa fino al 30 giugno via del Palco",-,,"Divieto di transito in via del Palco fino al 30 giugno: la chiusura è necessaria per mettere in sicurezza il traffico veicolare nel tratto di via del Palco in prossimità del cimitero di Filettole a causa dello spanciamento del muro a retta posto a valle della sede stradale. Per 100 metri in direzione di via di Filettole,  la strada sarà chiusa al traffico veicolare con divieto di sosta e rimozione forzata su ambo i lati.
"
281,http://comunicati.comune.prato.it/generali/?action=dettaglio&comunicato=14200500000281,25/03/2005,10:31,Circoscrizioni,"Nord, seduta del Consiglio sul  bilancio di previsione 2005","Martedì 29 marzo 21.15,  al Centro civico di via Sette Marzo","Sarà presente  il vice-sindaco Bencini","Il consiglio circoscrizionale Prato Nord è convocato per martedì 29 marzo alle 21.15 nella sede del centro civico in via Sette Marzo 15. All'ordine del giorno della seduta il regolamento comunale per la gestione dei rifiuti urbani e assimilati, per la disciplina della raccolta differenziata dei rifiuti e di altri servizi di igiene ambientale, il regolamento per l'applicazione della tariffa per la gestione dei rifiuti urbani e, infine,  il bilancio di previsione 2005, del pluriennale 2005-2007 e la relazione previsionale e programmatica.  Su tutti e tre i punti il consiglio è chiamato a  esprimere il proprio parere. Alla seduta parteciperà il vice-sindaco e assessore al Bilancio, Roberto Bencini."
282,http://comunicati.comune.prato.it/generali/?action=dettaglio&comunicato=14200500000282,25/03/2005,10:29,Circoscrizioni,"Ovest,  il Consiglio discute il bilancio di previsione 2005","Martedì 29 marzo, ore 18, al Centro Civico di via I. Del Lungo","All'ordine del giorno anche il regolamento sulla tariffa rifiuti.","Il consiglio circoscrizionale Prato Ovest si riunirà martedì 29 marzo, alle 18, nella sede del Centro Civico in via Isidoro Del Lungo 12, per discutere, fra gli altri, il bilancio comunale di previsione 2005 e il bilancio pluriennale 2005 - 2007 su cui è chiamato a esprimere il proprio parere. Analogo parere dovrà essere espresso dal consiglio circoscrizionale anche sul regolamento comunale per la gestione dei rifiuti urbani, per la raccolta differenziata dei rifiuti e di altri servizi di igiene ambientale, nonchè sul regolamento per l'applicazione della tariffa per la gestione dei rifiuti urbani. Alla discussione su questi tema parteciperà il vice-sindaco e assessore al Bilancio, Roberto Bencini. La seduta, quindi, proseguirà per discutere la mozione presentata dal consigliere di An, Bruno Biagini, sulla carenza di illuminazione pubblica in via Ceresio. Si procederà, inoltre, alla nomina  del componente esterno della Commissione temporanea di lavoro sui problemi della sicurezza pubblica e integrazione multietnica. Infine il consiglio esprimerà il parere sulla proposta di variante al regolamento urbanistico per opere di sistemazione idraulica ai torrenti Iolo e Vella.
"
283,http://comunicati.comune.prato.it/generali/?action=dettaglio&comunicato=14200500000283,24/03/2005,18:37,Cultura,"La Pratestate 2005 è in cantiere","Un'indagine ricognitiva dell'assessorato per eventi e spettacoli","Le proposte di manifestazioni di musica, spettacolo e cultura dovranno pervenire entro il 7 aprile","Musica, spettacoli e molto altro per un'estate in città ricca di avvenimenti: l’assessorato alla Cultura ha promosso un'indagine ricognitiva di eventi e manifestazioni per la Pratestate 2005, kermesse che andrà da fine giugno a metà settembre. Gli eventi saranno selezionati tra le proposte più interessanti e di rilievo nel panorama musicale e spettacolare contemporaneo. Per scegliere gli appuntamenti, l'Amministrazione ha diviso le proposte in 'Proposte musicali' e 'Letture e performances'. Le prime saranno costituite da concerti di rilevante spessore culturale nell’ambito del panorama musicale contemporaneo ed in particolare interpretati da  alcune delle voci femminili più espressive del panorama blues, jazz e rock della scena musicale internazionale,  da realizzare nell’anfiteatro del Museo Pecci, concerti rivolti prevalentemente ad un pubblico giovanile, da realizzare in piazza Duomo, spettacoli e performances caratterizzati da contaminazioni tra recitazione e musica. E’ di particolare interesse l’esibizione musicale di personaggi legati al mondo del cinema e del teatro, da realizzare all’interno del Castello dell’Imperatore.
Per quanto riguarda invece il secondo ambito, le letture dovranno essere tratte da testi letterari classici, da realizzare in un chiostro o in un giardino.  
Le offerte, corredate da descrizione ed impoerto richiesto, dovranno pervenire tassativamente entro il  7 aprile.
I progetti verranno esaminati tenendo conto, in prima istanza della qualità e incisività delle proposte, soprattutto in relazione alla rispondenza con le finalità programmatiche della manifestazione e, in seconda istanza della convenienza dell’offerta economica valutata sulla base del rapporto tra proposte comparabili.
Per ulteriori informazioni ci si potrà rivolgere al 
Servizio cultura del Comune di via Migliorati 1 A oppure consultare il sito 
 http://www.comune.prato.it/servcom/cultura/, da cui è possibile scaricare anche il testo dell'indagine ricognitiva."
284,http://comunicati.comune.prato.it/generali/?action=dettaglio&comunicato=14200500000284,24/03/2005,15:35,Viabilità,"Divieti di sosta per lavori, traslochi e scavi",-,,"Per consentire l’esecuzione dei lavori di scavo in via Paronese necessari all'allacciamento di cavi elettrici Enel da domani fino al termine dei lavori e comunque non oltre l'8 aprile nel tratto compreso tra via Gora del Pero e via Pollative sarà istituito il divieto di sosta con rimozione forzata su ambo i lati 00/24 con parziale restringimento della carreggiata.
Ancora divieto di sosta con rimozione forzata per trasloco il 31 marzo dalle 7.00 alle 13.00 in via Favini e il 2 aprile in via Frascati nello stesso orario. 
Dal 30 marzo 30 aprile invece in via Cavour sarà istituito il divieto di sosta con rimozione forzata ambo lati 00/24 con parziale restringimento della carreggiata, per consentire l’installazione di un ponteggio edile occorrente per l’esecuzione di lavori di manutenzione ordinaria."
285,http://comunicati.comune.prato.it/generali/?action=dettaglio&comunicato=14200500000285,25/03/2005,10:56,Elezioni,"Rilascio delle tessere elettorali e delle carte di identità","Dal 29 marzo fino al 4 aprile con orario continuato","Servizio assicurato all'Ufficio Elettorale e nelle quattro Circoscrizioni","In occasione delle prossime consultazioni regionali del 3 e 4 aprile prossimi, saranno rilasciate le tessere elettorali a tutti i cittadini che ne hanno titolo e che per qualsiasi motivo non ne siano in possesso. Il servizio sarà assicurato sia presso l'Ufficio Elettorale, in piazza Cardinale Niccolò 13, che presso le quattro Circoscrizioni comunali con le seguenti modalità: da martedì 29 marzo a sabato 2 aprile dalle ore 9 alle ore 19; domenica 3 aprile dalle ore 8 alle ore 22, lunedì 4 aprile dalle ore 7 alle ore 15.  Nei giorni di sabato 2, domenica 3 e lunedì 4 aprile, nei medesimi orari, si provvederà anche al rilascio dei documenti di identità per permettere l'esercizio del diritto di voto a chi ne ha titolo.
 "
286,http://comunicati.comune.prato.it/generali/?action=dettaglio&comunicato=14200500000286,25/03/2005,11:34,"Consiglio Comunale","In approvazione  il bilancio di previsione 2005","Convocato per mercoledì 30 e giovedì 31 marzo","All'ordine del giorno anche la tariffa rifiuti","Il consiglio comunale si riunirà per due giornate consecutive, martedì 30 a partire dalle ore 16  e giovedì 31 marzo a partire dalle ore 9.30. All'ordine del giorno della seduta, nell'ordine, la tariffa per la gestione dei rifiuti urbani, il regolamento per l'applicazione di tale tariffa, il regolamento per la gestione e la raccolta dei rifiuti e di altri servizi di igiene ambientale, il programma triennale delle opere pubbliche, il bilancio di previsione 2005. In approvazione anche l'affidamento del servizio pubblico di distribuzione del gas naturale nel territorio comunale."
287,http://comunicati.comune.prato.it/generali/?action=dettaglio&comunicato=14200500000287,25/03/2005,11:48,Elezioni,"Come richiedere il collegamento con il Ced","In vista delle regionali del 3 e 4 aprile","Il servizio è rivolto ai media e ai partiti politici","I partiti politici e gli organi di informazione interessati a ottenere il collegamento con il Ced, Centro elaborazione dati del Comune di Prato, in vista delle prossime consultazioni elettorali del 3 e del 4 aprile, sono invitati a prendere contatto con il Servizio sistema informativo,  via Cairoli 16, tel. 0574.615210, 615233. La persona addetta alla predisposizione dei collegamenti è Gennaro Calvino. "
288,http://comunicati.comune.prato.it/generali/?action=dettaglio&comunicato=14200500000288,25/03/2005,15:53,Multiculturalità,"Un Consiglio di coordinamento sul contratto di soggiorno","La richiesta di Frattani alla Prefettura per la convocazione","Il  regolamento attuativo della legge Bossi-Fini potrebbe creare un grave impasse nelle domande di rinnovo del permesso di soggiorno","Il 'contratto di soggiorno' e le difficoltà del regolamento attuativo della legge Bossi-Fini saranno al centro del Consiglio territoriale di coordinamento, di cui l'assessore alla Multiculturalità Andrea Frattani ha chiesto la convocazione alla Prefettura. La decisione è emersa dall'incontro che l'assessore ha avuto stamani con le categorie economiche ed i sindacati per discutere delle conseguenze che il regolamento attuativo emanato dal Governo il 28 febbraio sta maturando nel panorama lavorativo e dell'immigrazione in città. Il regolamento impone infatti la sottoscrizione della Carta di soggiorno preliminarmente al rilascio del permesso di soggiorno o al rinnovo, che significa che il datore di lavoro attraverso l'autocertificazione presentata dall'immigrato dovrà garantire con una propria dichiarazione, il 'contratto di soggiorno', la sussistenza e l'idoneità dell'alloggio del lavoratore straniero che intende assumere o che già lavora presso la sua azienda. La norma vale sia per tutti i lavoratori regolarizzati nel 2002 con l'avvento della Bossi-Fini sia per quelli che erano già impiegati prima di questa data.
L'impasse che potrebbe profilarsi con un blocco delle domande di rinnovo preoccupa sia le categorie economiche che l'assessore: «E' giusto chiedere il requisito dell'idoneità dell'abitazione - spiega Frattani, - ma è assurdo che la responsabilità della garanzia di questa condizione passi dal proprietario-locatore  dell'immobile e dall'immigrato locatario in capo al datore di lavoro, a cui dovrebbe invece competere solo la garanzia di un rapporto di lavoro regolare. L'autocertificazione in merito dovrebbe essere fornita dal migrante e dal proprietario con la verifica degli enti preposti al controllo: si rischia di mettere in ulteriore e più seria difficoltà il nostro tessuto economico, già provato dalla crisi. Ho l'impressione che la promessa fatta nel 2002 dal Governo di regolarizzare tutto e tutti oggi potrebbe trasformarsi per moltissimi immigrati in una triste realtà in cui avrebbero due scelte: tornare in patria oppure ritornare in clandestinità. Le leggi andrebbero formulate avendo cura di capire i risvolti e i processi che si innescano nel territorio, non da una scrivania limitandosi agli aspetti burocratici».
Il criterio della garanzia dell'alloggio secondo l'assessore potrebbe provocare l'effetto della 'clandestinità di ritorno', licenziamenti per l'indisponibilità dei datori di lavoro a prestare una propria dichiarazione di garanzia sull'idoneità delle residenze, con riflessi negativi sul distretto in crisi, oltre a squilibri dovuti al lavoro nero e all'emergenza alloggiativa che potrebbe nascere.
Per trovare le soluzioni necessarie in collaborazione con le categorie economiche ed i sindacati l'assessorato ha chiesto di discutere della compatibilità guiridica del regolamento attuativo nel Consiglio territoriale di coordinamento, di cui fanno parte le istituzioni, le parti sociali, le forze dell'ordine, i soggetti economici e le associazioni che operano nell'ambito dell'immigrazione, in modo da chiarire i risvolti nella situazione attuale della Bossi-Fini."
289,http://comunicati.comune.prato.it/generali/?action=dettaglio&comunicato=14200500000289,29/03/2005,13:34,Elezioni,"Tessere elettorali e carte di identità, dove chiedere il rilascio","Da oggi, 29 marzo, con orario continuato","Lunedì 4 aprile, dalle 15 alle 17, chiusi gli uffici di anagrafe e di stato civile","A partire da oggi, 29 marzo, presso l'Ufficio Elettorale di piazza cardinale Niccolò e presso le circoscrizioni comunali di Prato Nord, Sud, Est e Ovest, sarà assicurato il rilascio delle tessere elettorali  a tutti i cittadini che ne hanno titolo e che per qualsiasi motivo non ne siano già in possesso. Il servizio sarà effettuato con orario continuato, dalle 9 alle 19, fino a sabato 2 aprile. Domenica 3 aprile il servizio sarà effettuato  dalle ore 8 alle ore 22, lunedì 4 aprile dalle ore 7 alle ore 15.  Nei giorni di sabato 2, domenica 3 e lunedì 4 aprile, nei medesimi orari, si provvederà anche al rilascio dei documenti di identità a coloro che li hanno scaduti, per permettere l'esercizio del diritto di voto a chi ne ha titolo.
Lunedì 4 aprile, in conseguenza degli impegni elettorali,  gli uffici dell'Anagrafe e dello Stato Civile dei servizi demografici di piazza Cardinale Niccolò  e di tutte le circoscrizioni comunali saranno chiusi al pubblico dalle 15 alle 17.  Resteranno invece chiusi per l'intera giornata del 4 aprile gli uffici delle Anagrafi del lavoro che hanno sede presso le circoscrizioni.
"
290,http://comunicati.comune.prato.it/generali/?action=dettaglio&comunicato=14200500000290,29/03/2005,16:57,Ambiente,"Boom di incentivi per i mezzi ecologici","228 le richieste per le trasformazioni e 25 per l'acquisto","Sono avanzati i fondi destinati ai mezzi commerciali leggeri, alle bici e ciclomotori elettrici, ciclomotori e motocicli Euro 2","Boom di richieste di incentivi per l'acquisto di mezzi alimentati a metano, Gpl ed energia elettrica: nell'arco di due mesi il Comune ha infatti esaurito i fondi disponibili per l'acquisto di auto nuove ecologiche o bifuel e per le trasformazioni a metano o Gpl dei mezzi a benzina, che ammontavano a 250mila euro, di cui 50mila rimasti come residuo dall'anno scorso. I contributi sono stati suddivisi in 228 richieste avanzate per le trasformazioni e 25 per i mezzi nuovi. 
Sono invece ancora disponibili i fondi destinati all'acquisto di veicoli commerciali leggeri, pari o inferiori a 35 quintali e per l'installazione di impianti Gpl e metano e per l'acquisto di biciclette elettriche, ciclomotori e motocicli Euro 2 con obbligo di rottamazione e ciclomotori elettrici. Il residuo è di 147mila euro per i mezzi commerciali e 21.900 per le due ruote, per le quali erano già stati erogati incentivi a 124 cittadini: il contributo per i primi è di 1500 euro per chi decide di acquistare un veicolo nuovo e di 1000 per le conversioni, mentre per bici e moto l'incentivo è di 200 euro e per i ciclomotori elettrici di 750 euro. «L'impennata delle richieste di incentivo è significativa ed è segno dell'aumento della sensibilità dei cittadini verso i problemi ambientali - dice l'assessore all'Ambienta Camilla Curcio - Nelle prossime settimane cercheremo altri fondi per continuare il rinnovo e la trasformazione dei mezzi privati, oltre a stabilire in accordo con le associazioni di categoria e la Camera di Commercio le modalità per fare in modo che anche nel settore commerciale vengano utilizzate le risorse e le opportunità disponibili».
Le richieste di incentivo possono essere presentate all'Urp- Sportello Amico attraverso il modello prestampato disponibile anche sul sito internet www.comune.prato.it."
291,http://comunicati.comune.prato.it/generali/?action=dettaglio&comunicato=14200500000291,29/03/2005,18:28,Immigrazione,"Immigrazione, un mondo di servizi ed informazioni utili a 360°","Tutti gli sportelli attivati dal Comune per gli stranieri in citt","I servizi attivati forniscono in particolare consulenze per il lavoro, la scuola, la sanità, ma anche la convivenza nei condomini","Per aiutare gli immigrati ad orientarsi nella selva burocratica delle norme sul lavoro, sulla scuola e sulla sanità e molto altro l'assessorato alla Multiculturalità ha attivato una serie di sportelli e servizi che rispondono alle esigenze e alle domande di chi proviene da un paese straniero e deve fronteggiare anche le difficoltà linguistiche, oltre che culturali. Le comunità presenti in città sono infatti quelle del Senegal, Nigeria, Ghana, Zaire, Costa d'Avorio, Albania, Pakistan, Bangladesh, dei paesi islamici e Cina Al Laboratorio del tempo  di via Filicaia 34/7 è stato aperto lo sportello delle 'Donne migranti', che da informazioni su eventi e opportunità formative nate dalle esigenze espresse dalle donne della città, con particolare attenzione alle cittadine provenienti da altri paesi.
Il laboratorio è a disposizione per momenti di incontro, iniziative di valorizzazione delle tradizioni e delle culture dei paesi del mondo, opportunità di dialogo e confronto con la città e le sue istituzioni. Nello stesso spazio sono stati attivati un servizio di consulenza legale, in collaborazione con l'Ordine degli avvocati di Prato, il sabato dalle 10.00 alle 12.30, ed un Internet Point, aperto lunedì e giovedì dalle 10.30 alle 12.30. Per ulteriori informazioni sulle attività del Laboratorio di via Filicaia 34/7, gli interessati potranno recarsi presso la struttura o  telefonare ai numeri 0574 26602 e 0574 32288  dal lunedì al venerdì dalle 10.00 alle 13.00 oppure ancora scrivere all'indirizzo mail laboratoriodeltempo@comune.prato.it. 
I moduli di alfabetizzazione riservati alle donne, che si terranno nel pomeriggio, prevedono un servizio di animazione per le figlie/i delle iscritte. Le iscrizioni e le prenotazioni si effettuano presso Il laboratorio del tempo. 
E' stato trasferito negli spazi rinnovati di via Filicaia anche lo Sportello di orientamento al lavoro, tenuto da esperti  del settore, italiani e mediatori linguistici. Questo sportello offre informazioni e orientamento ai cittadini immigrati in cerca di un impiego o di un percorso formativo. Non ha come obiettivo quello di trovare un impiego ai suoi utenti, ma quello di fornire loro una migliore conoscenza di quanto il territorio offre sul fronte lavoro e degli strumenti concreti su come muoversi sul mercato del lavoro. E' aperto dal lunedì al venerdì dalle 9.00 alle 14.00 e il lunedì e giovedì dalle 15.00 alle 18.00.
Anche lo Sportello 'Apriti sesamo' è stato trasferito al Laboratorio del tempo da via del Ceppo vecchio 57: si tratta di un servizio di pronto intervento per la segnalazione di episodi di disagio e convivenza nei condomini tra stranieri ed autoctoni, per rispondere alle richieste d’intervento da parte dei cittadini, per offrire mediazioni in un sistema di relazioni sociali spesso complicato dalle differenze linguistiche e culturali. Su richiesta infatti gli operatori si recano nelle abitazioni in cui è necessario intervenire accompagnati da un interprete. Il numero verde da chiamare è 800 242525.  
In via del Ceppo vecchio 57 viene offerta invece la consulenza sulle disposizioni in materia di immigrazione e viene effettuata la preistruttoria per le pratiche inerenti il permesso di soggiorno ,i ricongiungimenti familiari e la validazione dei titoli di studio con l'aiuto di esperti nelle discipline giuridiche, quando necessario assistiti da mediatori linguistici. In seguito all’approvazione dei decreti relativi ai flussi d’ingresso, viene svolta attività di informazione e consulenza ai migranti, in stretta collaborazione con la Direzione Provinciale del lavoro di Prato. Analoga sinergia si è venuta a creare con  gli uffici e Istituzioni competenti, in occasione della regolarizzazione seguita alla legge 189/2002, in particolar modo con la Prefettura di Prato e la Questura. Gli orari sono dalle 9 alle 14 dal lunedì al venerdì con rientro pomeridiano fino alle 18 il lunedì e il giovedì e il numero di telefono 0574/616591.
In piazza S. Jacopo 4 sono disponibili negli orari d'ufficio gli Sportelli di informazione per le principali tematiche dell’immigrazione, la mediazione linguistica e la traduzione di brevi documenti. Allo sportello operano mediatori linguistico-culturali madrelingua delle principali etnie presenti nel nostro territorio (cinese, albanese, urdu,  arabo, berbero) e  italiani che conoscono lingue e culture. Il numero di telefono è 0574/616420.
Sono poi attivi i servizi di mediazione linguistica e culturale per cinesi presso l'Asl negli ambulatori di pediatria, ginecologia e odontoiatria e presso l'Anagrafe centrale di piazza Cardinale Niccolò per cinesi, albanesi e pachistani: l'interpretariato cinese è presso l'ambulatorio dentistico di via Gherardi, 57 il martedì 9,00-10,00 (cura), venerdì 9,00-10,00 (1° visita), all'ambulatorio ginecologico di via Clementi, 26/24 il lunedì dalle 10,30-12,30 e il Mercoledì 8,00-12,00, all'ambulatorio pediatrico di via Gozzi, 87 il Mercoledì 14,00 - 16,00 e il Venerdì 10,00-12,00. 
L'assistenza in lingua cinese all'Anagrafe
è il Lunedì 9,00-12,00 / 14,00-17,00, Martedì 10,00-13,00, Mercoledì 9,00-12,00, Giovedì 9,00-12,00 / 14,00-17,00 , Venerdì 9,00-12,00. 
In Lingua albanese lunedì 14,00-17,00 e in urdu-pachistano  9,00-12,00.  
Anche le scuole sono un ambito d'intervento del Comune, che ha attivato dei  Laboratori di facilitazione linguistica presso tutte le scuole elementari e medie del Comune di Prato e degli altri comuni inseriti nel Piano di Zona, uno sportello di informazione ed orientamento per gli immigrati, uno sportello di consulenza per dirigenti ed insegnanti, un progetto di accoglienza rivolto alle famiglie dei bambini iscritti per la prima volta alle scuole materne ed elementari del Comune che si avvale di mediatori linguistico-culturali cinesi, albanesi, arabi e urdu, corsi estivi di alfabatizzazione e consolidamento per tutti i bambini e i ragazzi dai 7 ai 17 anni e corsi di mantenimento della lingua madre per i bambini cinesi, albanesi, bengalesi e arabi. 
Nell’anno scolastico 2004/2005 è stato previsto che i 15 facilitatori linguistici svolgano complessivamente 4264 ore dal ottobre a maggio, distribuite su tutte le scuole elementari e medie della provincia. 
Infine sono stati attivati ottenendo un'alta partecipazione i corsi di cittadinanza attiva, di lingua italiana, di informatica, di imprenditoria e di educazione stradale."
292,http://comunicati.comune.prato.it/generali/?action=dettaglio&comunicato=14200500000292,30/03/2005,16:07,"Opere pubbliche","Ex Banci, Fuksas disegna il polo espositivo","Il prestigioso architetto 'ingaggiato' da Consiag","Comune e azienda pubblica insieme per il recupero di una vasta area di 280 mila mq. La Regione stanzia 10 milioni di euro","Sarà Massimiliano Fuksas, architetto di grande fama, che ha progettato anche la Fiera di Milano, a disegnare il polo espositivo pratese, nell'area ex Banci, quale prolungamento di Fortezza da Basso e di Firenze Fiere, nel cui capitale sociale c'è anche il Comune di Prato.
Sul tavolo, per l'avvio di un'operazione di recupero di un'area di 280 mila mq (le strutture espositive ne occuperanno 20 mila), 160 dei quali di proprietà di Consiag, l'azienda multiservizi che si estende ben oltre i confini della provincia tessile, anche uno stanziamento di 10 milioni di euro, deliberato ieri dalla Regione, che di fatto riconosce il polo espositivo pratese «quale infrastruttura di area metropolitana - come specificato dal sindaco Marco Romagnoli - all'interno delle attività di Firenze Fiere e dei suoi programmi di ampliamento».
Conferenza stampa delle grandi occasioni in Palazzo comunale, con lo stesso sindaco, il presidente di Consiag Paolo Abati, gli assessori comunali Fabio Giovagnoli (Sviluppo economico) e Stefano Ciuoffo (Urbanistica).
I contatti con Fuksas sono stati avviati da dicembre e dopo due incontri il presidente di Consiag, lo scorso 17 marzo, ha affidato al prestigioso architetto l'incarico per effettuare un 'master plan' di tutta l'area ex Banci, che sorge a ridosso della Declassata, l'arteria, paralella al tratto 'cittadino' della A11, che separa la parte sud della città dal suo nucleo più denso a nord.
Polo espositivo e ridisegno di una porzione intera di territorio, per quella che si annuncia come una scelta di pianificazione urbana, risultato del Piano strategico, la cui elaborazione è in corso dal novembre dello scorso anno, destinata a mutare il volto di Prato, e a diversificare le sue attività, prefigurando, come da attuale Piano regolatore di Bernardo Secchi, un vero e proprio 'asse dei servizi'.
Un polo espositvo polivalente, poichè nei suoi 20 mila mq, dovrà comprendere il centro espositivo, un centro congressi, uno spazio per ospitare eventi di ogni tipo ed altre attività integrative e di supporto, fra cui strutture ricettive, una 'città dei sevizi', spazi di relazione ed aree verdi.
Da più di due lustri Prato rincorre il miraggio di fare dell'area Banci il luogo delle sue 'funzioni superiori'. Poi con l'ingresso in Firenze Fiere e l'accordo del 2001 l'idea di costruire, per dirla ancora col sindaco, «un polo di supporto a Fortezza da Basso».
Più di due lustri per qualcosa che da oggi è più concreto, perchè come ha sottolineato il presidente di Consiag Paolo Abati «si esce dal novero delle intenzioni. Mi piace sottolineare che la nostra azienda, che agisce nel mercato privato ma è pubblica nella sua definizione, è un patrimonio importante per lo sviluppo del territorio».
Certo è un primo inizio di un pecorso complesso, ma dell'area ex Banci non si ragiona più in termini ipotetici. «Tutto questo - chiosa Romagnoli - è nato all'interno del Piano strategico, che come si vede non è a futura memoria. Operiamo programmando e programmiamo operando. A chi ci dice che non facciamo niente non intendiamo rispondere, preferiamo parlare coi fatti».
E i fatti sono anche quelli di una proposta ambiziosa di pianificazione urbanistica, affidata a Fuksas, che avrà 60 giorni di tempo per presentare il master plan, dopodichè, spiega l'assessore all'Urbanistica Stefano Ciuoffo, si procederà alla variante del Piano strutturale e dal 2006 si inizierà a progettare gli interventi. «Una risposta anche alle esigenze della città - sostiene l'assessore allo Sviluppo economico Fabio Giovagnoli - che attraversa una difficile fase di transizione».
Una doppia operazione con un investimento per la creazione del polo espositivo, per il quale la giunta regionale ha stanziato i 10 milioni di euro, calcolato in 40 milioni di euro. «Dieci milioni - dice il sindaco - sono un buon inizio. Poi discuteremo con altri soggetti pubblici, Provincia e Camera di commercio, e privati». Per non dire della possibilità di accedere ai Fondi strutturali europei, la cui riforma si rivolge anche agli aspetti della qualificazione urbana.
Insomma il dato è tratto e a Prato si spera di vedere i risultati già entro la fine dell'attuale mandato amministrativo «per un tipo di progetto destinato a segnare un'intera legislatura». "
293,http://comunicati.comune.prato.it/generali/?action=dettaglio&comunicato=14200500000293,31/03/2005,14:49,Trasporti,"Lam, i percorsi sono ok","La giunta approva le nuove linee","I tracciati della 'rossa', 'azzurra' e'viola'. Ora il confronto con Provincia e Cap","Ok della giunta comunale al percorso sperimentale della Lam rossa, la terza linea che collegherà la zona nord con quella a sud della città diramandosi però anche ad ovest verso Paperino e S. Giorgio a Colonica. La giunta l'ha esaminato nel contesto della rete del trasporto pubblico locale urbano ed extraurbano pratese. 
Il percorso si snoderà da Galceti a Grignano senza grossi cambiamenti rispetto alle prime ipotesi di tracciato presentate nell'autunno scorso. La lunghezza della linea è di 20,5 chilometri tra andata e ritorno con circa 60 fermate, il doppio delle Lam blu e verde. 
Si parte dal capolinea di Galceti, nella piazzetta vicina al Centro di scienze naturali e si prosegue in via di Galceti, via Lungo la Bardena, via Marie Curie, via Carlesi, via di Galceti, via Ofelia Giugni, il parcheggio scambiatore di Galcetello sulla Tangenziale, via S. Martino per Galceti, via Bologna in controflow, viale Galilei, via Cavallotti, via S. Giorgio, piazza Mercatale, piazza San Marco, Stazione centrale, via Tacca, via Valentini in controflow, via Fiorentina, viale Ferraris, via De Sanctis, via Gora di Grignano e infine parcheggio scambiatore di piazza Callas. Al ritorno verso Galcetello la linea proseguirà per via Salviati, via delle Badie, via De Sanctis, viale Ferraris, via Fiorentina, via Valentini, via Tacca, Stazione Fs, piazza San Marco, piazza Mercatale in controflow, via S. Antonio, via Bologna, via Ciampi, via S. Martino per Galceti, parcheggio di Galcetello, via Giugni, via VII marzo, via Sante Pisani e via di Galceti. La linea rossa si intersecherà con la verde e la blu in piazza S. Marco e in piazza Stazione. Per quanto riguarda piazza Mercatale, come era stato annunciato una delle novità più importanti è che la Lam rossa cambierà la viabilità della piazza, accessibile attualmente da p.zza S. Marco e via S. Silvestro: con la nuova linea si entrerà nella piazza da Porta Mercatale e dal ponte sul Bisenzio, percorribile in entrata e non più in uscita. Conseguentemente sarà invertito il senso di marcia in via Matteoti, che consentirà di raggiungere p.zza Mercatale da via Machiavelli. Dal ponte Mercatale si entrerà nella piazza con obbligo di svolta a destra in direzione di via S. Antonio. Inversione del senso di marcia anche in via S. Silvestro, che diventerà così in uscita verso p.zza S. Marco, mentre il senso di rotazione intorno alla piazza è lo stesso. Due semafori a chiamata dai bus Lam ogni 7 minuti saranno installati in piazza Mercatale, all'altezza della farmacia comunale, e in piazza S. Marco all'imbocco di via S. Silvestro. I due semafori permetteranno il passaggio dei bus Lam, in entrata da piazza Mercatale, interrompendo il flusso del traffico in via S. Silvestro.   
I mezzi impiegati sul tracciato sono 12 con corse che avranno la stessa frequenza delle altre due Lam, cioè di 7 minuti. L'utenza potenziale è di 10mila passeggeri al giorno con una portata di circa 800 all'ora negli orari di punta della giornata, mentre la Blu attualmente ne trasporta 6500 e la Verde 6000. Una corsa ogni quattro, quindi una ogni mezz'ora, andrà da piazzale Callas a Paperino e S. Giorgio e viceversa. 
In proporzione alla lunghezza della linea e alla popolosità delle zone raggiunte (solo Grignano ha circa 18.000 abitanti), gli autobus utilizzati saranno più lunghi dei mezzi Cito usati nelle linee verde e blu da 47 posti totali (compresi quelli in piedi): saranno mezzi Citaro lunghi 12 metri con 80 posti in tutto, ma dotati dello stesso sistema di sostegno della marmitta per limitare al minimo le emissioni inquinanti nell'atmoscfera, soprattutto paer polveri sospese, Pm10, benzene e monossido di carbonio.
Nella rete del trasporto pubblico locale approvato dalla giunta ci sono anche la Lam azzurra e la Lam viola, linea che collegherà Prato con Montemurlo ogni 15 minuti estendendosi ad Agliana: partirà dal viale Vittorio Veneto per dirigersi in piazza Mercatale, via Sant'Antonio, via dei Tintori, via del Serraglio per attraversare la zona di Chiesanuova e raggiungere via montalese o via Melis verso Agliana.
La Lam azzurra si dividerà in tre linee invece: una andrà a Poggio a Caiano, la seconda a Seano, entrambe con frequenza di una corsa ogni 30 minuti, e la terza a Firenze con corse ogni 15 minuti. Si intersecano in via Carlo Marx all'altezza della zona del Soccorso e poi al ritorno le prime due proseguono per Calenzano con corse ogni 15 minuti, mentre la terza, passando dall'Autostrada, da viale Ferraris, via Traversa fiorentina, la Declassata e via Marx, andrà verso il capolinea della Stazione centrale. Le linee 'medicee' si incontrano su via Roma all'altezza di via Traversa del Crocifisso alle Fontanelle, raddoppiando la frequenza fino a via Marx con corse ogni 15 minuti. La frequenza aumenta fino a 7 minuti da via Marx al centro. La Prato-Seano passerà all'ndata verso il paese collinare dal ponte Attigliano e al ritorno dal nuovo ponte sulla Tangenziale, mentre la Prato-Poggio percorrerà via Roma.
Dopo l'approvazione della giunta, i tracciati urbani saranno presentati la prossima settimana al Comitato tecnico paritetico per il trasporto locale di Comune, Provincia e Cap per ufficializzare i percorsi e definire i tempi di attivazione dei servizi. Il percorso sarà sperimentale per almeno sei mesi e la partenza della Lam rossa sarà preceduta da una campagna informativa realizzata dall'Ammnistrazione comunale e dalla Cap."
294,http://comunicati.comune.prato.it/generali/?action=dettaglio&comunicato=14200500000294,01/04/2005,14:42,Elezioni,"Certificati medici per gli elettori fisicamente impediti","Consultazioni regionali del 3 e 4 aprile","Dove e quando si rilasciano. Le sedi  e gli orari","In occasione delle prossime elezioni regionali, che si terranno domenica 3 e lunedì 4 aprile, gli elettori fisicamente impediti che da soli non possono esercitare il diritto di voto, potranno chiedere il rilascio dei certificati medici per aver diritto all'accompagnamento.
Al rilascio di tali certificati sono autorizzati esclusivamente i funzionari medici dell'Azienda Usl n.4 nei seguenti distretti e nei seguenti orari: 
- Distretto Centro (p.zza Lippi 3)- venerdì 1° aprile dalle 10 alle 12 dott. Chiantini, sabato 2 aprile dalle 8 alle 10 dott. Mannelli, lunedì 4 aprile dalle 8 alle 10 dott. Mannelli; 
- Distretto Ovest (via Clementi 24)-  venerdì 1° aprile dalle 8 alle 10 dott. Colangelo, sabato 2 aprile dalle 11 alle 13 dott. Chiantini, lunedì 4 aprile dalle 8 alle 10 dott. Colangelo; 
- Distretto Nord (via Gherardi 57) - venerdì 1° aprile dalle 10 alle 12 dott. Albani, sabato 2 aprile dalle 9 alle 12 dott. Vallone, lunedì 4 aprile dalle 9 alle 12 dott. Albani; 
- Distretto Sud (via Roma 427)-  venerdì 1° aprile dalle 8,30 alle 11 dott. Giusti, sabato 2 aprile dalle 11 alle 13 dott. Giusti, lunedì 4 aprile dalle 11 alle 13 dott. Tamburini.
Domenica 3 aprile sarà attivo l'Ufficio d'igiene (via Tiepolo 34) dalle 10 alle 13 dott Tamburini e dott. Ricci, dalle 15 alle 17 dott. Mannelli e dott. Vannucchi. "
295,http://comunicati.comune.prato.it/generali/?action=dettaglio&comunicato=14200500000295,31/03/2005,14:34,"Conferenza stampa","Mazzoni presenta la rassegna 'Jazz at Officina'","Domani, 1 aprile, alle 12, a Officina Giovani","Interverranno anche i rappresentanti dell'associazione Oblò","Domani, 1 aprile, alle ore 12, nella sede di Officina Giovani in piazza dei Macelli, l'assessore alla Cultura e alle Politiche giovanili del Comune, Andrea Mazzoni, presenterà, ai giornalisti la rassegna 'Jazz at Officina'. Alla conferenza stampa parteciperanno anche il presidente e vice-presidente dell'associazione Oblò, Fausto Anmatucci e Marco De Cotiis."
296,http://comunicati.comune.prato.it/generali/?action=dettaglio&comunicato=14200500000296,31/03/2005,15:47,Trasporti,"Un nuovo servizio di trasporto per Mezzana","L'Amministrazione accoglie le richieste dei cittadini","La linea, approvata nell'ambito della nuova rete del trasporto pubblico locale, collegherà la frazione con la Stazione Fs","Una nuova linea urbana servirà la zona di Mezzana collegandola con la Stazione centrale e l'Ufficio postale di viale Montegrappa per l'interscambio con le Lam con la frequenza di una corsa ogni 20 minuti: il percorso, inserito nel riassetto della rete urbana del trasporto approvato pochi giorni fa dalla giunta, modificherà la viabilità interna della frazione e toccherà viale Montegrappa, via Cellini, via del Cittadino, via Catani, via Picasso, via Valla, via Don Vannucchi, via dei Caselli, via delle Ville, via Ferrucci, rotatoria di viale Marconi, via Catani, via del Cittadino, via Cellini e di nuovo viale Montegrappa.
L'Amministrazione comunale ha in questa maniera accolto le richieste avanzate dai residenti, di cui si sono fatti portavoce i consiglieri comunali Luca Roti della Margherita e Massimo Bartoloni dei Ds concordando con l'assessore alla Mobilità Massimo Carlesi i percorsi e la nuova viabilità della zona. Sono stati parte attiva anche i consiglieri della Circoscrizione est Enrico Aiazzi, Francesco Carulli, Bruno Bottazzi, Edo Rosadoni e Simone Tripodi.
"
297,http://comunicati.comune.prato.it/generali/?action=dettaglio&comunicato=14200500000297,01/04/2005,17:24,"Consiglio Comunale","Approvata a maggioranza la manovra finanziaria 2005","Nel tardo pomeriggio di ieri, 31 marzo","Voto contrario di Fi, An, Rc, Sinistra per Prato, Nuovo Psi","Con 24 voti a favore e 13 contrari è stata approvata l'intera manovra finanziaria 2005 del Comune: una dopo l'altra sono state messe in votazione le sei delibere che compongono la manovra proposta dalla giunta a partire da quelle relative all'introduzione della Tia, la tariffa di igiene ambientale per lo smaltimento dei rifiuti che prenderà il posto della Tarsu,  e ai due regolamenti per l'applicazione della tariffa e per la gestione dei rifiuti urbani. Di seguito sono stati approvati il programma triennale delle opere pubbliche 2005/2007, il bilancio di previsione 2005 corredato dalla relazione previsionale e programmatica e dal bilancio plueriennale, i provvedimenti connessi alle previsioni  di entrata per la cessione di aree e fabbricati  da destinare a residenza e attività commerciali. Su ciascun atto il risultato del voto non è cambiato: su 37 votanti sono stati espressi 24 'sì' dai gruppi di maggioranza, Ds, Margherita, Comunisti Italiani, Italia dei Valori e Verdi, e 13 'no' dai gruppi di Forza Italia, Alleanza nazionale, Nuovo Psi, Sinistra per Prato e Rifondazione comunista. Tutti respinti gli 80 emendamenti al bilancio presentati dalla Casa delle libertà, più uno di An e Fi, e quelli di Rc sul regolamento di applicazione della tariffa dei rifiuti e sul regolamento di gestione dei rifiuti ed assimilati, mentre è stato approvato a maggioranza l'emendamento del gruppo riguardante la relazione programmatica previsionale. Approvato anche l'ordine del giorno presentato dai capigruppo dell'Ulivo per l'introduzione del sistema di tariffazione dei rifiuti urbani civili ed industriali. 
Il bilancio così impostato resterà affisso per dieci giorni all'albo pretorio del Comune prima di diventare esecutivo. Quindi la giunta procederà all'approvazione del Peg, il piano economico di gestione 2005,  con il quale saranno assegnate ai dirigenti le risorse finanziarie, strumentali e di personale necessarie al conseguimento degli obiettivi, frutto della negoziazione fra la componente politica e la struttura burocratica.  

GLI INTERVENTI DEI CAPIGRUPPO
Massimo TAITI, capogruppo del Nuovo Psi, ha sottolineato le criticità della proposta di bilancio segnalandone in particolare sei punti: la spesa per il personale è eccessiva rispetto al bilancio generale dell'ente e occorrerebbe uno studio  per calcolarne il costo includendo in esso anche quello sostenuto dalle società partecipate che hanno sostituito il coumne nell'erogazione di alcuni servizi; il ricorso alle consulenze e collaborazioni esterne è ancora troppo esteso; i proventi delle sanzioni per infrazioni al codice della strada  non vengono destinati alle finalità previste dalla legge, cioè al miglioramento della rete viaria,  e in bilancio  sono previsti introiti superiori a qulli del 2004  mettendo  in discussione il rullo stesso della polizia municipale; non è dato sapere quale sarà l'impatto della nuova tariffa rifiuti sui cittadini, professionisti  e  categorie economiche; manca uno sforzo per il recupero dell'Ici su una larga fascia di evasione; gli introiti della legge 10/70 non sono destinati agli investimenti come dovuto. Infine, ha rilevato Taiti, occorre riflettere e quantificare il costo sociale dell'immigrazione che la città sta pagando. 
Goffredo BORCHI, capogruppo di Forza Italia, ha osservato che, in una fase di crisi come quella che Prato sta attraversando, il bilancio comunale avrebbe dovuto tener conto delle necessità delle famiglie e delle imprese. 'Con l'introduzione della Tia - ha spiegato Borchi - aumenta il gettito nelle casse comunali e sarebbe giusto che le maggiori entrate  possano essere ridistribuite a vantaggio delle famiglie in difficoltà economiche aumentate nel corso degli ultimi tre anni. Oggi se ne calcola un numero di 3/4 mila'. Per dare un aiuto concreto alle nuove situazioni di povertà Borchi propone, inoltre, di interrompere lo stanziamento di 1,5 milioni di euro l'anno da parte del Comune a favore del Centro Pecci 'una struttura costosa e poco compresa dai pratesi, sul cui futuro dovremmo fermarci a riflettere. Intanto vorremmo che queste risorse,  insieme ai proventi della Tia, in tutto circa sei milioni di euro, fossero destinati alle famiglie bisognose'.
Tommaso RINDI, capogruppo dei Verdi, ha parlato del primo bilancio dell'attuale maggioranza come di un bilancio di transizione che trova la sua maggiore novità sul passaggio da tassa a tariffa per la gestione di rifiuti urbani. 'La nuova tariffa - ha osservato Rindi - dovrà essere monitorata e deve essere rafforzato l'impegno a conseguire sempre maggiori risultati sul fronte della raccolta differenziata, introducendo il sistema della raccolta porta a porta e la creazione di isole e stazioni ecologiche'. Inoltre, l'adeguamento tariffario, secondo Rindi, deve essere mirato al contenimento del carico tariffario dell'utenza domestica.  Positivo il guidizio di Rindi per la scelta di non aumentare l'Ici in modo generalizzato e di non aver previsito maggiori entrate dagli oneri delle concessioni edilizie.
Da Leonardo BECHERI, capogruppo di Rifondazione comunista è arrivata la raccomandazione affinchè il piano strategico, lo strumento scelto dalla giunta per costruire il futuro della città, possa essere elaborato con il coinvolgimento del maggior numero possibile di attori. Becheri ha giudicato la Tia 'una scelta da non demonizzare anche se occorre prevedere  una maggiore differenziazione fra utenze domestiche e non'. Non ha, comunque, risparmiato critiche alla giunta per aver, a suo avviso, preannunciato in più occasioni che l'onere della Tia sarebbe diminuito con la realizzazione del termovalorizzatore. 'Questa correlazione è strumentale - ha commentato Becheri - e non mi trova d'accordo.' 
Decisamente negativo il giudizio di Maurizio BETTAZZI (An) sull'intera manovra. In primo luogo,  ha osservato Bettazzi, dalla relazione dei sindaci revisori emerge la non chiarezza sui costi del personale  e sull'entità del patrimonio comunale, per la cui alienazione, anche quest'anno, viene fatta una previsione di oltre 100 milioni di euro. 'La previsione 2004  per le alienazioni - ha fatto notare il capogruppo di An - era di 95 milioni di euro e si è rivelata infondata  perchè solo 5 dei 95 milioni previsti sono entrati nelle casse del Comune: nessun opera pubblica è stata realizzata e nessun intervento di rifacimento è stato completato.' Circa il personale,  Bettazzi ha lamentato il fatto che,  nonostante le esternalizzazioni, il numero dei dipendenti non risulta diminuito, e prosegue la politica del ricorso alle consulenze e collaborazioni esterne, che se in alcuni casi - come la scuola di musica -  sono giustificate,  in altri sono tutte da chiarire. Bettazzi ha, quindi,  espresso la sua contrarietà sulla forma di controllo scelta per le società partecipate: il controllo non sarà effettuato, come iniziamente previsto, dalla Ragioneria del Comune, ma dall'assessorato al Bilancio: una cabina di regia, a suo avviso, tutta politica.
Molto seguito l'intervento del capogruppo della Margherita Antonello Giacomelli, secondo cui il bilancio 2005 rappresenta il documento contabile di un anno di transizione e anche per questo molto importante, perchè riafferma l'impianto strategico della politica finanziaria intrapresa nelle Ammnistrazioni precedenti, ma con importanti novità, prime tra tutte la Tia e la Società della salute: «Dal punto di vista strategico questo bilancio si distingue positivamente perchè fronteggia il Patto di stabilità - ha detto il parlamentare, -  che ormai è un Patto di instabilità che non dà alcun contesto di supporto alla finanza locale perchè i parametri di riferimento cambiano continuamente, e fa i conti anche con il minor gettito Irpef. A fronte di questi elementi il bilancio fa comunque la scelta coraggiosa di riaffermare il ruolo del Comune come punto di riferimento della comunità con nuove e più grandi responsabilità: mi domando tuttavia se davvero la classe industriale che è stata leader in Europa non avesse altre risposte da dare a questa città. Si è realizzato quello che paventavamo: che la tentazione di salvarsi da soli mentre la nave affonda fosse troppo forte. Occorre quindi reagire con forza a questo scollamento e ad una sorta di perdita del valore della 'pratesità': il bilancio e glia tti di questa Amministrazione sono all'altezza della risposta e la nostra ambizione è la costruzione di un modello nuovo di patto sociale con un'economia non più basata sulla microimpresa familiare, ma su competenze più complesse per poter stare sul mercato».
Gli stessi interrogativi sono stati posti da Mauro Vannoni di Sinistras per Prato viva, che ha espresso preoccupazione per una città sempre meno improntata al tessile dove le case prendono il posto delle fabbriche: «La crisi economica che la città attraversa è accompagnata da una grave crisi culturale e sociale che si riverbera sull'immagine di Prato e in cui progetti come quello della multisala peggiorano la situazione. Le famiglie sono in difficoltà e i giovani sono senza lavoro: Prato rischia di diventare vittima di una politica edilizia che non porta lavoro e che sciupa la città per gli interessi di pochi. Gli enti locali dovrebbero recuperare il loro ruolo di punto di riferimento, perchè troppo alla svelta si è voluto dare un colpo d'accetta alla gestione pubblica dei servizi affidandola a soggetti senza le dovute competenze ed analfabeti in materia di cui il Comune paga gli errori».
«Condivido questo bilancio sotto diversi aspetti - ha proseguito - Aurelio Donzella dell'Italia dei valori - perchè pur nelle difficoltà poste dalla Legge finanziaria che ostacolano le manovre dell'ente locale riesce ad attuare il programma dell'Amministrazione comunale nei suoi punti principali, cioè la protezione dello stato sociale, i servizi ai cittadini, le infrastrutture e la cultura. Dobbiamo concentrare ora la nostra azione sulla difesa dei nostri prodotti di qualità, sulla loro eticità contro forme di sfruttamento minorile e sull'opportunità di trasformare i rifiuti in energia».
Gerardina Cardillo dei Ds ha invece posto l'accento sul fatto che l'Ici rimarrà invariata e che non ci saranno aggravi sulle tasche dei cittadini: «Si tratta di un bilancio che si preoccupa della qualità della vita, ma senza aumentare per questo la pressione sui cittadini. Il Comune spesso si è dovuto sostituire al Governo assente su più fronti. Ad esempio negli emendamenti presentati dalla Casa delle libertà si dice che si spende troppo per materie non di nostra competenza, come la scuola, ma allora di fronte ad uno Stato che non interviene non dovremmo garantire istruzione e cultura di livello? E'fondamentale investire nella cultura per la crescita dell'individuo e della comunità. Il ridisegno del Museo Pecci come istituzione va in questa direzione. Anche sul socilae quest'anno saranno investiti 630mila euro in più dell'anno scorso con una spesa per il Comune di 11 milioni e 530mila euro».
Infine Moreno Zazzeri dei Comunisti italiani ha annunciato il voto favorevole del gruppo su tutte le delibere in quanto il bilancio si rifà al programma del sindaco  sottoscritto da tutta la coalizione del centro sinistra in campagna elettorale e premiato col voto dei cittadini pratesi.
Nella lunga maratona del dibattito iniziato mercoledì sono intervenuti anche Mario Bensi dei Ds, Roberto Baldi di Fi, Maria GRazxia Ciambellotti della Margherita, Lavinia Rosseti dei Ds, Antonio Falcone dello stesso gruppo, Gianluca Banchelli di an, Paolo Fattori di Rc, Rita Romagnoli dei Ds, Rita Pieri e Giovanni Luchetti di Fi, Elisabetta Carullo dei Ds, Gianni Cenni e Filippo Bernocchi di An.
"
298,http://comunicati.comune.prato.it/generali/?action=dettaglio&comunicato=14200500000298,01/04/2005,13:47,"Consiglio Comunale","«Siamo concreti perchè non è tempo di teatrini»","Il sindaco chiude la sessione di Bilancio","Il significato della pianificazione strategica. Romagnoli chiede al governo «una politica industriale» e alla Regione «un nuovo piano moda»","«Bisogna avere concretezza perchè l'attuale fase che attraversa la città non ci permette di fare teatrini. A ben vedere è questo il senso della programmazione strategica». Non si nasconde ditetro veli il sindaco Marco Romagnoi nella sua replica in Consiglio comunale, che ha chiuso il dibattito nella due giorni dedicata alla sessione di Bilancio per il 2005.
Ed ha battutto e ribattuto sul significato della pianificazione strategica, su cui fra poco più di un mese sarà sfornato il primo documento, perchè «c'è forte preoccupazione sulle capactà della città di proporre scatti in avanti» e perchè, in una situazione di difficoltà, in cui però non viene meno «la fiducia nella ripresa dello sviluppo», occorre «tenere insieme prospettiva strategica e impegno quotidiano», considerando la programmazione come una «programmazione continua che ci sarà sempre e mai», dal momento che bisogna «riuscire a mobilitare le risorse che a Prato pur ci sono per dare uno sbocco alle attività produttive, perchè nonostante la crisi la realtà locale ancor oggi è un punto alto della produzione di ricchezza nel Paese». Come dire che concretezza e visione d'insieme devono muoversi di pari passo, poichè non ci si può ripiegare su se stessi.
Del resto concretezza e prospettiva generale si traducono in azioni già evidenti, «il progetto per il polo espositivo dell'area Banci, che ha preso le mosse» e il centro ricerhe della Provincia, coi quali già da ora «si intendono dare risposte alle imprese».
Certo quello presentato, e non se lo nasconde il sindaco, è stato un Bilancio difficile «perchè non riusciamo a fare tutto quello che vorremmo fare», è «un disegno complesso, un equilibrio fra molti elementi per dare risposte ad un organismo sociale e produttivo su molti piani». Per questa attenzione «Rifondazione comunista si è astenuta nelle Circoscrizioni».
Nelle parole del primo cittadino il Bilancio si caratterizza «per il tentativo di difendere lo Stato sociale», anche attraverso meccanismi perequativi «legando il sistema tariffario ai parametri di reddito Isee, che sono stabiliti nazionalmente, perchè è giusto che chi può contribuisca al costo dei servizi».
E da Romagnoli non sono mancate anche risposte puntuali su temi specifici, ad iniziare dagli enti partecipati: «L'attenzione ai costi è una giusta sollecitazione che raccolgo, ma non è accettabile perchè non è vero e non è giusto dipingerle come un sistema di potere dispotico». Il Comune ha partecipazioni in 54 enti, molte delle quali piccolissime partecipazioni. «In generale - ha proseguito il sindaco - mi sembra opportuno moderare il linguaggio, e distinguere da ente ad ente, perchè le nostre partecipazioni sono sensibilmente diverse. Bisogna moderare il linguaggio anche perchè vi sono società che operano sul mercato e per nessuna azienda, privata o pubblica che sia, è accettabile che la si definisca in modo tracotante. L'obiettivo dell'efficienza è una sfida che accogliamo, ma ci vuole rispetto».
Il sindaco non si è neppure sotratto alle questioni, più volte sollevate in aula dall'opposizione di centrodestra, relative al museo Pecci di cui è presidente: «Non è una appendice del Comune, che è uno dei soci fondatori. A questi proporrò un cambiamento, un percorso che permetta di ridurre i costi e rilanciare le attività. Ma la sobrietà non può confondersi col pauperismo. Non possiamo pensare ad una una città che non abbia istituzioni culturali. Non sarebbe una città compiuta».
Quindi il riferimento finale ancora all'economia: «Continueremo il confronto con tutte le istituzioni»: con la Regione a cui chiederemo «di varare un nuovo Piano moda»; col Governo «a cui do atto di aver deciso il rinnovo degli ammortizzatori sociali», ma del quale fa parte «un ministro, l'on. Antonio Marzano, alle attività produttive, che nessuno ha visto neppure in Tv», così come esistono «promesse di tagliare l'Irap che poi sono lettera morta» e una legge, la Bossi-Fini, «che non funziona perchè gli immigrati non passano da via Pistoiese»; con l'Unione Europea «perchè sui mercati internazionali sia rispettato il principio della concorrenza».             "
299,http://comunicati.comune.prato.it/generali/?action=dettaglio&comunicato=14200500000299,01/04/2005,13:17,Elezioni,"Rilascio delle tessere elettorali con orario continuato","Ufficio elettorale e circoscrizioni aperte il 2, 3, 4 aprile","Si possono richiedere anche le carte di identità","L'Ufficio Elettorale di piazza cardinale Niccolò e le circoscrizioni comunali di Prato Nord, Sud, Est e Ovest, saranno aperte  sabato 2,  domenica 3 e lunedì 4 aprile per assicurare il rilascio delle tessere elettorali  a tutti i cittadini che ne hanno titolo e che per qualsiasi motivo non ne siano già in possesso. Il servizio sarà effettuato con orario continuato, sabato 2 aprile dalle ore 9 alle ore 19, domenica 3 aprile  dalle ore 8 alle ore 22, lunedì 4 aprile dalle ore 7 alle ore 15.  Nei giorni di sabato 2, domenica 3 e lunedì 4 aprile, nei medesimi orari, si provvederà anche al rilascio dei documenti di identità a coloro che li hanno scaduti, per permettere l'esercizio del diritto di voto a chi ne ha titolo.
"
300,http://comunicati.comune.prato.it/generali/?action=dettaglio&comunicato=14200500000300,03/04/2005,13:09,Elezioni,"Chiusi al pubblico gli uffici anagrafe e stato civile","Domani, 4 aprile, dalle 15 alle 17","Chiuse per l'intera giornata le anagrafi del lavoro","Domani,  4 aprile, in conseguenza degli impegni elettorali,  gli uffici dell'anagrafe e dello stato civile dei servizi demografici di piazza Cardinale Niccolò  e di tutte le circoscrizioni comunali saranno chiusi al pubblico dalle 15 alle 17.  Resteranno chiusi per l'intera giornata di domani anche  gli uffici delle Anagrafi del lavoro che hanno sede presso le circoscrizioni.
"
301,http://comunicati.comune.prato.it/generali/?action=dettaglio&comunicato=14200500000301,01/04/2005,13:45,"Tempi e Orari","Laboratorio del Tempo, ricominciano le attività","Le iscrizioni a partire da lunedì 4 aprile","Il programma messo a punto con le associazioni del territorio","Ricominciano le attività del Laboratorio del tempo, una realtà che nel nostro territorio è da sempre impegnata nelle politiche di conciliazione e nella ricerca di nuove solidarietà fra generi, generazioni e genti.
Le attività del programma 2005, messo a punto in collaborazione con le associazioni del territorio,  inizieranno lunedì 18 aprile. Le iscrizioni sono aperte da lunedì 4 aprile e si potranno effettuare tutti i giorni dal lunedì al sabato dalle 10 alle 13 presso la sede del  Laboratorio in via Filicaia, 34/7.

LE PROPOSTE 2005
Arte del cucito
Un orlo, una chiusura lampo che si rompe, un bottone che si stacca, realizzare il modello, tagliare e cucire una gonna e/o un pantalone
8 lezioni di due ore cadauna, ogni lunedì pomeriggio dalle 16.30 alle 18.30, inizio corso lunedì 18 aprile.
Costo Euro 50,00 

Pittura corso teorico pratico
Disegno, acquerello ed olio.
10 lezioni di 2 ore cadauna, ogni venerdì dalle 16.30 alle 18.30, inizio corso venerdì 22 aprile
materiale sarà fornito dalla docente
Costo Euro 60,00

Fabbricare la carta 			
Riciclo di carta usata (imballaggi, giornali etc) e elementi vegetali (spezie, foglie, semi) per fabbricare nuovi fogli fatti a mano e molto originali.
Al corso possono partecipare sia adulti che bambini dagli 8 anni in su
4 lezioni di due ore cadauna, ogni martedì dalle 16.30 alle 18.30, inizio del corso martedì 19 aprile
Il materiale sarà fornito dalla docente
costo Euro 25,00.

Tecniche di tintura indiana su stoffa 		
Viene riscoperta la nobile e antica arte di tingere i tessuti con metodi artigianali utilizzando fibre e prodotti naturali.
4 lezioni di due ore cadauna, ogni martedì dalle 16.30 alle 18.30, inizio del corso martedì 17 aprile
Il materiale sarà fornito dalla docente
costo Euro 25,00.

Ceramica di base 			
Nozioni sulla manipolazione dell’argilla, questa splendida sostanza su cui poggia la storia dell’uomo, utilizzando la tecnica del lucignolo per creare ciotole.
4 lezioni di due ore cadauna, ogni martedì dalle 16.30 alle 18.30, inizio del corso martedì 14 giugno
Il materiale sarà fornito dalla docente
costo Euro 25,00.

Inglese di base
Lunedì/Giovedì  dalle 18.00 alle 20.00
15 lezioni di due ore cadauna
costo Euro 60,00 

Pittura su vetro I livello
4 lezioni di due ore cadauna, ogni mercoledì dalle 16.00 alle 18.00  	
costo 30 Euro

Pittura su vetro II livello
4 lezioni di due ore cadauna, ogni lunedì dalle 16.00 alle 18.00   	
costo 30 Euro

Disegno e pittura
10 lezioni di due ore cadauna, ogni venerdì dalle 10.00 alle 12.00		
costo Euro 50,00

Alfabetizzazione telematica di base
6 lezioni di 1.30 cadauna, ogni venerdì dalle 17.30 alle 19.00, inizio del corso venerdì 22 aprile
costo Euro 45,00

Parole nel vento
10 lezioni di due ore cadauna, ogni venerdi dalle 15.00 alle 17.00, inizio del corso venerdì 22 aprile
costo Euro 45,00

Sliding doors
Presentazione del corso venerdì 22 aprile alle ore 17.15

ABC computer
6 lezioni due ore cadauna, ogni mercoledì dalle 17.30 alle 19.30, inizio del corso mercoledì 27 aprile
costo Euro 15,00

Ginnastica dolce
Corso bisettimanale nei giorni mercoledì e venerdì in orario: 09.00/10.00 e 10.00/11.00  dal 15 aprile al 30 giugno 2005 
Materiale necessario: materassino da palestra
costo mensile del corso Euro 25,00
La quota d'iscrizione per ciascuna attività dovrà essere pagata al primo incontro. 

I SERVIZI
Presso il laboratorio del tempo, nei giorni di mercoledì, giovedì e venerdì,  dalle 10 alle 13, è aperto uno sportello di orientamento al lavoro, alla formazione, all’accesso ai servizi e alle opportunità, rivolto alle donne migranti. Il servizio viene svolto su appuntamento. Per fissare l’incontro telefonare al numero 0574/26602
Continua l'Internet point il lunedì e giovedì dalle 10.30 alle 12.30 e il servizio di consulenza legale in collaborazione con l'Ordine degli Avvocati il sabato mattina dalle 10.00 alle 12.30

"
302,http://comunicati.comune.prato.it/generali/?action=dettaglio&comunicato=14200500000302,01/04/2005,14:03,Musica,"Rassegna «Jazz at Officina» Giovani","I concerti in programma da lunedì 4 aprile","Giovani gruppi emergenti pratesi accanto a musicisti già affermati. Mazzoni: «Una iniziativa ricca di suggestioni»","Parte da lunedì 4 aprile la rassegna “Jazz at Officina”, organizzata dall’associazione culturale Oblò in collaborazione col Comune di Prato (assessorato alla Cultura e Politiche giovanili) ed Officina Giovani. L’associazione Oblò nasce nel 2003 dalla volontà di Fausto Amatucci e Marco De Cotiis di organizzare eventi musicali e non solo in un “ambiente live”, prevalentemente rivolto alla celebrazione di concerti di musica rock. 
“Jazz at Officina” propone una programmazione di serate all’insegna della musica jazz, ma non nel senso stretto del termine, perché l’idea è raggiungere una sperimentazione sonora alternativa, in grado di promuovere la contaminazione di differenti forme musicali: jazz, blues, funk, fusion. L’iniziativa prevede l’alternarsi sul palco di Officina Giovani di gruppi emergenti pratesi, appoggiati da eccellenti musicisti del panorama jazz italiano, fra i quali Mirko Guerrini, Nico Gori, Klauss Lessmann, Riccardo Galardini, Stefano Onorati, Mirio Cosottini, Pewee Durante, Walter Paoli. 
Andrea Mazzoni, assessore alla Cultura e alle Politiche giovanili, ha salutato con grande entusiasmo la collaborazione con l’associazione: «Un’iniziativa ricca di suggestioni, nel rapporto tra chi si è già affermato e chi non, che ci auguriamo di continuare a promuovere nei cantieri di Officina, dopo il successo appena riscontrato da Metastasio jazz. La programmazione di Officina sta procedendo a pieno ritmo e sta diventando un punto di riferimento forte per la crescita culturale della città, un progetto che senz’altro è capace di attrarre anche un utenza non strettamente cittadina». 
I concerti in programma: lunedì 4 aprile La fiaba del gatto nero e a seguire Riccardo Galardini e Klaus Lessmann, lunedì 11 Mr. Banana e The Blobbers e a seguire Mirko Guerrini e Mirio Cosottini, lunedì 18 Triobliquo e a seguire Andrea Melani e Peewee Durante, lunedì 25 Trio Salvi, Polidori, Paolieri e a seguire Nico Gori e Stefano Onorati, lunedì 2 Maggio Noir Ensemble Trio e a seguire Riccardo Galardini e Klaus Lessmann, lunedì 9 maggio Triobliquo e Walter Paoli e Progetto Moro.
I concerti sono rigorosamente ad ingresso gratuito e durante le serate sarà attivo il servizio bar. Info tel 0574 616753 o www.officinagiovani.it.
"
303,http://comunicati.comune.prato.it/generali/?action=dettaglio&comunicato=14200500000303,02/04/2005,13:50,Elezioni,"Urne aperte domani nei 173 seggi di Prato","La consultazione regionale del 3 e 4 aprile","La macchina elettorale del Comune funziona a pieno ritmo. Dati e novità","Sono oltre 700, fra presidenti, scrutatori (3 per ogni sezione e 4 quattro per le sezioni speciali), e segretari, le persone impegnate nella tre giorni elettorale (le operazioni preliminari al voto di domenica 3 e lunedì 4 si svolgono nel pomeriggio odierno) nei 173 seggi di Prato, in cui si voterà per l'elezione diretta del presidente della Regione e il rinnovo del Consiglio regionale.
La macchina elettorale del Comune, già in funzione da parecchi giorni, è in moto da stamani con la consegna alle squadre Asm del materiale elettorale da portare alle scuole e nei luoghi pubblici dove hanno sede i seggi.
SEGGI APERTI - I seggi sono aperti domenica 3 aprile dalle ore 8,00 alle 22,00 e lunedì 4 aprile dalle ore 7,00 alle 15,00.  
SEZIONI SPECIALI - Le sezioni elettorali 'speciali' o 'bis', annesse ad altrettanti seggi, sono quattro: due all'Ospedale 'Misericordia e Dolce', una a Villa Fiorita, l'ultima al carcere. 
PERSONALE IMPEGNATO - Una mobilitazione dai grandi numeri: 40 sono gli addetti impegnati all'Ufficio elettorale centrale, un'altra quarantina nelle Circoscrizioni, altri 90 suddivisi nelle scuole dove si vota. Numeri alti anche per i vigili: circa un centinaio e forse più che, a turno, si alterneranno nei servizi elettorali, mentre 22 sono impegnati, insieme alle altre Forze dell'ordine, in servizio di ordine pubblico ai seggi. Un'altra trentina di persone sono impegnate fra Ced e Rete civica, il 'cuore' della macchina informatica di raccolta e pubblicazione dei risultati elettorali.  
RACCOLTA DATI - Un nuovo sistema di raccolta dati sarà sperimentato quest'anno. Accanto alle tradizionali staffette che fungeranno da tramite fra i seggi e le sedi delle Circoscrizioni, per il convogliamento suuccessivo alla Rete civica e l'inserimento in rete, in una scuola, la «S. D'Acquisto» di Maliseti, due funzionari comunali muniti di personal computer inseriranno direttamente on line i risultati dello scrutinio, bypassando la procedura consueta. In altre sette scuole si rinuncerà alle staffette per trasmettere i dati alle Circoscrizioni, che funzionano da primo livello di raccolta, tramite fax.
Inoltre è adottata in via sperimentale una nuova procedura di registrazione dei dati, a fianco di quella tradizionale. Il nuovo sistema consente la pubblicazione su Inrernet in maniera più diretta e in modo più immediato. Per la prima volta oltre al riepilogo generale saranno disponibili anche i risultati seggio per seggio. Se la sperimentazione funzionerà dalla prossima consultazione elettorale sarà utilizzato solo il nuovo sistema.
POSTAZIONI PUBBLICHE - Sono 10 i Pc installati nel  Palazzo comunale, di cui sei disponibili per il pubblico e 4 di servizio. Altri 4 Pc sono stati installati all'Ufficio elettorale sempre per servizio. 
CERTIFICAZIONI MEDICHE - Gli elettori fisicamente impediti che da soli non possono esercitare il diritto di voto, potranno chiedere il rilascio dei certificati medici per aver diritto all'accompagnamento.
Al rilascio di tali certificati sono autorizzati esclusivamente i funzionari medici dell'Azienda Usl n.4 nei seguenti distretti e nei seguenti orari: 
Distretto centro (p.zza Lippi 3) - lunedì 4 aprile dalle 8,00 alle 10,00 dott. Mannelli; Distretto ovest (via Clementi 24) - lunedì 4 aprile dalle 8,00 alle 10,00 dott. Colangelo; Distretto nord (via Gherardi 57) - lunedì 4 aprile dalle 9,00 alle 12,00 dott. Albani; Distretto sud (via Roma 427) - lunedì 4 aprile dalle 11,00 alle 13,00 dott. Tamburini.
Domenica 3 aprile sarà attivo l'Ufficio d'Igiene (via Tiepolo 34): dalle 10,00 alle 13,00 dott Tamburini e dott. Ricci, dalle 15,00 alle 17,00 dott. Mannelli e dott. Vannucchi. 
TESSERE ELETTORALI - L'Ufficio elettorale di piazza Cardinale Niccolò e le Circoscrizioni comunali di Prato nord, sud, est e ovest, saranno aperte anche domani, domenica 3, e lunedì 4 aprile per assicurare il rilascio delle tessere elettorali a tutti i cittadini che ne hanno titolo e che per qualsiasi motivo non ne siano già in possesso. Il servizio sarà effettuato con orario continuato: domenica 3 aprile dalle ore 8,00 alle ore 22,00, lunedì 4 aprile dalle ore 7,00 alle ore 15,00. Domenica 3 e lunedì 4 aprile, nei medesimi orari, si provvederà anche al rilascio dei documenti di identità a coloro che li hanno scaduti, per permettere l'esercizio del diritto di voto a chi ne ha titolo.
In conseguenza degli impegni elettorali, lunedì 4 aprile gli uffici Anagrafe e Stato civile dei Servizi demografici di piazza Cardinale Niccolò e di tutte le Circoscrizioni comunali saranno chiusi al pubblico dalle 15,00 alle 17,00. Resteranno chiusi per l'intera giornata del 4 aprile gli uffici Anagrafe del lavoro che hanno sede presso le Circoscrizioni.
INDFORMAZIONI - Tutte le informazioni sulle elezioni regionali sono disponibili sul sito del Comune di Prato: www.comune.prato.it 

"
304,http://comunicati.comune.prato.it/generali/?action=dettaglio&comunicato=14200500000304,02/04/2005,13:57,Elezioni,"Sono 141.595 gli elettori di Prato","La consultazione regionale del 3 e 4 aprile","In maggioranza le donne sui maschi: 73.848 rispetto a 67.747","Sono 141.595 gli elettori pratesi che dalle 8,00 di domani mattina possono esercitare il diritto di voto per l'elezione del presidente della Regione e il rinnovo del Consiglio regionale, nei 173 seggi del Comune e nei 4 seggi 'speciali'.
Il corpo elettorale è così suddiviso: 73.848 sono donne, 67.747 sono maschi."
305,http://comunicati.comune.prato.it/generali/?action=dettaglio&comunicato=14200500000305,03/04/2005,16:08,Sindaco,"«Il Pontefice della pace e della libertà»","Il messaggio di Romagnoli al vescovo","Il presidente del Consiglio comunale Daniele Mannocci ha inviato un telegramma a mons. Simoni","«Partecipo con commozione al dolore della comunità cattolica, e del mondo intero, per la scomparsa di Giovanni Paolo II». Inizia così il messaggio che il sindaco di Prato Marco Romagnoli ha trasmesso al vescovo mons. Gastone Simoni una volta appresa la notizia della morte del Papa.
Il messaggio del sindaco così continua: «Voglia lei trasmettere questi sentimenti miei personali, a nome dell’Amministrazione comunale e della collettività pratese, alle autorità Vaticane e ai fedeli, in questo momento in cui tutti noi, cittadini di un universo globale, avvertiamo il vuoto lasciato da una grande figura contemporanea, che per più di cinque lustri ha segnato gli anni e le trasformazioni del secolo scorso e dell’inizio del terzo millennio.
E’ ancora viva nei pratesi, e in tutti noi, la memoria della visita di Giovanni Paolo II nella nostra città. 
E’ stato il Pontefice della forza e della volontà, il Pontefice del dialogo nei confronti delle altre confessioni religiose, il Pontefice della pace quale bene supremo, il Pontefice della libertà. 
Anche nella  resistenza finale al dolore fisico e alla malattia, ha trasmesso il senso di un grande messaggio di speranza e fiducia nelle capacità dell’umanità di intraprendere un cammino di solidarietà e fratellanza».
Il presidente del Consiglio comunale Daniele Mannocci ha invece inviato un telegramma al vescovo Simoni. Di seguito il testo: «Alla notizia della scomparsa di Sua Sanitità Giovanni Paolo II intendo esprimere a lei i sensi della mia personale tristezza e partecipazione al lutto della Chiesa e della comunità tutta. 
Sono certo di interpretare anche i sentimenti dei gruppi consiliari e di tutto il Consiglio comunale di Prato, per la perdita di un inesauribile difensore della pace, dei diritti dell'uomo, della libertà, un pioniere del dialogo interreligioso. 
Rimarrà sempre nei nostri cuori come un uomo che si è dedicato con tutte le proprie forze per la salvezza dell'umanità, dei credenti e dei non credenti».  
"
306,http://comunicati.comune.prato.it/generali/?action=dettaglio&comunicato=14200500000306,03/04/2005,21:04,Elezioni,"Percentuale dei votanti  alle 12 e alle 19 di domenica 3 aprile","Partecipazione al voto a Prato","La prossima rilevazione alle 22","A Prato il numero dei cittadini che hanno votato per le elezioni regionali è stato  rilevato alle 12 e alle 19. Queste le stime provvisorie e, al momento, non ufficiali che tengono conto di  tutte le 177 sezioni del territorio: alle 12 hanno votato 18.224 cittadini pari al 12,87 per cento degli aventi diritto al voto; alle ore 19 il numero dei votanti è di 59.167 pari al 41,79 per cento.
Nelle elezioni regionali del 16 aprile 2000, per le quali si votava in un'unica giornata, la percentuale dei votanti era stata pari al 18,23 (25.798 votanti) per cento alle ore 12, e pari al 57.39 (81.201 votanti) per cento alle ore 19. "
307,http://comunicati.comune.prato.it/generali/?action=dettaglio&comunicato=14200500000307,03/04/2005,22:54,Elezioni,"Voto tranquillo, senza problemi","La consultazione regionale del 3 e 4 aprile","Bandiere a mezz'asta in tutte le sezioni elettorali di Prato","Giornata elettorale tranquilla, senza problemi. Tutto si è svolto regolarmente e non sono state segnalate difficoltà dai vari seggi.
Bandiere a mezz'asta in tutte le sezioni elettorali dal mattino, così come a mezz'asta dal mattino le bandiere del Palazzo comunale.  
Si vota nei 173 seggi di Prato, più i quattro speciali, anche domani, lunedì 4 aprile, dalle ore 7,00 alle 15,00.  
Si ricorda inoltre che gli elettori fisicamente impediti che da soli non possono esercitare il diritto di voto, potranno chiedere il rilascio dei certificati medici (al rilascio sono autorizzati esclusivamente i funzionari medici dell'Azienda Usl n.4) per aver diritto all'accompagnamento amche nella mattinata di domani, lunedì 4 aprile, nei seguenti distretti e nei seguenti orari: Distretto centro (p.zza Lippi 3) - dalle 8,00 alle 10,00 dott. Mannelli; Distretto ovest (via Clementi 24) dalle 8,00 alle 10,00 dott. Colangelo; Distretto nord (via Gherardi 57) - dalle 9,00 alle 12,00 dott. Albani; Distretto sud (via Roma 427) dalle 11,00 alle 13,00 dott. Tamburini.
L'Ufficio elettorale di piazza Cardinale Niccolò e le Circoscrizioni comunali di Prato nord, sud, est e ovest, resteranno aperte anche domani, lunedì 4 aprile, per assicurare il rilascio delle tessere elettorali a tutti i cittadini che ne hanno titolo e che per qualsiasi motivo non ne siano già in possesso. Il servizio sarà effettuato con il seguente orario: dalle ore 7,00 alle ore 15,00. Domani, lunedì 4 aprile, nei medesimi orari, si provvederà anche al rilascio dei documenti di identità a coloro che li hanno scaduti, per permettere l'esercizio del diritto di voto a chi ne ha titolo.
Lo scrutinio, nel pomeriggio di domani, potrà essere seguito dai cittadini sui video dei sei terminali predisposti nel Palazzo comunale. I risultati anche on line sul sito del Comune di Prato.
"
308,http://comunicati.comune.prato.it/generali/?action=dettaglio&comunicato=14200500000308,03/04/2005,22:53,Elezioni,"I votanti  sono stati 78.459 (55,41%)","La consultazione regionale del 3 e 4 aprile","Si è votato di più nei seggi della Circoscrizione Nord, di meno in quelli del Centro","Sono stati 78.459 gli elettori pratesi, pari al 55,41 per cento degli aventi diritto, che alla chiusura delle urne, alle ore 22,00, hanno votato nei 173 seggi più i quattro speciali della nostra città, nel primo dei due giorni in cui si vota per l'elezione del presidente della Regione e per il rinnovo del Consiglio regionale. 
Alle 22,00 di cinque anni fa, nella precedente consultazione regionale, votò il 75,06% degli aventi diritto che furono 106.213. Ma nel 2000 si trattava del dato definitivo sull'affluenza alle urne, poichè allora si votò in una sola giornata, e non in due come questa volta.
Si è votato di più nei 40 seggi della Circoscrizione Nord dove la percentuale dei votanti è stata del 56,78%, di meno nelle 35 sezioni elettorali del Centro dove la percentuale dei votanti si è fermata a quota 51,55%. Nei seggi della Circoscrizione Est (31) la percentuale dei votanti è stata del 56,69%, mentre ad Ovest si è recato alle urne nei 34 seggi il 56,10% degli aventi diritto. Nei 37 seggi del quartiere Sud la percentuale è stata del 55,49%. 
Nel 2005 sono 141.586 gli elettori pratesi: 73.842 sono donne, 67.744 sono maschi.

"
309,http://comunicati.comune.prato.it/generali/?action=dettaglio&comunicato=14200500000309,04/04/2005,14:28,Appuntamenti,"Il Gonfalone alla messa in omaggio a Giovanni Paolo II","Domani sera nella Cattedrale","Al rito parteciperà il vice sindaco Roberto Bencini","Il Gonfalone del Comune di Prato, accompagnato dal vice sindaco Roberto Bencini, sarà presente alla messa domani sera (martedì 5 aprile) in Cattedrale in omaggio a Giovanni Paolo II. "
310,http://comunicati.comune.prato.it/generali/?action=dettaglio&comunicato=14200500000310,04/04/2005,15:55,Elezioni,"Nei 177 seggi di Prato vota il 70,28%","La consultazione regionale del 3 e 4 aprile","In percentuale più uomini che donne. Nella Circoscrizione Est l'affluenza più alta","Sono stati 99.501 i cittadini pratesi che si sono recati alle urne nella due giorni per le elezioni regionali. Il dato definitivo, a chiusura delle operazioni di voto, registra una percentuale dei votanti attestata sul 70,28%, quasi cinque punti in meno rispetto alle Regionali del 2000, quasi sette punti in meno rispetto alle Comunali dello scorso anno.
In percentuale hanno votato più uomini che donne: il 72,13% corrispondente a 48.865 elettori maschi contro il 68,57% delle donne, pari a 50.636 elettrici.
La Circoscrizione dove si è votato di più in questa tornata elettorale è la Est: nei 31 seggi si è recato il 72,11% degli aventi diritto (8888 uomini, 9563 donne). La Circoscrizione dove si è votato di meno è la Centro: nei 35 seggi del quartiere Centro la percentuale dei votanti si è fermata al 66,28% (8084 donne, 8670 donne). 
Il risultato finale dell'affluenza nelle altre Circoscrizioni: Nord (40 seggi) 71,50% (10.908 uomini, 11.204 donne); Sud (37 seggi) 70,58% (11.377 maschi, 11.403 donne); Ovest (34 seggi) 70,52% (9608 uomini, 9796 donne).    "
311,http://comunicati.comune.prato.it/generali/?action=dettaglio&comunicato=14200500000311,04/04/2005,18:10,Elezioni,"«E' un voto di cambiamento»","La consultazione regionale del 3 e 4 aprile","Romagnoli: «Una netta affermazione di Martini e dell'Unione»","«Dai primi dati reali che affluiscono in Toscana si profila un risultato che va al di là delle più rosee aspettative. L'affermazione di Martini è netta, premia cinque anni di un governo che ha saputo tracciare una prospettiva per la Toscana e che ha fatto della Toscana il punto di snodo di politiche nazionali ed europee, protagonista anche sulla scena internazionale, con una forte iniziativa sui temi della pace e di un nuovo modo di intendere lo sviluppo globale». E' questo il commento del sindaco di Prato Marco Romagnoli, a scrutinio ancora aperto delle elezioni regionali.
«E' un successo anche della lista Uniti nell'Ulivo che al suo esordio sta ottenendo una grande affermazione, da sola è su percentuali che eguagliano il risultato dell'intero centrosinistra cinque anni fa».
«Prato - prosegue il sindaco - conferma il suo consenso al centrosinistra, in maniera massiccia. Un contributo importante alla vittoria di Martini e della lista Uniti nell'Ulivo». 
«Il risultato toscano - continua Romagnoli - trova conferma anche nei primi risultati che affluiscono dalle altre regioni. C'è una tendenza chiara: il centrodestra esce sconfitto, il centrosinistra fa un importante balzo in avanti. In alcune regioni il risultato è incerto, ma è indubbio che sia in corso uno spostamento consistente. Il centrosinistra, in Toscana come in ogni Regione, e in Italia, si presenta come la forza capace di dare un futuro al Paese. E' un voto che esprime la voglia di cambiamento dell'elettorato italiano».
Quindi la conclusione: «Invio i miei complimenti a Claudio Martini, che si conferma presidente della Regione. Estendo le mie congratulazioni a Fabrizio Mattei e Ambra Giorgi. A loro formulo gli auguri di un proficuo lavoro in Consiglio regionale».  "
312,http://comunicati.comune.prato.it/generali/?action=dettaglio&comunicato=14200500000312,06/04/2005,13:46,Cultura,"Si inaugura la mostra di Carlo Cioni","Venerdì 8 aprile, ore 17.30, nelle Antiche Stanze di S. Caterina","L'esposizione rimarrà aperta fino al 30 aprile","Venerdì 8 aprile, alle 17.30, nelle Antiche Stanze di S. Caterina (via S. Caterina 17), l'assessore alla Cultura, Andrea mazzoni, inaugurerà la mostra di Carlo Cioni. La mostra rimarrà aperta fino al 30 aprile con il seguente orario: 10,00 - 13,00  / 15,00 - 18,00; chiuso martedì e festivi; informazioni: tel. 0574 615 025.
Artista contemporaneo, Cioni inizia ad esporre nel 1961 e da questo momento sara’ presente a tutte le iniziative della galleria Numero. Appartengono a quel periodo i quadri “scritti” nei quali si vuole cogliere il senso generale della nascita nel formarsi della stessa scrittura.
Nel 1965 entra a far parte del gruppo “set di Numero”. Risalgono a questi anni i quadri tridimensionali con strutture luminose di plexiglas nei quali, con l’intervento della luce artificiale, si tende a rendere il piu’ possibile smaterializzata e fluida l’immagine. 
Nel 1966-1967 partecipa alle rassegne del gruppo espresso dalla rivista romana “Arte oggi” diretta da Guido Montana. 
Alla fine degli anni sessanta inizia un rapporto di lavoro con la galleria” Il fiore”, di Corrado Del Conte, che proprio allora rinnovava i propri interessi culturali dedicandosi alle nuove proposte artistiche. Sempre in quegli anni espone alla galleria milanese Arte Centro con la quale manterra’ un rapporto costante. 
Inizia anche la collaborazione con la rivista milanese “NAC” diretta da Francesco Vincitorio, curando, fra l’altro, un numero speciale dedicato alle arti visive in Toscana. 
Intorno al 1975 riprende a lavorare sulla tela con una ricerca imperniata sullo studio della natura del tempo. 
Dal 1977 al 1978 e’ nella redazione della rivista fiorentina “Visual” e nel 1979 partecipa al primo convegno internazionale degli artisti a Bologna, intervenendo sul problema della critica d’arte e il suo linguaggio. Di questi anni sono la serie dei quadri titolati “i semi della mente” e “le cose fuori”. 
Nel 1983 inizia il lavoro sulle architetture le cui immagini sono orientate alla condizione di sospensione del tempo come pratica conoscitiva di una dimensione cercata nell’origine potenziale della forma. Nel 1985 espone con una mostra antologica in Palazzo Vecchio di Firenze e nel 1986 e’ presente con un gruppo di opere alla mostra “arte e alchimia” curata da Arturo Schwarz alla biennale di Venezia nel cui catalogo e’ presente anche con un’intervento scritto.
Nel 1991 con Vincenzo Accame, Magdalo Mussio e William Xerra espone a Milano, Genova e Vicenza con opere di “scrittura” accompagnate da un catalogo “le origini segrete” in cui gli autori testimoniano con scritti teorici il proprio lavoro. 
Dal 1993 si trasferisce da Firenze nel vicino Chianti alla ricerca di una condizione piu’ favorevole ad un processo conoscitivo “diverso” e “alternativo” in cui arte e meditazione devono coesistere al servizio di una conoscenza “altra”.


 




 

"
313,http://comunicati.comune.prato.it/generali/?action=dettaglio&comunicato=14200500000313,06/04/2005,14:32,Rifiuti,"Tia, come si abbassa la tariffa","Il sistema di agevolazioni fissato dalla Giunta","L'obiettivo è aumentare la raccolta differenziata e ridurre la produzione","Un fondo di 500 mila euro per ridurre l'impatto della nuova tariffa rifiuti, a disposizioone di famiglie e  imprese. La Giunta, nella seduta di ieri, su proposta del vice sindaco e assessore alle Finanze Roberto Bencini e all'ambiente Camilla Curcio ha approvato le modalità di appplicazione delle riduzioni per famiglie e attività economiche, in base a ciò che prevede il decreto Ronchi. 
Nel dettaglio il complesso articolato, fissato dalla Giunta, per usufruire delle riduzioni.
UTENZE DOMESTICHE - Sono previsti tre tipi di riduzioni alle famiglie, che incidono tutte sui costi variabili della tariffa: per l'utilizzo del composter, per il conferimento dei rifiuti ingombranti, per il miglioramento della raccolta differenziata.
Chi utilizzerà correttamente il composter potrà usufruire di una riduzione del 10% della tariffa, salvo verifica di Asm, a cui il Comune ha affidato la gestione della Tia.
Riduzioni del 5 e del 10 per cento della parte variabile della tariffa alle famiglie che conferiranno direttamente 'rifiuti urbani ingombranti' agli impianti di Asm. Due le ipotesi: cinque per cento in meno a chi conferisce il 10% della produzione media familiare annua di ingombranti; 10 per cento in meno a chi ne conferisce il 20%.
A tutte le famiglie di Prato, «per perseguire - come specifica l'assessore Curcio - l'obiettivo di incremento sistematico della raccolta differenziata», viene riconosciuta una riduzione del 10% della parte variabile della tariffa se si ottiene un aumento della stessa dell'1% sul totale.
Il miglioramento riguarda l'incremento congiunto della raccolta della carta (conferimento nei cassonetti gialli) e della raccolta multimateriale (conferimento nella campana blu di vetro, plastica, lattine) pari almeno al 10% rispetto alla produzione del 2004, che è stata procapite superiore a 40 kg per la carta e superiore a 37 kg per il multimateriale. Fatti i calcoli ogni famiglia pratese dovrebbe conferire negli appositi cassonetti più 4 kg di carta e più 3,5 kg di vetro, lattine e plastica.
Se l'obiettivo fissato sarà raggiunto solo in alcune Circoscrizioni, la riduzione del 10% della parte variabile della tariffa sarà applicata alle famiglie dei quartieri 'virtuosi'.
«Sembra poca cosa - commenta l'assessore Curcio - fissare una quota di incremento della raccolta differenziata del 10% per carta o vetro, ma in realtà è tantissimo. Sono gli obiettivi del decreto Ronchi, per i quali è richiesto un coinvolgimento dei cittadini e un'azione costante rivolta a far aumentare la raccolta differenziata».
UTENZE NON DOMESTICHE - Le riduzioni previste, e unicamente sulla parte variabile della tariffa, anche in questo caso sono di tre tipi: adesione al sistema di raccolta differenziata svolto da Asm e avvio a recupero dei rifiuti verso altri soggetti, debitamente autorizzati; riduzione della produzione di merci deperibili in seguito all'adesione al sistema di raccolta differenziata di Asm e avvio a recupero dei rifiuti verso altri soggetti debitamente autorizzati; riduzione per conferimento diretto di rifiuti recuperabili e destinati allo smaltimento negli impianti di Asm. In pratica le attività economiche dovranno siglare un protocollo d'intesa con Asm
Per la semplice adesione al programma di raccolta differenziata di Asm, le utenze non domestiche potranno usufruire di una riduzione fino ad un massimo del 30% in base a tre ipotesi: nel caso del 30% di raccolta differenziata sarà applicata una agevolazione del 10% sulla tariffa: se si raggiunge il 50% di raccolta differenziata l'agevolazione è del 20%; se il 70% la riduzione tariffaria è del 30%.
Per le merci deperibili con adesione al sistema di raccolta differenziata cinque le ipotesi: al 15% di raccolta differenziata l'agevolazione tariffaria è del 10%, se si passa al 30% la riduzione è del 20%; se si raggiunge il 50% l'agevolazione è del 30%; se si avvia alla raccolta differenziata il 70% dei rifiuti deperibili l'agevolazione corrspondente è del 40%, se si ottiene il 90% la tariffa, nella parte variabile, diminuisce del 50%. 
«Le riduzioni maggiori - commenta l'assessore Curcio - sono per quelle attività che hanno un maggior incremento. Il Comune si è fatto carico dell'impatto della tariffa su simili attività». In pratica, per fare alcuni esempi, ortofrutta, alimentari e pescherie.  
A chiusura Curcio però sottolinea che «l'Amministrazione mette in campo un sistema di riduzioni 'ambientali'. Ci facciamo carico della sostenibilità ambientale promuovendo azioni di incremento della raccolta differenziata e di riduzione della produzione dei rifiuti. Due obiettivi fondamentali nella politica del Comune. Per raggiungerli abbiamo stabilito meccanismi premianti ed incentivanti di riduzione della tariffa».   "
314,http://comunicati.comune.prato.it/generali/?action=dettaglio&comunicato=14200500000314,06/04/2005,13:23,"Consiglio Comunale","Seduta del Consiglio comunale","Domani, 7 aprile, ore 16","In approvazione la variante alla lottizzazione del 2° macrolotto","Si riunisce, domani, 7 aprile, alle ore 16 il consiglio comunale. Tra i provvedimenti in discussione l'approvazione definitiva della variante alla lottizzazione 'Macrolotto industriale n.2'.   
Si allega l'ordine del giorno completo."
315,http://comunicati.comune.prato.it/generali/?action=dettaglio&comunicato=14200500000315,06/04/2005,13:49,Viabilità,"Divieto di sosta in via Favini e via Ser Lapo Mazzei",-,,"Per lavori urgenti alla rete del gas eseguiti da Consiag fino al termine dei lavori e comunque non oltre il 20 aprile è istituito il divieto di sosta con  rimozione forzata all’occorrenza il senso unico alternato con l’ausilio di movieri a vista per permettere le operazioni di scavo in via Favini e via Ser Lapo Mazzei.

 
"
316,http://comunicati.comune.prato.it/generali/?action=dettaglio&comunicato=14200500000316,06/04/2005,15:25,Economia,"Tessile, le linee per salvaguardia dall'import cinese","Diramate dalla Commissione europea","Il sindaco Romagnoli: «Un passo in avanti importante, ma non basta»","La Commissione Europea ha definito le linee guida per l'appplicazione delle clausole di salvaguardia per i prodotti tessili e abbigliamento nei confronti della Cina. Il testo del comunicato della Commissione Europea è stato trasmesso direttamente a metà mattina dall'ufficio del Comune a Bruxelles agli uffici dell'assessorato allo Sviluppo economico.
Nel testo è scritto che la Commissione Europea ha diramato le linee guida che chiariscono le circostanze per far scattare le clausole di salvaguardia per i prodotti tessili e abbigliamento importati dalla Cina. Clausole fra l'altro previste dal protocollo del 2001 di accesso della Cina nel Wto. Le linee guida stabiliscono i criteri per far scattare le clausole di salvaguardia, quando possono scattare e su quali basi. 
Immediata la reazione del sindaco Marco Romagnoli: «E' un passo avanti importante, risultato dell'azione convergente delle istituzioni territoriali, dalla Regione agli Enti locali pratesi, e delle forze economico e sociali del distretto. Un passo in avanti ma non basta. Bisogna continuare una iniziativa per l'affermazione delle regole della concorrenza sui mercati e per le altre proposte avanzate, nel corso degli anni, dalla realtà pratese».
Fra l'altro è in programma una riunione in Regione coi vertici della Commissione europea per discutere delle questioni relative alle relazioni economiche internazionali. "
317,http://comunicati.comune.prato.it/generali/?action=dettaglio&comunicato=14200500000317,07/04/2005,15:31,Giunta,"Tia, le esenzioni dalla tariffa","Approvate nella seduta di martedì","Due le fasce: la prima di esonero totale, la seconda al 50%","C'è anche una parte sociale che riguarda la nuova tariffa sui rifiuti e concerne il capitolo delle esenzioni dalla quota variabile della Tia. Due le ipotesi di agevolazione, fissate col meccanismo del reddito Isee (indicatore economico equivalente, che è cosa diversa dal reddito imponibile Irpef delle famiglie), deliberate dalla Giunta nella seduta di martedì scorso: una prima fascia di esenzione totale fino ad un reeddito Isee familiare pari o inferiore a  5.460,26 euro, parametrato sul minimo Inps e tendenzialmente sulla soglia minima di accesso/esonero a tutti i servizi comunali; una seconda fascia di esenzione parziale, con riduzione del 50% della quota variabile della tariffa, con un indicatore Isee da 5.460,27 a 8.190,39 euro, parametrato su una volta, una volta e mezzo il minimo Inps.
Un chiarimento è d'obbligo: nel definire il reddito Isee dalla situazione economica familiare sono considerati alcuni parametri, fra cui la presenza o meno nel nucleo familiare di disabili, la proprietà o meno dell'abitazione, l'eventuale mututo o affitto.
Sulla base di questi meccanismi l'Amministrazione comunale (assessorato ai Servizi sociali) ha definito anche le tabelle delle due fasce d'esenzione per la Tia, approvate dalla Giunta su proposta dell'assessore e vicesindaco Roberto Bencini.
La prima fascia di esenzione totale corrispondente ad un reddito Isee pari o inferiore a 5460,26 euro, riferita ad un nucleo base di una persona con pensione minima Inps, comprende ovviamente famiglie monocellulari (e quindi anche gli anziani soli) il cui reddito complessivo è di 5.460,26 euro, ma anche nuclei familiari più numerosi. In buona sostanza il reddito Isee di 5.460,26 euro corrisponde a famiglie di due persone con reddito di 8.572,61 euro; a famiglie di tre persone con reddito di 11.398,93 euro; ad un nucleo familiare di quattro componenti con una situazione economica di 13.432,24 euro; di cinque con reddito di 15.561,74 euro, di 6 con una situazione economica di 17.472,83, di 7 con 19.383,92 euro, di 8 con reddito di 21.295,01, di nove con reddito di 23.206,11, di 10 con reddito di 25.117,20.
La seconda fascia, di esonoro parziale al 50%, con un indicatore Isee da 5.460,27 a 8.190,39, è riferita ad un nucleo familiare di base di 2 persone (ovviamente la famiglia di una sola persona con reddito di 8190,93 o inferiore rientra nell'esenzione parziale) con una situazione economica di 12,858,91 euro (una pensione minima e mezza Inps). Il che comporta che un reddito Isee di 8,190,39 euro corrisponde ad una famiglia di tre persone con una situazione economica di 16.708,40 euro; di 4 con un reddito di 20.148,36 euro; di 5 con 23.342,51 euro; di 6 con una situazione economica di 26.209,25 euro; di 7 con un reddito complessivo di 29.075,88 euro; di 8 con una situazione economica di 31.942,52 euro; di 9 con un reddito di 34.809,16 euro; di 10 con una situazione economica di 37.675,79 euro.                 
  "
318,http://comunicati.comune.prato.it/generali/?action=dettaglio&comunicato=14200500000318,07/04/2005,18:52,"Consiglio Comunale","«Il mondo è stata la sua dimensione»","Il ricordo della figura di Giovanni Paolo II","Romagnoli: «Al centro della sua predicazione sempre la centralità dell'uomo»","«Un Papa che ha contribuito a scrivere la storia degli ultimi 30 anni, che ha partecipato ai grandi avvenimenti che hanno cambiato il mondo, che è stato un punto di riferimento morale ed etico anche per i laici e i non credenti». Nell'intervento del sindaco Marco Romagnoli, in apertura della seduta del Consiglio comunale che ha ha voluto ricordare la figura del Pontefice, Giovanni Paolo II è emerso come «il Papa della globalizzazione, che ha fatto della interdipendenza la dimensione della convivenza e del mondo la sua dimensione».
Il sindaco ha tratteggiato l'opera del Pontefice attraverso le sue encicliche, perchè «mi è sembrato il modo di sfuggire ad operazioni di approprazione di uno o dell'altro aspetto del suo magistero». Per Romagnoli nelle encicliche di Giovanni Paolo II si coglie la sua «potenza di pensiero», ad iniziare dalla globalizzazione colta nei suoi aspetti positivi ma anche negativi «se, come ha scritto, retta solo dalle leggi di mercato applicate alla convenienza dei potenti».
Per il sindaco Giovanni Paolo II è stato il Pontefice di una «grande apertura al mondo, percepito nella sua complessità, dell'apertura alle altre religioni, al popolo ebraico definito come un popolo fraterno, del colloquio con l'Islam, anche del perdono per gli errori compiuto della Chiesa». Un magistero volto «ad evitare il conflitto fra le civiltà, sulla base del reciproco riconoscimento delle religioni». 
Da qui anche ogni ostilità nei confronti della guerra «non solo come uomo di fede». Il suo rifiuto «è stato religioso e politico». Così come ha assunto forme politiche anche la sua critica al socialismo, che ha definito «un errore antropologico perchè subordina l'integrità dell'uomo al meccanismo economico e sociale», e al capitalismo perchè, come scritto in una sua enciclica, «se si intende la libertà economica non inserita in un solido sistema di regole al servizio della libertà umana integrale, rappresenta una risposta negativa».
Il suo essere polacco, ha aggiunto il sindaco, fatto sì che «influisse sulla caduta del socialismo reale, schierandosi con la classe operaia nel nome dell'umanesimo integrale e legittimando Solidarnosc», ma la conoscenza del socialismo reale lo ha anche portato a cogliere il fatto che «alla caduta di un ordine deve accompagnarsi la creazione di un ordine nuovo e diverso, che ponga l'uomo al centro».
Un Papa, nelle parole del sindaco, che ha seguito con più distacco la politica italiana, che ha riconosciuto l'autonomia della politica dalla fede, e che, come è naturale, ha con forza «predicato la dottrina della Chiesa» su questioni come l'aborto e la procreazione assistita.
«E' inadatto - ha chiuso il sindaco - costringere un uomo di questa levatura nelle categorie della conservazione e innovazione. La sua è stata una testimonianza complessa».
Come rappresentante delle istituzioni mi è sembrato giusto parlare «degli aspetti del suo magistero che più mi hanno colpito», tralasciando «quelli irrisolti con la modernità». 
Il fatto da sottolineare, per il sindaco, è che nella predicazione di Giovanni Paolo II è stata posta «sempre la centralità dell'uomo».  "
319,http://comunicati.comune.prato.it/generali/?action=dettaglio&comunicato=14200500000319,08/04/2005,16:11,"Consiglio Comunale","Giovanni Paolo II ricordato  in Comune","In apertura della seduta di ieri pomeriggio","Gli interventi dei capigruppo","La figura di papa Giovanni Paolo II è stata ricordata anche dal consiglio comunale. Il presidente, Daniele Mannocci, nell'introdurre la seduta, ha rilevato che quello di Giovanni Paolo II è stato un pontificato dei più lunghi ma anche dei più significativi e ha ricordato la visita del Papa a Prato avvenuta il 19 marzo 1987 e il discorso pronunciato nel macrolotto di fronte a una platea composta in larga parte da lavoratori.
Goffredo Borchi (Fi) ha ricordato la grandezza di questo Papa: 'Siamo a celebrare un gigante della fede, della pace, della libertà, della riconciliazione mondiale'. Gerardina Cardillo (Ds) ha aggiunto che Giovanni Paolo II è stato il Papa dei cinque continenti e non solo del Vaticano, capace di abbattere le barriere religiose e socioeconomiche per proiettarsi in una diomensione planetaria per dare voce a chi non ce l'ha, ai più deboli, ai poveri e agli ultimi.
Mauro Vannoni (Sinistra per Prato) ha sottolineato l'impegno di Giovanni Paolo II per rendere più vicine tra loro le religioni, per la difesa dei diritti umani e il suo rispetto per il pluralismo delle scelte politiche dei credenti.  
Luca Roti (Margherita) ha messo in evidenza l'internazionalizzazione della Chiesa romana e i cambiamenti epocali avvenuti sotto la guida di Giovanni Paolo II. 
Leonardo Becheri (Rc) ha voluto celebrare il papa come l'uomo che si è sempre opposto a ogni forma di sfruttamento e soprattutto alla guerra.   Bettazzi (An) ha riportato invece un episodio della vita del Pontefice, quando è uscito dalla basilica di Assisi per accogliere i capi religiosi che non vi potevano entrare facendoli così partecipi della celebrazione per la pace nel mondo: «E' sempre stato disposto anche a scendere di un gradino - ha detto - per mettersi all'altezza del proprio interlocutore: col dialogo e il confronto è riuscito a far cambiare idea a molti».
Donzella (Italia dei valori) ha ricordato il Papa come colui che ha scisso il collegamento tra la Chiesa e il potere costituito per mettersi sempre dalla parte di chi ha bisogno di sostegno, mentre Tommaso Rindi (Verdi) nel suo intervento ha sottolineato il coraggio con cui il Papa si è scagliato contro la guerra e le ingiustizie della globalizzazione e delle multinazionali contro i più poveri e di come abbia anche difeso l'ambiente e la natura, fatti per tutti gli uomini e non al servizio di alcuni e a danno di altri. "
320,http://comunicati.comune.prato.it/generali/?action=dettaglio&comunicato=14200500000320,08/04/2005,11:35,Elezioni,"In pagamento i compensi per le elezioni regionali","A partire dal 15 aprile","Il servizio presso l'agenzia CariPrato di viale Piave","In pagamento dal 15 aprile i compensi dei presidenti, dei segretari e degli scrutatori che hanno prestato servizio ai seggi in occasione delle elezioni regionali di domenica 3 e lunedì 4 aprile. 
I pagamenti avverranno presso la Tesoreria del Comune, agenzia CariPrato di viale Piave 47. "
321,http://comunicati.comune.prato.it/generali/?action=dettaglio&comunicato=14200500000321,08/04/2005,15:34,Circoscrizioni,"Ovest, un nuovo ambulatorio medico con punto prelievi","Alla Pubblica Assistenza di Galciana, via A.Costa 62","L'inaugurazione domenica 10 aprile alle ore 10","Domenica 10 aprile, alle ore 10, presso la sezione della Pubblica Assistenza «L’Avvenire» di Galciana, via Andrea Costa 62, sarà inaugurato l’ambulatorio medico con il punto prelievi.
Con l’attivazione dell’ambulatorio viene istituito un importante presidio medico, a servizio della popolazione di Galciana, favorendo, in special modo, le fasce di cittadini in condizioni di disagio quali anziani e disabili con difficoltà di deambulazione.
Sarà presente il sindaco Marco Romagnoli ed il presidente della Circoscrizione Ovest Giovanni Mosca. 
"
322,http://comunicati.comune.prato.it/generali/?action=dettaglio&comunicato=14200500000322,08/04/2005,15:45,"Consiglio Comunale","Passerella di via dell'Alberaccio, appalto vicino","Giardi risponde all'interrogazione di Esposito, Ds","L'attraversamento ciclopedonale collegherà gli abitati di S. Paolo e Galciana","La passerella ciclopedonale di via dell'Alberaccio per l'attraversamento della Tangenziale è una delle priorità del Piano triennale delle opere pubbliche e i lavori saranno appaltati entro la fine dell'anno. Così l'assessore ai Lavori pubblici Enrico Giardi ha risposto all'interrogazione presentata dal consigliere Ds Giuseppe Esposito ieri nella seduta del Consiglio comunale. Esposito ha chiesto chiarimenti sui tempi di realizzazione dell'opera, ritenuta necessaria perchè dopo lo spegnimento del semaforo all'incrocio con via dell'Alberaccio sono state poste le barriere new jersey e non esistequindi collegamento a piedi o in bici tra i due centri abitati di Galciana e S. Paolo: «La fase progettuale è stata completata - ha risposto l'assessore - e nell'arco di quest'anno sarà affidato l'appalto. Il costo è di 200mila euro»."
323,http://comunicati.comune.prato.it/generali/?action=dettaglio&comunicato=14200500000323,08/04/2005,16:14,Finanze,"Ue, procedura d'infrazione verso l'Italia","Si riapre il dossier farmacie","Il pronunciamento a seguito del ricorso presentato da vari Comuni, fra cui Prato","La Commissione europea ha aperto una procedura d'infrazione nei confronti dell'Italiia per violazione degli obblighi derivanti dalle norme che regolano il libero movimento dei capitali e la libertà di stabilirsi nei diversi paesi. In pratica una svolta nella lunga vertenza sulle farmacie, a seguito delle privatizazioni effettuate da alcuni Comuni, fra cui Prato, dei ricorsi di Federfarma ai vari Tar e della sentenza della Corte Costituzionale che sanciva l'incompatibilità fra la gestione delle farmacie comunali e qualsiasi altra attività.
Ricorsi che hanno colpito i Comuni interessati e la Gehe, oggi Celesio, gruppo tedesco a cui fa capo l'italiana Admenta, impegnata anche a Prato nella gestione delle 15 farmacie comunali.
Era stata quest'ultima nell'agosto dello scorso anno a coinvolgere la Commissione europea, seguita nel marzo di quest'anno da un altrettanto simile ricorso, che vedeva Prato in compagnia di altri Comuni che avevano proceduto a privatizzare la gestione delle loro farmacie, fra cui Milano.
Un contenzioso giuridico seguito quasi immediatamente  all'espletamento delle prime gare, continuato per anni, e che ha trovato un pronunciamento nella Commissione europea con l'apertura della procedura d'infrazione nei confronti dell'Italia.
In pratica nell'interpretazione delle norme si contestava l'aggiudicazione ad imprese, nel caso la Gehe, che operavano anche nella distribuzione dei farmaci all'ingrosso.
La privatizzazione del 75% del capitale delle farmacie comunali pratesi, con la costituzione di una nuova società, Pratofarma, è avvenuta nel 2001 e dette subito adito ad una controversia, con ricorso al Tar. A questo si aggiunsero quelli di Federfarma sull'intero territorio nazionale. 
La lunga vicenda trova ora uno sbocco nella dichiarazione della Commissione europea, per la soddisfazione delle amministrazioni, compresa Prato, che hanno realizzato la privatizzazione nella gestione delle farmacie pubbliche.         "
324,http://comunicati.comune.prato.it/generali/?action=dettaglio&comunicato=14200500000324,09/04/2005,11:34,Viabilità,"Riaperta via del Palco a Filettole","La strada chiusa per la caduta di un muro","Rispristinata la parete caduta in prossimità del cimitero della frazione","Riaperta da quasi una settimana via del Palco. La strada era stata chiusa, sul finire dello scorso mese di marzo, per il cedimento di un muro a retta, posto a valle della strada stessa, subito dopo il cimitero di Filettole. 
I lavori di ripristino del muro, a seguito della sua caduta, furono subito affidati alla Calenzano Asfalti, che ha provveduto anche al rifacimento della sede stradale. 
Nell'occasione è stato eseguito anche un muretto di delimitazione per un tratto di circa 50 metri.

"
325,http://comunicati.comune.prato.it/generali/?action=dettaglio&comunicato=14200500000325,11/04/2005,15:27,Giovani,"Vacanze diverse, un ciclo d'incontri rivolto ai giovani","Quattro appuntamenti al Punto giovani Europa","Le confeenze saranno tenute da esperti del settore per trascorrere ferie divertenti ma anche culturali e di apprendimento","Il periodo delle vacanze estive si avvicina e per chi vuole trascorrere delle ferie giovani, divertenti, economiche ed istruttive il Punto giovani Europa del Comune organizza un ciclo di incontri che hanno lo scopo di informare i ragazzi sulla possibilità di fare vacanze “diverse”, che siano non solo all'insegna del divertimento ma anche di apprendimento con esperienze uniche a basso costo anche in contesti internazionali.
Gli strumenti per programmare le vacanze alternative saranno dati nei quattro incontri che si svolgeranno sempre alle 17.00 nella sede del Punto giovani Europa di piazza dei Macelli 4: il primo si terrà giovedì 14 aprile con 'I campi di volontariato all'estero: esperienze e proposte per l'estate 2005' di Legambiente come tema. Sarà presente Franco di Martino, referente a Prato dell'associazione e guida di “Avventure nel Mondo”. In Italia si usa dire campo di volontariato, di lavoro o di studio. All'estero molto usata è la parola 'workcamp', in Francia 'chantier', in Spagna 'campo de trabajo'.I campi internazionali in Italia e all'estero possono avere una durata tra i 10 e i 30 giorni e sono rivolti a tutti i giovani dai 18 anni in su. Questo tipo di vacanza non solo è molto economica - in quanto è prevista come unica spesa quella del viaggio - ma permette anche di migliorare la conoscenza dell’inglese che è la lingua veicolare parlata dai ragazzi del gruppo che partecipano al progetto.
Il secondo appuntamento è per venerdì 22 aprile con Vacanze alla pari, a cui interverrà Chiara Cortese dell'agenzia “Alla Pari” di La Spezia. Il lavoro alla pari è un'ottima opportunità per chi non ha molti soldi e vuole approfondire lo studio delle lingue e conoscere in profondità lo stile di vita del Paese prescelto. Lavorare 'alla pari' significa di solito sbrigare faccende domestiche ed accudire i bambini della famiglia ospitante per circa 5 ore al giorno, in cambio di vitto e alloggio e di una piccolo compenso. Esistono tuttavia anche altre formule che verranno illustrate durante l’incontro.
“Alla Pari” è una formula di permanenza all’estero destinata sia a ragazze che a ragazzi per un  soggiorno che va da 1 a 3 mesi nel periodo estivo e da 6 mesi ad un massimo di 2 anni e per il resto dell'anno.
Giovedì 28 aprile terzo incontro dedicato alle Vacanze alternative in Italia ed Europa, tenuto da un responsabile del Cts, Centro Turistico Studentesco. Un modo completamente diverso di trascorrere le proprie vacanze: parleremo di forme di turismo ecologico a basso impatto ambientale in Italia e all'estero: vacanze in bicicletta, barca a vela, trekking, rafting, sub, cavallo, canoa, sci, enogastronomia, musica, yoga, teatro e altre ancora. Proposte di vacanza di ogni genere per giovani tra i 16 e i 35 anni, da fare da soli o in gruppo.
Ultima data giovedì 12 maggio con Lavorare e studiare in Europa d'estate, a cui parteciperà Sara Passi dell'Eurodesk Point del Comune. Saranno fornite tutte le informazioni sulle possibilità di lavoro, studio e corsi di lingua all’estero per l’estate 2005. Inoltre saranno fornite le informazioni di base sui programmi europei rivolti ai giovani tra i 15 e i 25 anni, nei settori della cultura, della formazione, della mobilità giovanile, dei diritti e del volontariato, con l'obiettivo di  rendere più accessibili l'utilizzo dei finanziamenti europei destinati ai giovani per esperienze all’estero altamente formative e a costo zero.
Inoltre al Punto Giovani Europa è stato allestito un nuovo spazio dedicato alle Vacanze alternative dove è possibile consultare guide turistiche tematiche su vacanze alternative in bici, in moto, trekking, a cavallo, alloggi economici in Italia e all’estero, ostelli in Europa, campi di lavoro volontario e corsi di lingua all’estero.
Ormai da tempo poi lo staff del Punto Giovani Europa del Comune ha attivato una collaborazione con tutte le Aziende di Promozione Turistica Italiane per ricevere materiale informativo relativo a: arte, cultura, viaggi, sport e vacanze alternative promosse nei singoli comuni e province delle varie regioni italiane. Per ulteriori informazioni ci si potrà rivolgere al Punto Giovani Europa, tel. 0574/616741,
puntogiovani@comune.prato.it
www.puntogiovanieuropa.prato.it.

"
326,http://comunicati.comune.prato.it/generali/?action=dettaglio&comunicato=14200500000326,11/04/2005,15:39,Viabilità,"Da domani senso unico alternato in via Paronese",-,,"Divieto di sosta e senso unico alternato in via Paronese da domani 12 aprile fino al termine dei lavori e comunque non oltre il 16 aprile nel tratto compreso tra via Gora del Pero per una lunghezza di circa 150 metri in direzione di via Pollative per consentire l’esecuzione di lavori di scavo necessari alla posa di tubazioni per estensione della rete del gas."
327,http://comunicati.comune.prato.it/generali/?action=dettaglio&comunicato=14200500000327,11/04/2005,15:55,Viabilità,"Divieto di sosta per lavori di scavo in via Roma e via Cava",-,,"Per consentire l’esecuzione di lavori di scavo per la realizzazione di buche per giunti e passaggio di cavi telefonici sotterranei richiesti da Telecom fino al 22 aprile in via Cava 243 e via Roma 277 per circa 30 metri sarà istituito il divieto di sosta con rimozione forzata su ambo i lati e parziale restringimento della carreggiata."
328,http://comunicati.comune.prato.it/generali/?action=dettaglio&comunicato=14200500000328,11/04/2005,16:05,Viabilità,"Lavori di scavo per il servizio di acqua e gas",-,,"Per interventi urgenti al servizio acqua e gas richiesti da Publiacqua per tamponare delle perdite idriche fino al 22 aprile sarà istituito il divieto di sosta con  rimozione forzata su ambo i lati ed all’occorrenza il senso unico alternato con l’ausilio di movieri a vista in via Pistoiese, via San Martino per Galceti, via Ponchielli, via Giraldi, via Guazzalotri, via Capponi, angolo con via  Balbo, via della Fattoria, via dell'Abbaco, via Ariosto, e via Roncioni."
329,http://comunicati.comune.prato.it/generali/?action=dettaglio&comunicato=14200500000329,11/04/2005,16:13,Viabilità,"Corsia preferenziale chiusa in viale Piave",-,,"Chiusura in viale Piave da oggi 11 aprile fino al 30 aprile nel tratto compreso tra via S. Giovanni e piazza S. Marco della corsia preferenziale destra con direzione da piazza S. Marco a piazza S. Maria delle Carceri istituendovi nel contempo il divieto di sosta con rimozione forzata su ambo i lati 00/24 per consentire l’esecuzione di lavori di scavo per la sostituzione delle reti gas. 
Durante la chiusura la porzione di carreggiata non interessata dal cantiere stradale sarà  suddivisa in tre corsie di cui una corsia preferenziale adiacente i lavori con direzione da Piazza S. Marco a Piazza S.M. delle Carceri, una corsia preferenziale centrale con direzione da piazza delle Carceri a piazza S. Marco e una corsia di scorrimento veicolare con direzione da p. delle Carceri a piazza S. Marco."
330,http://comunicati.comune.prato.it/generali/?action=dettaglio&comunicato=14200500000330,11/04/2005,16:17,Cultura,"«Il Pecci va ripensato, ma non sarà chiuso»","Un intervento dell'assessore Andrea Mazzoni","«Un percorso da fare insieme ai soci che hanno dato vita al Museo»","Museo Pecci e sue prospettive. Sulla questione interviene l'assessore alla Cultura Andrea Mazzoni. Di seguito il testo:
«In questi giorni la riflessione sulle grandi strutture culturali pratesi è al centro del dibattito cittadino. Se ne è discusso molto anche in Consiglio comunale, nella sessione di bilancio, per via degli emendamenti del centro destra che, proponendo tagli agli interventi culturali per 5 miliardi delle vecchie lire, dalle circoscrizioni ai grandi enti, passando per i contributi alla fitta rete di associazioni che operano in città, avrebbero prodotto una sorta di 
“deserto culturale”. Poiché il programma con cui il centrosinistra ha vinto le elezioni assegna alla crescita e all’innovazione culturale un ruolo decisivo per lo sviluppo di Prato, l’investimento in cultura resta un aspetto prioritario dell’amministrazione comunale, pur dovendo fare i conti con le note difficoltà di bilancio.
Detto ciò, rimangono aperte varie problematiche, a cominciare da quelle inerenti il Centro per l’arte contemporanea “Pecci”. Rispetto al quale va subito detto che ogni ipotesi (o, per qualcuno, auspicio) di chiusura sarebbe intollerabile – anche a fronte di un quindicennio di investimenti pubblici - sia per le prospettive culturali della città che per la sua immagine complessiva (cui il Centro ha sicuramente contribuito in questi anni), tanto più in un momento di appannamento della stessa immagine distrettuale.
A fronte delle ormai persistenti sofferenze nei conti del Centro, appare inevitabile – come annunciato dal sindaco - un disegno di ripensamento. Che il Comune continui a credere nelle prospettive - su basi nuove - del Centro, sulle sue potenzialità per “rappresentare” l’arte contemporanea in Toscana, lo dimostra la delibera con cui si sono stanziati 1.200.000 euro in vista di una trasformazione dell’ente, che fra le altre cose dovrà superare anche gli squilibri strutturali derivanti da taluni assetti statutari, come l’attuale e davvero inconsueta separazione tra gestione complessiva del Centro e attività espositiva.
Certo, risanamento e rilancio non possono che passare da una razionalizzazione dei costi gestionali, nelle varie voci ed articolazioni, rispetto alle risorse effettivamente disponibili. Mentre si lavora perché insieme ai soci fondatori - essendo scaduto il vecchio accordo triennale - possa essere definita e condivisa la nuova prospettiva del “Pecci”, con i relativi auspicabili impegni di risorse, l’idea di puntare sulla valorizzazione della collezione permanente  non può essere liquidata, pur nelle necessità del momento, solo come un ripiego. Ovunque le collezioni permanenti sono il nerbo dei musei, specie di quelli vocati al contemporaneo, ed il Centro pratese possiede o custodisce opere di grande rilevanza la cui maggior utilizzazione può servire anche a rafforzare un senso di appartenenza alla città ancora da costruire a pieno. Un obiettivo a cui non potrà che contribuire (ma la cultura ha per sua natura “rese” a tempi lunghi) l’intensa attività didattica svolta al “Pecci” fin dai tempi di Bruno Munari, così come l’eccellenza della sua biblioteca specializzata. Come assessorato non sono poi mancate, né mancheranno – anche nei prossimi mesi - le occasioni per portare al “Pecci” iniziative di qualità volte a riaffermarne il ruolo di punto alto della cultura cittadina ed a rafforzarne il legame con la città».

"
331,http://comunicati.comune.prato.it/generali/?action=dettaglio&comunicato=14200500000331,12/04/2005,16:27,Ambiente,"La domenica ecologica si sposta nei quartieri","Chiusura di strade in tutte le circoscrizioni","Tante iniziative e molte manifestazioni nel pomeriggio del 17 aprile","La domenica ecologica si sposta anche nei centri delle Circoscrizioni per un pomeriggio senz'auto all'insegna della salvaguardia dell'ambiente e della qualità dell'aria. Il primo esperimento di esportazione dell'iniziativa nei Quartieri è per domenica prossima 17 aprile: le vie centrali dei centri abitati saranno off limits al traffico dalle 14.30 alle 18.30 con tante iniziative abbinate di carattere ludico, musicale e sportivo e apertura gratuita dei musei cittadini in centro. L'organizzazione è dell'assessorato all'Ambiente e delle Circoscrizioni comunali in collaborazione con gli assessorati alla Mobilità, alla Cultura e allo Sport, Asm, Legambiente e Consiag. Ecco Circoscrizione per Circoscrizione le vie che saranno chiuse e le manifestazioni collegate: nel Quartiere nord la chiusura sarà a Chiesanuova e riguarderà il parcheggio nel tratto compreso tra via Grancona e via Montalese. Qui si svolgerà il mercatino della solidarietà, un'esposizione di veicoli elettrici e si esibiranno un artista di strada e un duo di pianobar con un vasto repertorio di successi itlaiani ed internazionali.
Nel Quartiere ovest la domenica ecologica si svolgerà a S. Paolo in via dell'Alberaccio tra via S. Paolo e via Spontini, dove saranno aperti i negozi dell'area commerciale naturale, saranno presenti il Bibliobus per il prestito librario itinerante, la Pubblica assistenza di S. Paolo e l'Ecocorriera di Asm, sarà organizzata una gimkana, giochi da tavolo e tiro alla fune con clown, animatori ed artisti di strada e sranno esposti anche i prodotti artigianali degli anziani del centro sociale di Borgonuovo-S. Paolo.
Nella Circoscrizione est chiusura di via Picasso a Mezzana con dimostrazione di arti marziali a cura dell'associazione sportiva Apamshiro Saigo, animazione ludico motoria a cura delcomitato provinciale Uisp di Prato, giochi gonfiabili con clown e animatori ed esposizione di veicoli elettrici. Saranno presenti per dare il proprio materiale informativo e fornire servizio di consulenza l'associazione Becheroni per la prevenzione delle malattie cardio-vascolari e Legambiente.
Nella Circoscrizione sud resterà chiusa a Casale via Facibeni con il mercatino straordinario, giochi gonfiabili e animazione di strada.
Nella Circoscrizione centro invece la chiusura per la domenica ecologica sarà limitata alla Ztl con tante iniziative per vivere il cuore della città: il mercato ambulante e della solidarietà in piazza del Duomo, l'apertura gratuita dei musei cittadini, il concerto itinerante per le vie del gruppo 'The fantomatik orchestra' con brani funky, jazz e soul e il Ludobus in piazza del Comune con Legambiente e l'associazione Il Sicomoro.
Inoltre è stata organizzata la mini maratona di Prato a scopo benefico con partenza alle 7.30 dal parco della Liberazione e della Pace di via Roma e partenza alle 9.00."
332,http://comunicati.comune.prato.it/generali/?action=dettaglio&comunicato=14200500000332,13/04/2005,16:20,"Conferenza stampa","La presentazione della rassegna cinematografica di Jean Vigo","La kermesse al Teatro Magnolfi il 19 aprile","L'organizzazione è della Circoscrizione est in collaborazione con Comune, Provincia, Consiag e Csa","Sabato 16 aprile alle 12.30 in Comune sarà presentata la rassegna cinamatografica dedicata al centenario della nascita di Jean Vigo che si terrà al teatro Magnolfi di via Gobetti il 19 aprile. Il titolo dell'iniziativa è '1905-2005, centenario della nascita di Jean Vigo, un poeta tra le avanguardie e il realismo'. La manifestazione è organizzata dalla Circoscrizione est in collaborazione con gli assessorati alla Cultura di Comune e Provincia, il Consiag, il Centro servizi amministrativi di Prato e l'Institut francais de Florence."
333,http://comunicati.comune.prato.it/generali/?action=dettaglio&comunicato=14200500000333,13/04/2005,16:45,Viabilità,"Chiusure al traffico per la Coppa CariFi a Vergaio","Domenica 17 aprile",,"Domenica prossima 17 aprile per consentire lo svolgimento della gara ciclistca 1^ Coppa  Cassa Risparmio di Firenze Vergaio” riservata alla Cat. Allievi dalle 10.00 fino al termine della manifestazione e comunque non oltre 12.00 saranno chiuse al transito limitatamente al passaggio dei ciclisti via di Mezzo a Vergaio, nel tratto compreso tra ia Dragoni e via Tobbianese, via Tobbianese, nel tratto compreso tra via di Mezzo a Vergaio e via per Casale, via di Casale, nel tratto compreso tra via Tobbianese e via per Iolo, via per Iolo, tra via di Casale ed innesto della Provinciale 7, via delle Caserane e via Borgo di Casale
Al fine di consentire le fasi di partenza, transito ed arrivo della gara ciclistica in via di Mezzo dalle 8.00 fino al termine della manifestazione e comunque non oltre le 12.00 sarà istituito il divieto di sosta con rimozione forzata su ambo i lati, come in via di Casale.
"
334,http://comunicati.comune.prato.it/generali/?action=dettaglio&comunicato=14200500000334,14/04/2005,11:07,Circoscrizioni,"Nord, visita al Museo del Bargello","Visite culturali a Firenze","Sabato 16 aprile con  partenza alle  8,45","Il Museo del Bargello sarà la prossima meta delle visite culturali a Firenze organizzate dalla Circoscrizione Nord. L'appuntamento è per sabato 16 aprile alle 8.45  alla stazione centrale. Il costo di 10,20 euro comprende il biglietto del treno, l'ingresso e la guida. Coloro che hanno più di 65 anni pagano 6,20 euro in quanto esenti dal pagamento dell'ingresso al museo. 
Il pranzo, per chi lo desidera,  sarà prenotato alla mensa delle Poste in piazza della Repubblica al costo di euro 6,50.
Per iscrizioni e informazioni gli interessati potranno rivolgersi alla Circoscrizione Nord, tel. 0574/697740 il lunedì, mercoledì e venerdì dalle 8,30 alle 13 mentre il martedì e giovedì anche nel pomeriggio dalle 15 alle 17."
335,http://comunicati.comune.prato.it/generali/?action=dettaglio&comunicato=14200500000335,14/04/2005,17:10,Circoscrizioni,"Taglio del nastro per la nuova bibliotecadi Galciana","Domani sabato 16 aprile alle ore 10","Con 56 posti e 5 postazioni internet si rivolge ad un pubblico eterogeneo","Una biblioteca concepita con canoni europei e rivolta non solo agli studenti, ma anzi, soprattutto a lavoratori, casalinghe e amanti della lettura e della cultura in genere che vogliono trascorrere qualche ora del proprio tempo libero così: è stata concepita così la nuova biblioteca della Circoscrizione  ovest di via Isidoro Del Lungo 12 a Galciana,  che sarà inaugurata domani sabato 16 aprile alle 10.00. Saranno presenti Giovanni Mosca, presidente della Circoscrizione Ovest, Andrea mazzoni, assessore alla Cultura, Stefano Ciuoffo, assessore all'Urbanistica, e Franco Neri, direttore della bibilioteca Lazzerini.
La nuova struttura, che è comunque aperta al pubblico da gennaio, ha uno spazio di 115 metri quadrati quasi del tutto riservati agli utenti, cinquantasei posti di lettura, novemilacinquecento documenti fra libri, riviste, vhs, dvd, cd, per adulti e ragazzi anche in lingua araba e cinese e cinque postazioni internet, di cui due riservate ai ragazzi. Dopo il restauro dei locali, finanziato anche con fondi europei nella scorsa legislatura, a luglio è cominciato il lavoro per l'arredo e l'allestimento della biblioteca, costato 60mila euro. Come le biblioteche del Nord Europa è una biblioteca 'a livelli', con uno spazio di accoglienza, ricerca e studio all'entrata e gli spazi dedicati ai bambini e ai ragazzi, dai piccoli fino alle medie, e quelli in cui si potranno consultare i quotidiani e le riviste, alcune delle quali di carattere specialistico. 
Già programmate iniziative diversificate per fasce di pubblico, che si terranno dentro la biblioteca o in giardino secondo la stagione: «Pomeriggio in biblioteca» è un programma di letture ad alta voce accompagnate da tè e pasticcini; «Voci di Prato» sono letture e incontri con autori pratesi; «Aperilibro» si terrà solo nel periodo estivo e  consiste in letture ad alta voce per i giovani nel giardino della biblioteca all'ora dell'aperitivo; «Per i ragazzi» propone visite guidate alla biblioteca, percorsi di lettura, attività di laboratorio e di ricerca, in collaborazione con la scuola; infine «La fiaba del giorno» si tiene il sabato in giardino e  prevede la lettura ad alta voce di fiabe classiche per i bambini accompagnati dai genitori. La fruibilità della nuova biblioteca è aumentata anche dalla disponibilità di parcheggi nell'antistante piazza Vannucci.
Il catalogo in linea della biblioteca può essere consultato all'indirizzo su internet all'indirizzo: http://catalogo.po-net.it.Eventuali comunicazioni possono essere inviate tramite e-mail a bibliotecaovest@comune.prato.it. 
La biblioteca sarà aperta il lunedì dalle 15 alle 19, dal martedì al venerdì dalle 9,30 alle 12 e dalle 15 alle 19, il sabato dalle 8,30 alle 12,30. In estate verrà modificato solo l'orario pomeridiano che sarà dalle 16,30 alle 20."
336,http://comunicati.comune.prato.it/generali/?action=dettaglio&comunicato=14200500000336,14/04/2005,18:32,Circoscrizioni,"Inaugurazione della nuova biblioteca della Circoscrizione Ovest","Sabato 16 aprile ore 10 a Galciana","Seguirà uno spettacolo teatrale","La nuova biblioteca della Circoscrizione Prato Ovest, con sede  a Galciana, in via Isidoro Del Lungo 12,  sarà inaugurata sabato prossimo, 16 aprile, alle 10. Alla cerimonia di inaugurazione interverranno il presidente della circoscrzione Ovest, Giovanni Mosca, gli assessori alla Cultura, Andrea Mazzoni, e all'Urbanistica, Stefano Ciuoffo, e il direttore della biblioteca Lazzerini, Franco Neri.
Seguirà, alle 10.45, uno spettacolo teatrale liberamente tratto da Dino Buzzati dal titolo 'Spazi bianchi da riempire: la creazione, l'amore, la morte, la speranza' con Gionni Voltan e Elisabetta Salvatori."
337,http://comunicati.comune.prato.it/generali/?action=dettaglio&comunicato=14200500000337,14/04/2005,14:39,Cultura,"Visita guidata alla mostra di Carlo Cioni","Sabato 16 aprile, ore11.30,  Antiche Stanze di S. Caterina","Sarà lo stesso artista stesso a illustrare le sue opere","Sarà il maestro Carlo Cioni a illustrare di persona le sue opere in mostra nelle Antiche Stanze di S. Caterina durante una visita guidata fissata per sabato 16 aprile alle 11.30. L'iniziativa è stata promossa dall'assessorato alla Cultura dato il successo ottenuto dall'esposizione di Carlo Cioni inaugurata l'8 aprile scorso. L'appuntamento, quindi,  è per tutti  sabato prossimo, 16 aprile, alle 11.30 presso la sede della mostra in via S. Caterina 17. La vista è gratuita.  
La mostra di Calrlo Cioni resterà aperta fino al 30 aprile nei sehìguenti orari: 10,00 - 13,00  / 15,00 - 18,00. Chiuso martedì e festivi.
Informazioni: tel. 0574 615 025

"
338,http://comunicati.comune.prato.it/generali/?action=dettaglio&comunicato=14200500000338,14/04/2005,16:04,Circoscrizioni,"Nord, escursione sul Monteferrato","Sabato16 aprile, ore 8.30, al Centro Galcetello","Iniziativa nell'ambito di Ecologiamo, incontri e visite ambientali","Secondo appuntamento nell'ambito di 'Ecologiamo', il progetto di incontri e escursioni trekking messo a punto dalla Commissione Urbanistica e Ambiente della Circocrizione Prato Nord,  in collaborazione con l'associazione pratese Symbiosis. Sabato prossimo, 16 aprile, è in programma l'escursione guidata sul Monteferrato che consentirà di osservare da vicino una delle principali emergenze ambientali del comprensorio pratese e alcuni dei suoi endemismi particolari. L'escursione si concluderà con la visita guidata al Centro di scienze naturali per osservazioni dirette sulla biodiversità faunistica del luogo. Il ritrovo è fissato per le 8.30 presso il Centro Galcetello, in via Sette Marzo 7. 
La partecipazione è gratuita e aperta a tutti coloro che ambiscono a incrementare le proprie conoscenze e la propria cultura ambientale. L'escursione richiede solo una minima preparazione fisica e un abbigliamento idoneo. 
"
339,http://comunicati.comune.prato.it/generali/?action=dettaglio&comunicato=14200500000339,14/04/2005,19:50,"Consiglio Comunale","«Bisogna risanare ma non chiuderemo»","La comunicazione del sindaco sul Pecci","Romagbnoli indica le cause della crisi dei conti ma dice: «Non è una situazione drammatica»","«Non è una situazione drammatica, nè di chiusura, certamente è sotto controllo». E' le sofferenze per quanto concerne la gestione, che pur ci sono, non sono tanto date dai 387 mila euro di sbilancio del 2004, in gran parte dovute al mancato trasferimento di 155 mila euro dal Comune al Pecci, «anche perchè il valore del patrimonio di opere del Pecci, stimato sulla base dei costi reali senza alcuna rivalutazione, raddoppia gli squilibri di gestione».
Il consuntivo comunque sarà approvato nella prossima assemblea dei soci, ma «i problemi reali del Pecci non sono questi». E il sindaco Marco Romagnoli li ha enumerati nella comunicazione fatta davanti al Consiglio comunale, non senza prima la sottolineatura di aver presentato ai soci fondatori del Museo, Unione industriali, CariPrato, Fondazione Cassa e famiglia Pecci, «un percorso di risanamento condiviso da tutti».
Secondo il primo cittadino i problemi del Pecci derivano dalla «sua specificità e da un difetto di origine». Spiega Romagnoli: «Il Pecci era nato su tre gambe: Comune, Unione industriali, Cassa di Risparmio. E quando dico Cassa mi riferisco alla banca della città degli anni '80 e non a quella odierna e alle traformazioni che hanno poi portato alla suddivisione in Fondazione e banca. All'origine l'idea era che il socio maggiore fosse l'istituto di credito. Le tre gambe inziali oggi si sono ridotte ad una, una e mezzo».
Il secondo problema reale per il sindaco è lo scarto fra le ambizioni e la base di finanziamento. «Giustamente - continua Romagnoli - si è pensato di fare del Pecci un centro culturale di eccellenza, di valore nazionale e internazionale, poggiante però solo sulle risorse della città. Si è tentato di correggere questo squilibrio con la suddivisione, col nuovo statuto del 2000, fra gesttione della struttura e mostre. Ma in realtà la divisione ha comportato maggiori costi, poichè quelli delle mostre non si coprono autonomamente e incidono sulla gestione complessiva».
Il terzo problema deriva dalle «difficoltà del direttore». Spiega ancora il sindaco: «Il direttore è stato scelto e voluto all'unanimità dai soci su un progetto di rilancio. C'è stata una difficoltà a confrontarsi con il quadro complesso del Pecci e poi una rottura fra parte consistente dei soci e il direttore, che ha ricevuto un input di rilancio ma non ha compreso fino in fondo la divisione operata fra mostre e gestione». Tutti questi tre elementi messi insieme hanno prodotto una «lievitazione dei costi». Il sindaco non si è fermato però qui. Nel 2004 viene infatti a scadenza l'accordo sulle mostre con le parti private, che portò alla costituzione di un Comitato per la loro gestione, e la concessione fra il Comune e l'associazione Pecci per quanto riguarda gli edifici del museo. «Ciò - chiosa Romagnoli - ci avrebbe obbligato comunque ad un ragionamento su come andare avanti». Ed è quello che sta avvenendo: «Ho proposto un percorso di risanamento al consiglio di Amministrazione, che è la sede più opportuna. Il fatto che sia presidente anche del Pecci può aver generato equivoci. Ma non dovevo andare in Consiglio comunale a proporre questo itinerario. Al Consiglio comunale spetta dare gli indirizzi politici su come deve operare il Comune, che è uno dei soci del Pecci, e lo ha già fatto con la delibera approvata sul finire dello scorso dicembre». Sta di fatto, prosegue il sindaco, che ho indicato un percorso «condiviso da tutti i soci», poichè «il rilancio del Pecci si basa sul risanamento». 
Nessuna chiusura nè «sospensione d'attività, ma solo una modifica dell'attività, puntando sulla valorizzazione della collezione permanente, che è una delle più importanti collezioni d'arte contemporanea in Italia. Del resto l'attività di un museo si basa sull'esposizione di quello che hanno. E dobbiamo esporre in modo adeguato la collezione del Pecci».
Il futuro, nelle parole del sindaco, è rapprsentato dalla definizione di un progetto culturale «e del ruolo del socio Comune, compresi i risultati che vuole ottenere». 
«Non c'è - ha chiuso il sindaco - una prospettiva di chiusura, ma l'avvio di un processo di ristrutturazione non facile».              "
340,http://comunicati.comune.prato.it/generali/?action=dettaglio&comunicato=14200500000340,15/04/2005,09:37,"Conferenza stampa","Frode assicurativa scoperta da Polizia Stradale e Municipale","Oggi, venerdì 15 aprile, alle ore 12,  in via Alessandria 8/10","All'incontro con i giornalisti interverrà la nuova vice-questore di Prato.","Una frode riguardante le assicurazioni auto è stata scoperta a seguito di un'operazione condotta congiuntamente dalla Polizia municipale e dalla Polizia stradale. Tutti i dettagli dell'operazione saranno illustrati dal vice-comandante della Polizia municipale, Andrea Pasquinelli, e dall'attuale dirigente della Polizia stradale, Marco Giovannetti, in una conferenza stampa convocata per oggi, 17 aprile, alle ore 12, nella sede della sezione pratese della Polizia stradale, in via Alessandria 8/10.
Nell'occasione sarà presentata ai giornalisti la nuova vice-questore di Prato, nonchè nuova responsabile della Polizia stradale,  dottoressa Fiorella Fornasier.
   "
341,http://comunicati.comune.prato.it/generali/?action=dettaglio&comunicato=14200500000341,15/04/2005,11:44,Circoscrizioni,"Est, ciclo di incontri sull'ambiente","A partire da lunedì 18 aprile","Nel primo incontro si parlerà degli inquinanti dell'aria","Un ciclo di quattro incontri, organizzato dalla Circoscrizione Prato Est, per approfondire la conoscenza ambientale  e promuovere la tutela del territorio,  comincerà lunedì prossimo 18 aprile. Tutti gli incontri si svolgeranno alle 21.15 nella sala polivalente 'Don Lorenzo Milani' della Circoscrizione Est,  nel viale De Gasperi 63.
Si inizia lunedì 18 aprile con l'incontro sul tema “L’aria”. L'introduzione è di Maria Anna Berti, presidente della Circoscrizione Est. Quindi, a cura dell'Associazione Symbiosis, Luciano Giovannelli  e Gianni Bettini parleranno rispettivamente di  “Inquinanti dell’aria e loro diffusione nell’ambiente” e di 'Licheni: bioindicatori della qualità ambientale”.
Di seguito gli altri incontri in programma.
Lunedì 9 maggio l’incontro verterà sul tema ” Suolo e territorio”, sempre a cura dell'associazione Symbiosis. Sono previsti gli interventi di Maurizio Negri su 'Geologia della Calvana“, di Barbara Gargani su  “Reti ecologiche e frammentazione del territorio”, di Leonardo Lapi su “Tutela degli ecosistemi fluviali come strumento di difesa del suolo: spunti di riflessione”.
Lunedì 16 maggio il tema dell’incontro  è “Salviamo l’acqua”. Ne parleranno Carlo Montaini, direttore generale di GIDA e l'ingegner  Riccardo Valeri, direttore tecnico di GIDA.
Lunedì 23 maggio si parlerà di 'Rifiuti”: a trattare l'argomento saranno Adriano Benigni, presidente ASM e  Sandro Gensini, direttore generale ASM.


"
342,http://comunicati.comune.prato.it/generali/?action=dettaglio&comunicato=14200500000342,15/04/2005,10:58,Ambiente,"Di targhe alterne si tornerà a parlare in autunno","La relazione di Curcio alla quarta commissione consiliare","Le prime rilevazioni sugli effetti del provvedimento","Di targhe alterne si tornerà a parlare nel prossimo autunno. L'annuncio è dell'assessore all'Ambiente, Camilla Curcio che, nell'ultima seduta della quarta commissione consiliare  'Territorio e Ambiente',  ha tra l'altro anticipato i risultati di una prima rilevazione sugli effetti del provvedimento adottato a Prato dal 1° febbraio al 31 marzo. 
Solo dopo la fine dell'estate il Comune di Prato insieme alla Regione e alle altre amministrazioni comunali decideranno quali misure mettere in atto per fronteggiare l'inquinamento atmosferico. 'Nell'ultimo incontro con l'Anci, presieduto dal sindaco di Pisa Fontanelli, -  ha puntualizzato l'assessore - abbiamo comunque assunto l'impegno di adottare in futuro provvedimenti il più possibile omogenei su scala regionale o almeno a livello di area vasta'.  Il primo passo sarà la rivisitazione e l'aggiornamento dell'accordo di programma stipulato tra la Regione e i sedici Comuni, fra cui Prato, per la lotta allo smog. Occorre in primo luogo aumentare, secondo Curcio, il numero dei comuni che dovranno farne parte (mancano ad oggi molti dei comuni che superano la soglia delle polveri consentite). Inoltre dovrà essere approfondita l'interpretazione dei dati rilevati dalla rete di monitoraggio delle polveri: Prato, ad esempio,  ha un numero di centraline superiore a quello previsto dalla legge e,  se in una di queste si rileva il superamento della soglia consentita, lo sforamento riguarda non tutta la città.
Quest'anno lo sforamento dei 35 giorni (quelli autorizzati in un anno dalla Ue)  si è registrato il 21 marzo, quando la quota 42 di PM10 è stata raggiunta nella sola centralina di via Soffici: nelle centraline di via Roma, via Strozzi e via Ferrucci, il limite stabilito dalla norma europea non è mai stato raggiunto. E' assolutalmente improprio, quindi,  secondo Curcio, dare una valutazione omogena per tutto il territorio quando quel territorio si è dotato di una rete che rende possibile differenziare fra le varie aree. 'Ma soprattutto - ha ribadito anche in queta occasione l'assessore - dobbiamo fare i conti con un'azione del governo mirata a fronteggiare solo l'emergenza smog senza tenere conto dell'esigenza più generale di finanziamenti adeguati per migliorare le infrastrutture, potenziare il trasporto pubblico e ammodernare i veicoli.'
ANTICIPAZIONE SUGLI EFFETTI DELLE TARGHE ALTERNE
Il provvedimento delle targhe alterne,insieme ai blocchi domenicali, consente comunque  fin d'ora una valutazione positiva. Il Settore Ambiente, in collaborazione con Arpat, sta elaborando un resoconto molto dettagliato sugli effetti della sperimentazione: la presentazione ufficiale di tutti i dati sarà fatta in una giornata di studio in programma per il prossimo mese di maggio. L'assessore ne ha anticipati alcuni.
RIDUZIONE TRAFFICO 
La riduzione del traffico è stata apprezzabile: complessivamente si è registrata una riduzione media giornaliera del 5,4 per cento rispetto al 2004, mentre si calcola una riduzione media del 9,1 rispetto alle tre settimane precedenti l'adozione delle targhe alterne; se valutata nelle fasce orarie di circolazione a targhe alterne, la diminuzione media giornaliera è stata del 10,6 rispetto al 2004 e del 17,2 rispetto alle 3 settimane precedenti. 
RIDUZIONE POLVERI
Questa rilevazione mette a confronto gli anni 2004 e 2005 (periodo dal 1° febbraio al 31 marzo) circa il superamento dei 50 milligrammi di PM10, anche se nel 2004 la normativa prevedeva il limite di 55 milligrammi anzichè 50. 
Stazione di via Soffici: 28 sforamenti nel 2004, 24 nel 2005 (-14,3%); stazione di via Ferrucci: 6 sforamenti nel 2004, zero sforamenti nel 2005 (-100%); stazione di via Roma: 23 sforamenti nel 2004, 11 sforamenti nel 2005 (-52%); via Strozzi: 48 sforamenti nel 2004, 5 nel 2005 (-72%).
BIOSSIDO DI AZOTO
La situazione è ancora critica. Si è rilevato un miglioramento solo in via Strozzi e a San Paolo. Nelle altre stazioni la situazione è pressochè invariata rispetto al 2004 con un leggero peggioramento per via Soffici."
343,http://comunicati.comune.prato.it/generali/?action=dettaglio&comunicato=14200500000343,15/04/2005,13:36,Circoscrizioni,"Ovest, incontro sui problemi della vista","In collaborazione  con il centro sociale anziani","Lunedì 18 aprile ore 21 al centro sociale, via Capitini 34.","Lunedì 18 aprile alle ore 21 al centro sociale di Galciana, via Capitini 34, la Circoscrizione Ovest ha organizzato, in collaborazione con il centro sociale anziani, un incontro di informazione sanitaria sui problemi della vista.
Interverrà il dott. Giovanni La Torre, specialista in oculistica."
344,http://comunicati.comune.prato.it/generali/?action=dettaglio&comunicato=14200500000344,15/04/2005,13:31,Circoscrizioni,"Ovest, mercato straordinario a Viaccia","Domenica 17 aprile dalle 8 alle 20","In via della Croce Rossa - tratto via Lungo il Ficarello/via Monte S.Michele","Domenica 17 aprile, dalle 8 alle 20, nella frazione di Viaccia, in via della Croce Rossa (nel tratto tra via Lungo il Ficarello e via Monte S.Michele), si svolgerà il tradizionale mercato straordinario cui parteciperanno  cinquanta venditori ambulanti.
L'iniziativa è patrocinata dalla Circoscrizione Ovest ed è organizzata in collaborazione con il consorzio «Il Mercato», affiliato alla Confesercenti. 
 
"
345,http://comunicati.comune.prato.it/generali/?action=dettaglio&comunicato=14200500000345,15/04/2005,13:28,Circoscrizioni,"Ovest, i presidenti delle commissioni ricevono il pubblico","Nuovi orari di ricevimento","Per gli appuntamenti  telefonare alle rispettive segreterie","I presidenti delle commissioni permanenti di lavoro della Circoscrizione Ovest riceveranno su appuntamento il pubblico dal lunedì al venerdì, dalle 8 alle 14. Per fissare l'appuntamento gli interessati dovranno telefonare alle segreterie delle commissioni: Luigi Masi, commissione urbanistica e lavori pubblici, tel. 0574/817252; Michele Allocca,  commissione sport e ambiente, tel. 0574/817249; Monia Faltoni, commissione istruzione e cultura, tel. 0574/817248; Ugo Gualtieri, commissione servizi sociali, tel. 0574/817250.

"
346,http://comunicati.comune.prato.it/generali/?action=dettaglio&comunicato=14200500000346,15/04/2005,16:43,"Consiglio Comunale","Piano di sviluppo e  piano strategico, il dibattito in aula","Approvato dalla maggioranza","Discusse le scelte fatte nello strumento di programmazione","Con 24 voti favorevoli dell'Ulivo, 9 contrari della Casa delle libertà e Sinistra per Prato viva e 3 astenuti di Rifondazione comunista e Nuovo Psi-lista Taiti è stato approvato nella seduta di ieri del Consiglio comunale il Piano generale di sviluppo dell'ente, strumento di programmazione propedeutico al più complesso Piano strategico, di cui costituisce la base.
La discussione sul Pgs è stata ampliata nel dibattito includendo anche le considerazioni sul Piano strategico.
A dare inizio al dibattito è stato il capogruppo di Forza Italia, Goffredo BORCHI, osservando che al momento non si notano passi avanti concreti nel percorso che dovrebbe portare al cambiamento: «Il piano strategico - ha detto Borchi è ancora da scrivere e sappiamo che non è facile farlo.  Ma oggi si ha la sensazione che qualcuno pensi che la  città possa ancora aspettare. Non è così: c'è bisogno di scelte rapide che affrontino nodi forti come la variante al Prg, la crisi economica, il centro storico, l'immigrazione e tutti i problemi che essa comporta'. Tanti problemi chiedono di essere governati e la maggioranza ha quindi l'obbligo di operare delle scelte mettendo in moto il meccanismo di ripresa».
Rita ROMAGNOLI dei Ds ha replicato che è vero che le scelte devono essere celeri, ma che sul Piano strategico non può esserci la parola fine, altrimenti decadrebbe il suo significato di elaborazione continua e lettura della società, perchè si tratta di un metodo di lavoro e non di un elenco di soluzioni.
Il capogruppo dell'Italia dei Valori, Aurelio DONZELLA ha rilevato che il piano strategico, così come il Pgs, rappresenta un atto indispensabile che consentirà a Prato la transizione, certo non facile,  da città manifatturiera a città di servizi e di ricerca: «Sono stati coinvolti nel percorso tutti i soggetti attori della vita cittadina e sono stati inseriti temi fondamentali, come l'attenzione ai nuovi livelli di povertà, ai problemi abitativi, alla nuova demarcazione tra ospedale e medicina territoriale con la Società della salute, il potenziamento del trasporto pubblico e della viabilità come scelte strategiche di sviluppo, il piano dei rifiuti e la questione delle esternalizzazioni dei servizi, che devono obbedire a criteri di maggior produttività e soddisfacimento dell'utenza».
Mauro VANNONI, capogruppo di Sinistra per Prato, ha posto  l'accento sull'opportunità di non limitarsi,  attraverso il piano strategico, a una concertazione piatta, bensì di considerare la programmazione strategica un punto di riferimento per sviscerare in modo serio e approfondito i problemi sul tappeto: «Qualche anno fa con intenti simili vennero coinvocati gli Stati generali, ma senza poi far seguire un aggiornamento costante sull'evolversi di una situazione che è sfociata nella crisi: mi sembra che manchi una visione generale e che vengano date solo risposte settoriali per uscire dalla crisi, mentre la chiave di lettura delle questioni dovrebbe essere aggiornata per non trovarsi di fronte all'emergenza».
E' intervenuto nella discussione anche il presidente del Consiglio Daniele MANNOCCI, secondo cui il Piano strategico sulla falsariga di quello di sviluppo ha tre caratteristiche fondamentali: è gerarchicamente superiore agli altri strumenti di programmazione e include tutti gli altri settori con un'amministrazione coerente ed un orizzonte più ampio, ha nel cuore le tematiche del lavoro e della difesa dei livelli occupazionali e la trasformazione sociale, per la quale bisogna tener conto dell'immigrazione e dell'invecchiamento della popolazione con la previsione anche di forme di assistenza: «Si è già parlato di queste questioni in sede di approvazione di bilancio, perchè la relazione previsionale e programmatica dell'esercizio 2005 è ispirata al Pgs, strumento di programmazione intermedio con cui si va verso il salto di qualità del Piano strategico».
Massimo Bartoloni dei Ds ha aggiunto che manca la voce dei partiti nella discussione sulle scelte da fare per la città: «Il Consiglio comunale dovrebbe essere il luogo dove si forma il pensiero politico cittadino, ma la riflessione politica è carente se al di là delle istituzioni i partiti non dicono nulla sulle scelte necessarie per il futuro della città: lo stimolo può venire dal Consiglio comunale, ma senza un confronto dialettico ogni riflessione è lacunosa».
Massimo Taiti del Nuovo Psi ha scelto una metafora calcistica per spiegare il proprio punto di vista: «La città ha scelto con le elezioni il proprio allenatore, che ha chiamato la sua squadra ed ora ad un quarto del percorso da fare è in formulazione la tattica di gioco. All'inizio il Piano strategico era qualcosa di incomprensibile e misterioso e anche ora che sta prendendo forma rimangono molte le azioni da mettere in atto e le cose da vedere e verificare. In attesa di assistere ad ulteriori sviluppi di questa partita mi astengo sull'approvazione».
Si è astenuto anche il gruppo di Rifondazione: «Siamo di fronte ad un atto importante che deve prescindere da situazioni contingenti - ha spiegato il capogruppo Leonardo Becheri - Il Pgs non è un atto isolato, perchè ha intorno una discussione aperta di una città che sta perdendo la propria identità. Non è il frutto di un'analisi standardizzata, altrimenti avrebbe un'intrinseca debolezza. Ribadiamo la nostra contrarietà alla parte del Pgs che riguarda il termovalorizzatore, tema che affonteremo oltre, ed in assenza per ora sul resto di risposte precise che potranno essere date solo con il Piano strategico ci asteniamo». 
Maurizio Bettazzi di an ha invece spiegato la contrarietà del suo partito: «Già in fase di discussione di bilancio abbiamo evidenziato le criticità dell'azione amministrativa: la questione dei rifiuti, delle infrastrutture, della metropolitana mettono in evidenza un modo di amministrare basato sull'alienazione di beni per poi non veder realizzato pressochè nulla. Quest'Amministrazione deve ancora dimostrare di saper prevedere, programmare gli interventi e soprattutto finanziarli e realizzarli.
Il dibattito è stato concluso dalla capogruppo Ds Gerardina Cardillo che ha evidenziato il valore positivo di uno strumento di programmazione che serve a dare risposte valide attraverso un percorso di concertazione ad una città che le chiede."
347,http://comunicati.comune.prato.it/generali/?action=dettaglio&comunicato=14200500000347,15/04/2005,17:01,"Consiglio Comunale","«Un metodo di governo di lungo periodo»","Un primo bilancio del Piano strategico","Nella stessa seduta illustrato dal vice sindaco il Piano generale di siluppo","«Il Piano generale di sviluppo è uno strumento di indirizzo importante perchè rappresenta la base della più complessa elaborazione del Piano strategico contenendo i punti qualificanti su cui interverremo nell'arco del quinquennio della legislatura, con interventi in parte già avviati». Il vice-sindaco Roberto Bencini ha avviato così la presentazione delle linee generali del Piano di sviluppo, approdato ieri all'approvazione del Consiglio comunale insieme alle comunicazioni sul Piano strategico.
Bencini ha riassunto i contenuti del documento esponendo i punti principali su cui sarà improntata l'azione amministrativa: il dialogo con l'Europa, ritenuto importante nell'attuale congiuntura di crisi, l'attenzione alla dimensione metropolitana, il disegno di una città del futuro più bella con nuove proposte di sviluppo, una nuova concezione urbanistica intorno all'asse della Declassata e della Tangenziale, la strutturazione dello stato sociale e delle esigenze legate alla sua evoluzione e alla salute, il potenziamento del trasporto pubblico come scelta strategica anche a sostegno dell'economia e l'attenzione all'università e alle politiche culturali: «Inoltre è prevista la riorganizzazione degli strumenti pubblici di governo - ha aggiunto l'assessore al Bilancio - che passa anche attraverso una rivalutazione delle società partecipate, che saranno il volano di un'operazione strategica per costituire una nuova rete di servizi che aumenterà le sinergie e l'efficienza a favore degli utenti».
La parola è poi passata all'assessore cui è affidata la delega del Piano strategico, Fabio Giovagnoli, che ha sottolineato come quella dello strumento di programmazione sia una scelta volontaria per gli enti locali e così è stata per Prato. 
«Il piano strategico -ha spiegato Giovagnoli - è un processo teso al coinvolgimento degli attori della programmazione locale che  consentirà in futuro di orientare le scelte generali e condividerle. Si tratta di un percorso di lunghissimo periodo che il Comune ha già avviato e che, ad oggi, ha visto la partecipazione di oltre settecento soggetti nel corso di 26 incontri. La pianificazione strategica non è comunque un documento che riassume le proposte amministrative o un libro di soluzioni, ma un processo in atto ed una metodologia d'intervento in cui sono coinvolti soggetti diversi, attori del tessuto sociale, per arrivare alla soluzione ottimale. Anche l'Unione europea intende il Piano come strumento di lavoro per monitorare e procedere». 
Giovagnoli ha ricordato che al Piano strategico lavorano i quattro gruppi di lavoro  cui è affidato il compito di definire il Piano strategico: 'Città compiuta' coordinato dall'assessore all'Urbanistica Stefano Ciuoffo; 'Città sostenibile' coordinato dallo stesso assessore Giovagnoli; 'Città coesa e solidale' coordinato dall'assessore alle Politiche sociali, Maria Luigia Stancari; 'Città del cambiamento e della cultura' coordinato dall'assessore alla Cultura, Andrea Mazzoni. 
"
348,http://comunicati.comune.prato.it/generali/?action=dettaglio&comunicato=14200500000348,15/04/2005,14:30,"Polizia municipale","Scoperta truffa nel ramo delle assicurazioni auto","Un'operazione congiunta con la Polizia stradale","Una falsa agenzia lucrava sulla differenza fra il costo della polizza e il premio assicurativo","Un'operazione congiunta della Polizia stradale e della Polizia municipale ha portato all'emissione di quattro avvisi di garanzia, da parte del sostituto procuratore Sergio Affronte, che ha coordinato l'inchiesta, a carico di altrettante persone per i reati ipotizzati di truffa semplice e frode e per associazione alllo scopo di frode nel campo delle assicurazioni auto.
L'operazione è stata presentata stamani, nella sede pratese della Polizia stradale in via Alessandria, dal dirigente della Polizia stradale Gabriella Fornasier e dal vice comandante della Polizia muncipale Andrea Pasquinelli, insieme agli agenti che hanno condotto l'inchiesta.
Oltre agli avvisi di garanzia a carico delle quattro persone coinvolte, è stata posta sotto sequestro la sede di via Guevara 10 dove operava la falsa agenzia assicurativa.
Le indagini sono partite dai controlli di routine che Stradale e vigili urbani effettuano nei loro normali servizi. Il raggiro ha coinvolto come vittime predestinate cittadini extracomunitari, di varie nazionalità, a cui si faceva intravedere la possibilità di contrarre polizze assicurative sottocosto, rispetto ai prezzi che di solito le compagnie applicano a questo tipo di clienti, considerati ad alto rischio soprattutto per la loro condizione di precarietà.
Gli agenti della Stradale e della Polizia municipale si sono accorti che in molti casi non erano in regola i tagliandi assicurativi, a fronte invece della presentazione di certificati assicurativi, risultati contraffatti, da parte degli interessati.
In pratica la falsa agenzia, diretta da un pratese, fra l'altro indagato due anni orsono per truffa, e da sua moglie, con complici altre due persone, una di Firenze e l'altra residente a Scandicci, esperte del ramo assicurativo, sceglievano gli extracomunitari, che poco conoscono la normativa italiana e non in grado di stabilire la veridicità o meno della documetazione, facendo loro credere di aver stipulato una polizza assicurativa, fra l'altro a prezzi di favore. Un meccanismo ben oliato che lucrava sulla differenza fra il costo dell'assicurazione corrisposto dal malcapitato cliente e il premio assicurativo che invece veniva registrato con le compagnie. Un giro d'affari di circa un miliardo di vecchie lire per un guadagno di circa 300 milioni di vecchie lire. La frode scattava ai danni delle compagnie su questo doppio binario: da una parte una polizza falsa nelle mani degli extracomunitari coinvolti, dall'altra una polizza e per una classe di rischio solitamente superiore attivata presso le compagnie.
Sono 200 le querele raccote da Polizia stradale e Polizia municipale, ma le persone coinvolte sarebbero oltre 250.    "
349,http://comunicati.comune.prato.it/generali/?action=dettaglio&comunicato=14200500000349,15/04/2005,15:51,"Consiglio Comunale","Publiacqua, quasi 200 milioni di investimenti","Il question time del consigliere Becheri","L'assessore Curcio: «Il confronto con Acea legato alla verifica dello stato patrimoniale»","Gli aumenti tariffari, quale adeguamento al costo della vita, erano stati decisi già dal 2001 nell'ambito del Piano di ambito, e non sono legati alla trattativa in corso fra Publiacqua e Acea. La fonte è l'Ato del Medio Valdarno.
La questione è tornata d'attualità al termine del question time del consigliere comunale di Rifondazione Leonardo Becheri, di scena nella seduta di ieri, giovedì 14 aprile, che dopo la risposta dell'assessore all'Ambiente Camilla Curcio, aveva legato la questione degli aumenti all'entrata del socio privato (Acea) in Pubbliacqua. Ed è in relazione a questo aspetto che Becheri si è dichiarato «insoddisfatto».
Nel question time il consigliere di Rifondazione aveva chiesto di venire a conoscenza del quadro di Publiacqua in merito «alla situazione di disagio dei lavoratori» e alla sua «situazione finanziaria», in particolar modo in relazione alle «richieste del socio Acea e come si intende procedere in merito alla richieste medesime».
Artcolata è stata la risposta dell'assessore Curcio.  «Dai contatti presi con Pubbliacqua - ha affermato -, dirigenza e presidenza assicurano di essere pienamente disponibili ad un confronto con i sindacati e i lavoratori, per un esito positivo della trattativa che ha al centro aspetti contrattuali più ampi».
Quanto alla situazione finanziaria Curcio ha ricordato gli investimenti efettuati da Pubbliacqua per lo sviluppo della rete idrica nel trienno 2002-2004: circa 195 milioni di euro in tutta l'area metropolitana servita dall'azienda (90 milioni con mezzi propri, 50 milioni a seguito di mutui contratti, i rimanenti provenienti da contributi istituzionali). Nello stesso periodo sono stati spesi 245 milioni di euro per opere di manutenzione ordinaria e per nuovi allacciamenti. Nel triennio 2005-2007 «è previsto un altrettanto elevato impegno di risorse».
Sulla trattativa con Acea l'assessore ha aggiunto: «Acea è indubbiamente il socio privato, poichè si aggiudicata la gara. Per entrare dovrà versare 60 milioni di euro che si aggiungono ai 90 milioni di capitale sociale pubblico. Il confronto in corso con Publiacqua riguarda la verifica dello stato patrimoniale. Sono in programma ulteriori incontri che dovrebbero essere conclusivi. Da parte comunque della parte pubblica si è già manifestata la volontà che il giusto equilibrio fra le parti non può portare a scaricare oneri impropri sui cittadini». Il che, indirettamente, conferma che gli aumenti tariffari non sono legati alla discussione con Acea. "
350,http://comunicati.comune.prato.it/generali/?action=dettaglio&comunicato=14200500000350,15/04/2005,16:38,Ambiente,"Domenica senz'auto nei quartieri","In programma nel pomeriggio del 17 aprile","Musei aperti nel centro città e tante iniziative nelle Circoscrizioni","«E' un primo esperimento, ma importante anche per estendere la consapevolezza sui temi ambientali. In più, nell'occasione specifica, si manifesta anche un uso diverso del territorio, una sorta di sua riapproprazione, fuori dal perimetro tradizionale. Ringrazio a tal proposito le Circoscrizioni, che si sono fortemente impegnate nella sua organizzazione».
E' una domenica ecologica diversa dal solito quella del 17 aprile, perchè ha come protagonisti i quartieri cittadini. E nella sua dichiarazione l'assssore all'Ambiente Camilla Curcio sottolinea la novità.
La domenica ecologica (l'ultima della tornata iniziata lo scorso autunno) si sposta infatti nei centri delle Circoscrizioni, per un pomeriggio senz'auto. 
L'esperimento di esportazione riguarda le vie centrali dei centri abitati, off limits al traffico dalle 14,30 alle 18,30, con tante iniziative abbinate di carattere ludico, musicale e sportivo e apertura gratuita dei musei cittadini, ma senza visite guidate (si ricorda inoltre che dal 1° aprile è entrato in vigore l'orario estivo al Castello dell'Imperatore, aperto tutti i giorni dalle 9,00 alle 13,00 e dalle 16,00 alle 19,00).
L'organizzazione è dell'assessorato all'Ambiente e delle Circoscrizioni comunali in collaborazione con gli assessorati alla Mobilità, alla Cultura e allo Sport, Asm, Legambiente e Consiag.
Circoscrizione per Circoscrizione le vie che saranno chiuse e le manifestazioni collegate: nel Quartiere nord la chiusura sarà a Chiesanuova e riguarderà il parcheggio nel tratto compreso tra via Grancona e via Montalese. Qui si svolgerà il mercatino della solidarietà, un'esposizione di veicoli elettrici e si esibiranno un artista di strada e un duo di pianobar con un vasto repertorio di successi itlaiani ed internazionali.
Nel Quartiere ovest la domenica ecologica si svolgerà a S. Paolo in via dell'Alberaccio tra via S. Paolo e via Spontini, dove saranno aperti i negozi dell'area commerciale naturale, saranno presenti il Bibliobus per il prestito librario itinerante, la Pubblica assistenza di S. Paolo e l'Ecocorriera di Asm, sarà organizzata una gimkana, giochi da tavolo e tiro alla fune con clown, animatori ed artisti di strada e sranno esposti anche i prodotti artigianali degli anziani del centro sociale di Borgonuovo-S. Paolo.
Nella Circoscrizione est chiusura di via Picasso a Mezzana con dimostrazione di arti marziali a cura dell'associazione sportiva Apamshiro Saigo, animazione ludico motoria a cura delcomitato provinciale Uisp di Prato, giochi gonfiabili con clown e animatori ed esposizione di veicoli elettrici. Saranno presenti per dare il proprio materiale informativo e fornire servizio di consulenza l'associazione Becheroni per la prevenzione delle malattie cardio-vascolari e Legambiente.
Nella Circoscrizione sud resterà chiusa a Casale via Facibeni con il mercatino straordinario, giochi gonfiabili e animazione di strada.
Nella Circoscrizione centro invece la chiusura per la domenica ecologica sarà limitata alla Ztl con tante iniziative per vivere il cuore della città: il mercato ambulante e della solidarietà in piazza del Duomo, l'apertura gratuita dei musei cittadini, il concerto itinerante per le vie del gruppo 'The fantomatik orchestra' con brani funky, jazz e soul e il Ludobus in piazza del Comune con Legambiente e l'associazione Il Sicomoro.
Inoltre è stata organizzata la mini maratona di Prato a scopo benefico con partenza alle 7,30 dal parco della Liberazione e della Pace di via Roma e partenza alle 9,00.
"
351,http://comunicati.comune.prato.it/generali/?action=dettaglio&comunicato=14200500000351,15/04/2005,18:23,"Consiglio Comunale","Il Centro Pecci protagonista del dibattito consiliare","Gli interventi dei capigruppo dopo la comunicazione del sindaco","Diversi i punti di vista sugli scenari futuri del museo e per risolvere la crisi","L'analisi della situazione di crisi del Centro per l'arte contemporanea Luigi Pecci e del percorso di risanamento fatta dal sindaco Romagnoli ha chiuso la seduta del Consiglio comunale di ieri. Diverse e contrastanti le opinioni espresse dai gruppi di maggioranza e di opposizione sull'impasse attuale e sugli scenari futuri del museo: il dibattito è stato aperto da Maurizio Bettazzi, capogruppo di An, che ha suggerito di razionalizzare le spese e diversificare l'offerta del Centro per suscitare maggiore interesse da parte della città e la nascita di un indotto intorno al museo: «Invito la maggioranza a compiere delle scelte che sono ormai necessarie. Non si può più permettere che la gestione sia in mano agli stessi che appena è stata scoperta la pentola si sono scaricati di ogni responsabilità dicendo di non aver colpe per i debiti accumulati e che i bilanci erano sani fino all'anno scorso. Non l'accetto ed è chiaro che qualcuno mente». «Oggi in realtà non è stato scoperchiato nulla - ha aggiunto Massimo Taiti del Nuovo Psi - perchè almeno il 10% delle mie interrogazioni negli ultimi anni è stato dedicato alla situazione del Pecci ed è la prima volta che un sindaco espone un'analisi della situazione in Consiglio. La riflessione sui modi di gestire di questa Amministrazione si allarga però anche ad altre istituzioni, come il Centro giovanile di formazione sportiva, di cui è stata cambiata la gestione nonostante funzionasse benissimo, e il Metastasio di cui si parla di cambiare il direttore anche se gli abbonamenti sono incrementati da 1200 fino a 2100 e il teatro è diventato un fiore all'occhiello della città». Per Mauro Vannoni di Sinistra per Prato viva occorre «che tutti facciano la loro prte senza nascondere la testa come gli struzzi, in modo che quest'istituzione culturale cittadina abbia più attenzione e sia posta nell'ambito delle politiche culturali regionali».
Rifondazione comunista ha affermato di essere contraria alla chiusura del museo, perchè sarebbe una perdita d'identità per Prato: «Prato non deve diventare la dependance culturale di altre città - ha detto il capogruppo Leonardo Becheri - ma ci vuole però più chiarezza sugli enti esterni del Comune, non solo quando si arriva all'emergenza».
«Ringrazio il sindaco per l'atto di coraggio fatto oggi esponendo con onestà la situazione - ha esordito Goffredo Borchi di Fi - Siamo stati lasciati soli dalla Regione, che aveva invece fatto tante promesse sul ruolo di Prato come capofila per l'arte contemporanea in Toscana annunciando contributi e sostegni. E' stato un tradimento politico anche da parte di chi aveva già amministrato la città. Il nostro impegno sarà ora quello di seguire il percorso di risanamento del Pecci».
Gerardina Cardillo dei Ds ha rimarcato la necessità di legare maggiormente il Centro al contesto locale per ricostruirne l'identità e avere un ruolo di promozione dello sviluppo di Prato: «Non è la prima volta che affrontiamo la situazione del museo, perchè si parlò di necessità di risanamento e rilancio anche in fase di discussione di bilancio. L'arte contemporanea deve comunque restare la scelta strategica per giocare un ruolo europeo ed internazionale».
"
352,http://comunicati.comune.prato.it/generali/?action=dettaglio&comunicato=14200500000352,16/04/2005,13:14,Economia,"«Dall'Ue attendiamo interventi concreti»","Il primo cittadino a Bruxelles sul futuro del tessile","Romagnoli: «Non dazi ma il rispetto delle regole di concorrenza che la Cina evade»","«E' una ulteriore occasione per far sentire la voce di Prato. Anche nelle istituzioni comunitarie qualcosa si sta muovendo. Non basta e bisogna andare più avanti. Per questo è importante esserci e farsi ascoltare nell'audizione sul futuro dell'industria tessile e abbigliamento davanti al Parlamento europeo». Inquadra così l'appuntamento di martedì il sindaco Marco Romagnoli, che nella capitale belga parteciperà, in sostituzione di Claudio Martini, nella sua qualità di vice presidente del Comitato delle Regioni europee, all'incontro organizzato dal Parlamento europeo. Un ulteriore avvicinamento al rendez vous programmato per fine maggio a Firenze col commissario europeo, responsabile della politica commerciale, Peter Mandelson.
E a Bruxelles, martedì prossimo, il sindaco Marco Romagnoli si confronterà con Enrique Baron Crespo, presidente della commissione del Parlamento europeo sul commercio internazionale, con l'ambasciatore cinese presso il Wto (l'organizzazione mondiale del commercio) Zhenyu Sun, con i rappresentanti delle direzioni generali sul commecio internazionale e sull'industria della Commissione europea, con Valeria Fedeli, presidente della federazione europea dei sindacati tessili, con Filliep Libeert presidente di Euratex, l'organizzazione europea del tessile e abbigliamento.
Una riunione ad alto livello col sindaco che si farà portavoce delle richieste avanzate da tempo dal tessile pratese (e anche italiano), dalle istituzioni locali, dalle categorie economiche e sociali e dai sindacati del distretto.
Nella sua borsa Romagnoli porterà con sè un dossier con le rivendicazioni di artigiani, Unione industriali e sindacati, che presenterà nell'appuntamento di martedì mattina nella capitale belga.
Cose note, ma che girano attorno alla necessità di gantire le regole della concorrenza a livello internazionale e di dare immediatamente seguito alle linee guida anti Cina, predisposte non più tardi di una decina di giorni fa dallo stesso Commissione europea e illustrate dal commissario Peter Mandelson. «L'Unione europea - dice il sindaco - deve garantire una politica industriale a sostegno delle produzioni europee e quindi del tessile. Non si tratta di mettere dazi, ma di far valere quelle regole di reciprocità e sulla concorrenza che sono presenti negli accordi internazionali e che la Cina non rispetta. Per questo ci attendiamo misure concrete e non più rinviabili». 
«Sono queste le cose che dirò a Bruxelles» aggiunge il sindaco, che precisa: «Nella audizione al Parlamento europeo rappresenterò tutto quello che il distretto ha affermato in questi anni, ha tradotto in piattaforme, e sta affermando. Per noi, per Prato, è importante che l'Europa capisca la necessità di predisporre interventi urgenti contro pratiche non corrette sui mercati internazionali, che mettono in difficoltà le nostre aziende».  "
353,http://comunicati.comune.prato.it/generali/?action=dettaglio&comunicato=14200500000353,16/04/2005,15:08,Circoscrizioni,"Cento candeline per Jean Vigo,  poeta del cinema","Presentata oggi la rassegna cinematografica del 19 aprile","La kermesse, ambientata al teatro Magnolfi , è organizzata dalla Circoscrizione est insieme a Provincia e Comune","Prato rende omaggio ad uno dei registi meno conosciuti dal grande pubblico ma a cui il cinema europeo ed internazionale deve di più: martedì prossimo 19 aprile il teatro Magnolfi farà da cornice alla rassegna cinematografica dedicata al centenario della nascita di Jean Vigo, artista francese nato nel 1905 e morto di tisi nel 1934 a soli 29 anni. L'iniziativa, 'Un poeta tra le avanguardie e il realismo', promossa dalla Circoscrizione est in collaborazione con Comune, Provincia, Consiag, Centro servizi amministrativi di Prato ed Institut francais de Florence, è stata presentata stamani in Palazzo comunale dagli assessori alla Cultura di Comune e Provincia Andrea Mazzoni e Paola Giugni, dal presidente della commissione Cultura della Circoscrizione est Giuseppe Maddaluno e dalla coordinatrice del convegno legato alla rassegna cinematografica Costanza Julia Bani.
Al centro della kermesse ci sarà infatti la cinematografia completa di Vigo, composta da quattro film con una parabola artistica che va dal 1929 al 1934, ripercorsa sia con la proiezione in lingua originale che con gli interventi dei cinque docenti universitari provenienti dagli atenei di Pisa a Venezia che faranno da relatori. I film sono 'A propos de Nice' del 1929, 'La natation par Jean Taris' del 1931,“Zero de conduite”,1933,  e “L’Atalante”, 1934. Personaggio scomodo Jean Vigo per la Francia di quegli anni, lontano dal potere e considerato anarchico, ma che ha rappresentato uno dei più grandi interpreti delle avanguardie del cinema anche se è morto giovanissimo lasciando come testamento solo quattro film, considerati comunque delle pietre miliari dai cinefili. Paradossalmente la sua patria non gli rende il giusto omaggio, al contrario dll'Italia e degli Usa: il 29 aprile infatti al Centro Moma di New York gli sarà dedicata un'iniziativa artistico-cinematografica di cui sarà ospite d'onore la figlia.
Sono state coinvolte anche le scuole superiori nel progetto culturale: i film saranno infatti commentati da quattro studenti del liceo Copernico che hanno svolto in classe una ricerca sul cineasta d'oltralpe con gli insegnanti di francese: «Iniziative come questa sono indice della vitalità culturale di Prato che sa andare anche oltre la scena locale - ha detto l'assessore provinciale Giugni - I temi proposti vengono poi legati con il teritorio scegliendo un'ambientazione ottimale come il teatro Magnolfi, che recentemente è stato inserito nel circuito regionale dei piccoli teatri della Toscana». Quella di martedì saràla prima iniziativa realizzata al Magnolfi con la nuova gestione, che si è insediata l'11 aprile nel teatro che tra una settimana compirà un anno dalla riapertura dopo i lavori di restauro. 
La prima parte della manifestazione sarà introduttiva e didattica, mentre la seconda, che si terrà la sera, avrà un carattere più scientifico per cinefili e addetti ai lavori. Ecco il programma: alle 15.30 apriranno la celebrazione del centenario di Vigo Maria Anna Berti, presidente della Circoscrizione est, e Paola Giugni, assessore alla Cultura della Provincia di Prato. Alle 16.00 l'introduzione ai film sarà fatta dalla dott.ssa Costanza Julia Bani e dalla dott.ssa Stefania Cappellini con la partecipazione degli studenti e alle 16.30 partirà la proiezione dei film del regista francese. Alle 19,30 interventi degli studenti e dibattito coordinato dal prof. Giuseppe Maddaluno, presidente della Commissione Cultura della Circoscrizione Est. alle 21.00 la parola passerà all'assessore alla Cultura Andrea Mazzoni e seguiranno gli interventi degli studiosi Marco  Settimini, “Il corpo, il fantoccio spirituale e lo spettatore deleuziano ne L’Atalante”,  Manuel  Billi, “Le vacanze di Monsieur Vigo a Nizza, l’apoteosi dell’uomo/oggetto lungo la Promenade des Anglais”, Bruno  Voglino “A propos de Vigo: l’inestricabile  intreccio tra vita e opere”, Sandro Bernardi ,“Le trasgressioni poetiche nei film di Jean Vigo”, e  Carlo Montanaro “Il galleggiamento dei corpi  ovvero la banalità del sublime”. Per terminare saranno riproiettati i quattro film: «La rappresentazione si caratterizza per l'innovazione dell'offerta legata alla poesia di Vigo, alla rinascita del Magnolfi e ad un'ottica di partecipazione e condivisione che da spessore a quest'iniziativa - ha aggiunto l'assessore Mazzoni - E' importante infatti collaborare intorno a progetti di qualità coinvolgendo soprattutto i giovani per dare un messaggio di grande vivacità culturale».
"
354,http://comunicati.comune.prato.it/generali/?action=dettaglio&comunicato=14200500000354,18/04/2005,09:57,Autorizzazioni,"Riscaldamenti accesi fino a sabato 23 aprile","Con una delibera della giunta comunale",,"I riscaldamenti potranno restare accesi fino a sabato 23 aprile. Lo ha deliberato la giunta comunale visto l'irrigidimento delle condizioni meteorologiche a seguito delle perturbazioni di questi ultimi giorni. 
 "
355,http://comunicati.comune.prato.it/generali/?action=dettaglio&comunicato=14200500000355,18/04/2005,14:24,Commercio,"Stand con i sapori di Prato alla 69a mostra dell'artigianato","Alla Fortezza da Basso dal 22 aprile al 1° maggio","Iniziativa del comitato 'Genio & Sapori'","Per il secondo anno consecutivo il comitato pratese 'Genio & Sapori' parteciperà alla Mostra mercato internazionale dell'artigianato di cui si svolgerà, dal 22 aprile al 1° maggio, la 69a edizione. In uno stand di venti metri quadrati allestito all’interno del Padiglione Spadolini, al piano attico della Fortezza da Basso (sede della mostra) interamente dedicato a “Il Gusto”, il comitato “Genio & Sapori” proporrà i prodotti tipici di Prato: zuccherini, olio extravergine, biscotti di Prato, mortadella di Prato, vino, vin santo, biscotti della Val di Bisenzio, olio biologico. Sette le ditte presenti nello stand: Agriturismo Corboli; Azienda Le Ginestre; Biscottificio Mattei; Enoteca Gelli; Forno Steno; Frantoio ValledelBisenzio; Salumificio Conti Orlando e Carlo. La partecipazione di 'Genio e Sapori è organizzata da Comune di Prato, Confartigianato di Prato e dal comitato 'Genio & Sapori' .
Durante la mostra, presso lo stand dei prodotti pratesi, sono previsti assaggi e degustazioni.
La mostra dell'artigianato è aperta tutti i giorni dalle 10 alle 23 ad eccezione del 1° maggio quando la chiusura è fissata alle 20.	
Il marchio 'Genio & Sapori' nasce nel settembre 2002, dopo l'adesione del Comune di Prato al progetto regionale «Vetrina Toscana» e racchiude tesori come gli amaretti di Carmignano, la bozza pratese, i biscotti di Prato, la gastronomia della castagna, i fichi secchi di Carmignano, la mortadella di Prato, l’olio, la pasticceria, i vini di Carmignano, il Pinot nero di Bagnolo, gli zuccherini di Vernio.
Al comitato di 'Geno & Sapori' aderiscono l'agriturismo di 'Corboli', l'azienda agricola 'Le Ginestre', il biscottificio 'Antonio Mattei', 'C'è pane e pane', l'enoteca 'Gelli del 1954', il 'Forno Steno', il 'Frantoio Valle del Bisenzio', il salumificio 'Conti Orlando e Carlo'.
 "
356,http://comunicati.comune.prato.it/generali/?action=dettaglio&comunicato=14200500000356,18/04/2005,15:27,"Tempi e Orari","Le attività 2005 del laboratorio del tempo","Iscrizioni aperte dal 4 aprile","Dai corsi di cucito alla danza indiana, dalla calligrafia inglese all'abc del computer","Vuoi imparare a cucire? Sei interessato/a alla pittura e al disegno? Hai solo voglia di pensare al tuo benessere? Magari pensi che sia ora di iniziare a studiare l'inglese e a usare il pc? Oppure vuoi perfezionare la tua calligrafia con il corsivo inglese? Se la risposta è sì a una sola di queste domande, il Laboratorio del tempo, nella sua sede di via Filicaia 34/7, ti aspetta con una ricca gamma di proposte. Il programma di attività 2005 -  messo a punto in collaborazione con le associazioni del territorio -   prevede, infatti, corsi specialistici in grado di soddisfare le più svariate esigenze:  dall'arte del cucito a corsi teorico pratici di pittura e ceramica, dalla ginnastica dolce al rilassamento e alla danza egiziana, dall'abc della lingua inglese ai primi approcci al computer. 
Le iscrizioni sono aperte dal 4 aprile e si possono effettuare tutti i giorni dal lunedì al sabato dalle 10 alle 13 presso la sede del  Laboratorio.
Nella struttura di via Filicaia, inoltre, ogni martedì si tiene 'Il thè al laboratorio, donne e culture che si incontrano'. Continua anche l'Internet point il lunedì e giovedì dalle 10.30 alle 12.30 e il servizio di consulenza legale in collaborazione con l'Ordine degli Avvocati il sabato mattina dalle 10.00 alle 12.30. Infine si ricorda che, presso il Laboratorio del Tempo, nei giorni di mercoledì, giovedì e venerdì,  dalle 10 alle 13, è aperto uno sportello di orientamento al lavoro, alla formazione, all’accesso ai servizi e alle opportunità, rivolto alle donne migranti. Il servizio viene svolto su appuntamento. Per fissare l’incontro telefonare al numero 0574/26602.


IL PROGRAMMA COMPLETO 2005
Arte del cucito
Un orlo, una chiusura lampo che si rompe, un bottone che si stacca, realizzare il modello, tagliare e cucire una gonna e/o un pantalone
8 lezioni di due ore cadauna, ogni lunedì pomeriggio dalle 16.30 alle 18.30, inizio corso lunedì 18 aprile.
Costo Euro 50,00 

Pittura corso teorico pratico
Disegno, acquerello ed olio.
10 lezioni di 2 ore cadauna, ogni venerdì dalle 16.30 alle 18.30, inizio corso venerdì 22 aprile
materiale sarà fornito dalla docente
Costo Euro 60,00

Fabbricare la carta 			
Riciclo di carta usata (imballaggi, giornali etc) e elementi vegetali (spezie, foglie, semi) per fabbricare nuovi fogli fatti a mano e molto originali.
Al corso possono partecipare sia adulti che bambini dagli 8 anni in su
4 lezioni di due ore cadauna, ogni martedì dalle 16.30 alle 18.30, inizio del corso martedì 19 aprile
Il materiale sarà fornito dalla docente
costo Euro 25,00.

Tecniche di tintura indiana su stoffa 		
Viene riscoperta la nobile e antica arte di tingere i tessuti con metodi artigianali utilizzando fibre e prodotti naturali.
4 lezioni di due ore cadauna, ogni martedì dalle 16.30 alle 18.30, inizio del corso martedì 17 aprile
Il materiale sarà fornito dalla docente
costo Euro 25,00.

Ceramica di base 			
Nozioni sulla manipolazione dell’argilla, questa splendida sostanza su cui poggia la storia dell’uomo, utilizzando la tecnica del lucignolo per creare ciotole.
4 lezioni di due ore cadauna, ogni martedì dalle 16.30 alle 18.30, inizio del corso martedì 14 giugno
Il materiale sarà fornito dalla docente
costo Euro 25,00.

Inglese di base
Lunedì/Giovedì  dalle 18.00 alle 20.00
15 lezioni di due ore cadauna
costo Euro 60,00 

Pittura su vetro I livello
4 lezioni di due ore cadauna, ogni mercoledì dalle 16.00 alle 18.00  	
costo 30 Euro

Pittura su vetro II livello
4 lezioni di due ore cadauna, ogni lunedì dalle 16.00 alle 18.00   	
costo 30 Euro

Disegno e pittura
10 lezioni di due ore cadauna, ogni venerdì dalle 10.00 alle 12.00		
costo Euro 50,00

Alfabetizzazione telematica di base
6 lezioni di 1.30 cadauna, ogni venerdì dalle 17.30 alle 19.00, inizio del corso venerdì 22 aprile
costo Euro 45,00

Parole nel vento
10 lezioni di due ore cadauna, ogni venerdi dalle 15.00 alle 17.00, inizio del corso venerdì 22 aprile
costo Euro 45,00

Sliding doors
Presentazione del corso venerdì 22 aprile alle ore 17.15

ABC computer
6 lezioni due ore cadauna, ogni mercoledì dalle 17.30 alle 19.30, inizio del corso mercoledì 27 aprile
costo Euro 15,00

Rilassamento
Semplici pratiche di vocalizzazione per dare equilibrio e rilassamento al corpo attraverso il suono.
9 lezioni di 1 ora ciascuna ogni martedì dalle 10 alle 11.
Costo: 15 euro.

Ginnastica dolce
Corso bisettimanale nei giorni mercoledì e venerdì in orario: 09.00/10.00 e 10.00/11.00  dal 15 aprile al 30 giugno 2005 
Materiale necessario: materassino da palestra
costo mensile del corso Euro 25,00
La quota d'iscrizione per ciascuna attività dovrà essere pagata al primo incontro. 

Danza egiziana
Molto feminile, adatta a tutte le età , sviluppa la conoscenza di sè e aiuta , grazie alla particolarità dei suoi movimenti, a trovare armonia e benessere.
Corso settimanale di venerdì dalle 21 alle 22.30 dal 6 maggio al 24 giugno.
Costo mensile: 25 euro

Calligrafia stile inglese
Il piacere di scrivere con l'eleganza del corsivo inglese
9 lezioni di 1 ora e 30 ciascuna ogni martedì dalle 16.30 alle 18
Costo: 15 euro.

Abc della lingua inglese
Incontri per avvicinarsi alla lingua inglese e apprendere frasi di uso corrente.
8 lezioni di 1 ora ciascuna ogni mercoledì dalle 18 alle 19.
Costo: 15 euro.

Abc conversazione spagnola
Incontri per avvicinarsi alla lingua spagnola e apprendere facili frasi di uso corrente.
5 lezioni di 1 ora ciascuna il venerdì dalle 17.30 alle 18.30.
Costo: 15 euro.


"
357,http://comunicati.comune.prato.it/generali/?action=dettaglio&comunicato=14200500000357,18/04/2005,14:53,Appuntamenti,"25 aprile, festeggiamenti con un nuovo look","Nuovo allestimento per piazza delle Carceri e nuovo percorso","Le celebrazioni cominceranno già il 24 aprile con un ricco programma di appuntamenti","La Liberazione compie 60 anni e per festeggiare l'anniversario con maggiore solennità quest'anno sarà teatro delle celebrazioni una piazza S. Maria delle Carceri rinnovata e più ampia: infatti è stata eliminata l'aiuola centrale dalla piazza creando un unico spazio aperto e senza ostacoli tra il Castello dell'Imperatore e il monumento ai Caduti. Il nuovo allestimento, che sarà terminato nell'arco di questi giorni in tempo per il 25 aprile, darà più spazio e maggior risalto alle manifestazioni ufficiali. La prima ad inaugurare la nuova sistemazione sarà appunto quella legata all'anniversario della Liberazione nazionale: il Comune sta organizzando un programma di celebrazioni che partirà dal giorno precedente e che proseguirà durante tutta la giornata del 25 aprile richiamando anche il tema della pace.
Il giorno della ricorrenza a partire dalle 8.00 saranno deposte le corone d'alloro davanti ai monumenti ai Caduti presenti in tutto il territorio. Alle 9.00 in piazza delle Carceri ci sarà la cerimonia dell'Alzabandiera effettuata su tre nuovi grandi pennoni installati davanti al Castello dell'Imperatore a cura delle Associazioni combattentistiche e d'arma.  Alle 9.30 la Messa in Cattedrale. Ma la nuova disposizione di piazza S. Maria delle Carceri non è l'unica novità di quest'anno: è stato modificato infatti anche il percorso del corteo che attraverserà le vie del centro: la sfilata, guidata dal sindaco Marco Romagnoli, partirà alle 10.30 da piazza del Duomo e percorrerà via Garibaldi, via Verdi, via Mazzini e piazza S. Marco per raggiungere viale Piave, da cui per la prima volta si arriverà in piazza delle Carceri, anzichè da via S. Bonaventura come in passato. Sarà presente il Gonfalone storico del Comune, accompagnato dai valletti e dalla banda municipale Cesare Ciardi. Alle 11.15 in piazza del Comune il sindaco terrà l'orazione ufficiale dedicata alla ricorrenza. I festeggiamenti si chiuderanno nel pomeriggio alle 17.00 sempre in piazza del Comune, dove si terrà lo spettacolo musicale 'Un canto per la pace' del gruppo Tuscae gentes con Daniele Poli e Anna Granato: l'iniziativa è organizzata dal Comune insieme alla Provincia e al Comitato per le celebrazioni del 60° anniversario della Resistenza e della Liberazione.
Non poteva mancare all'appuntamento il Museo della Deportazione di Figline con il suo Centro di Documentazione della Deportazione e della Resistenza, che resterà aperto per tutta la giornata in orario 9.30 – 18.30 con ingresso libero. Al Museo saranno proposte visite guidate a ripetizione e nella sala video del Centro di documentazione verranno proiettati filmati sulla Resistenza. Il numero di tel. è 0574-461655 e l'autobus per raggiungere il Museo è la linea n.12.
Domenica 24 invece la Liberazione dall'occupazione nazi-fascista sarà festeggiata in un luogo significativo per l'anniversario: a Valibona, borgo rurale sulla sommità della Calvana a cavallo tra i comuni di Calenzano, Prato e Barberino, dove si tenne la famosa battaglia del 3 gennaio 1944 tra un gruppo di partigiani che vi si erano rifugiati e la Guardia nazionale repubblicana. Nel verde di Valibona si terrà 'A piedi in Calvana, per un futuro di Pace e di solidarietà tra i popoli', organizzato da Anpi, dai comitati per le celebrazioni del 60° anniversario della Liberazione, dalla Provincia e dal Comune di Prato, dai Comuni di Campi, Calenzano  e Vaiano e con il patrocinio di Regione e Provincia di Firenze. Parteciperà anche il presidente della Regione Claudio Martini, che interverrà alle 11.30 prima del pranzo sul prato, a cui seguiranno musica teatro ed intrattenimento con aquiloni, mongolfiere ed escursioni."
358,http://comunicati.comune.prato.it/generali/?action=dettaglio&comunicato=14200500000358,18/04/2005,13:49,Sport,"Premiati da Milone due studenti del corso di grafica","Con una cerimonia all'istituto Datini","I loghi vincenti caratterizzanno il Cgfs e una trasmissione di Tv Prato","Premiati con una pergamena - ricordo due allievi dell'Istituto Datini, Elena Paradiso e  Lorenzo Gestri che hanno disegnato i loghi vincenti del concorso indetto dall'assessorato allo sport del Comune di Prato. L'assessore allo Sport, Aldo Milone, insieme alla neo-presidente del Cgfs, Fulvia Bendotti, nel corso di una cerimonia che si è tenuta oggi nell'aula multimediale dell'istituto Datini, hanno consegnato il riconoscimento per i migliori elaborati grafici ai due vincitori.
Elena Paradiso, terza C corso di grafica, seguita dalla professoressa Lizzardo, è l'autrice del logo scelto come sigla di una trasmissione realizzata da Tv Prato in collaborazione dell'assessorato allo Sport. La tramissione, intitolata  'Un Prato di Sport', è mensile e va in onda il venerdì alle 23.10 con replica il sabato  alle ore 20. Il nuovo programma televisivo tratterà di tutti gli aspetti delle varie discipline sportive e costituisce il complemento di una trasmissione radiofonica settimanale già in onda da tre anni ogni giovedì alle 18.30 su Radio Antenna Toscana Uno. La trasmissione radiofonica si può seguire anche sul sito internet del Comune di Prato. 
Lorenzo Gestri, quarta G corso di grafica, seguito dal professor Abbandoni, è l'autore del logo scelto per un progetto del Centro giovanile di formazione sportiva, associazioni delettantistiche, i 'centri sportivi di specializzazione'.
Con la premiazione di stamani si conclude un percorso iniziato nel novembre scorso, quando l'assessorato allo Sport diede incarico all'istituto Datini di far realizzare agli studenti del corso di grafica alcuni elaborati per l'individuazione di un logo. In cambio l'assessorato avrebbe donato alla scuola materiali e attrezzature sportive. 'Ci siamo trovati davanti a numerosi elaborati e tutti molto interessanti, ha commentato Milone di fronte a una numerosa platea di studenti. Ne abbiamo scelti due, ma non è detto che che non possano esserne utilizzati anche altri, altrettanto meritevoli, per future manifestazioni organizzate dal Comune.'
In cambio l'assessorato ha donato al Datini un tavolo da ping pong, un tappeto per la ginnastica artistica e alcuni set per badminton.

"
359,http://comunicati.comune.prato.it/generali/?action=dettaglio&comunicato=14200500000359,18/04/2005,18:59,Giovani,"Officina giovani, la città dei ragazzi di ogni età","Il sopralluogo della commissione per le politiche formative","Illustrati ai commissari comunali lo stato attuale della struttura, il suo uso e il progetto per il secondo lotto dei lavori","Oltre 100 progetti presentati ogni anno tra musica, teatro ed avvenimenti, 500mila contatti all'anno per il sito internet, quanto quelli della Rete civica, 2400 iscritti nella mailing list per avere informazioni sulla programmazione e più di 2000 metri quadrati a disposizione dei giovani di ogni età per fare e ascoltare musica, stare insieme, imparare, navigare su internet e molto altro con uno sguardo anche all'Europa attraverso la finestra del Punto giovani Europa e l'Eurodesk: sono questi i numeri e le caratteristiche della 'città dei giovani' che è nata negli spazi degli ex Macelli pubblici. Oggi pomeriggio la Commissione per le Politiche formative, presieduta da Luciano Bartolotti ha effettuato un sopralluogo ad Officina giovani insieme all'assessore alla Cultura Andrea Mazzoni, al responsabile dell'Osservatorio per le politiche giovanili Francesco Carnevale e a Stefano Totti del Servizio edilizia pubblica del Comune per verificare lo stato attuale dei locali ed il loro utilizzo e la futura conformazione della struttura quando sarà realizzato il secondo lotto dei lavori di recupero. 
Già adesso comunque gran parte dell'area degli ex Macelli viene utilizzata per gli avvenimenti del ricchissimo programma di Officina e quando i lavori partiranno si procederà per lotti in modo da lasciare il più possibile aperti gli spazi. Nell'ambito della prima trance, iniziata nel giugno 2003 e conclusasi un anno dopo con una spesa di un milione di euro, è stata restaurata la palazzina in cui si sono trasferiti il Punto giovani Europa, l'Osservatorio per le politiche giovanili e l'Atelier multimediale. 
Officina Giovani si candida a diventare così - una volta concluse tutte le fasi della ristrutturazione - un vero e proprio centro per i giovani artisti e non, ma anche il punto di riferimento per le politiche giovanili di area metrolopitana per Firenze, Prato e Pistoia. 
Come ha spiegato Francesco Carnevale, grazie alla collaborazione sinergica tra assessorato alla Cultura, la gestione di Officina e i giovani stessi che propongono le proprie iniziative da ambientare nei suggestivi spazi degli ex Macelli, tutte gli appuntamenti in calendario sono completamente gratuiti e la programmazione è di grande qualità e varietà, ma con costi limitati: per il programma 2005, a cui hanno collaborato l'assessorato, l'associazione regionale TraArt e Porto Franco, sono stati messi in bilancio 45mila euro, divisi tra corsi e laboratori di vario genere, dalla fotografia, alla scrittura e alla danza, mostre, eventi musicali come 'Un produttore per la tua band', 'Banco rock' e 'JazzOfficina', concerti e spettacoli teatrali. Ad Officina sarà ambientata anche la mostra di Networking, iniziativa di laboratori artistici a livello regionale che ha visto la partecipazione di sei Comuni della Toscana tra cui Prato.
Il Punto giovani Europa, inauguato nello scorso novembre, fra l'altro informa sui corsi di formazione professionale, di specializzazione, su stage e borse di studio in Italia e all'estero e funziona anche come punto Eurodesk, che offre notizie complete e aggiornate su tutti i programmi europei rivolti ai giovani nei settori della cultura, della formazione, del lavoro, della mobilità giovanile e del volontariato. L'Osservatorio Politiche giovanili invece si propone di rilevare i bisogni del pianeta giovani, di interpretarli e farli conoscere. 
Una volta conclusa la ristrutturazione, al piano superiore sarà ricavato lo spazio destinato al nascente Forum dei Giovani. 
Il secondo lotto dei lavori sarà finanziato per 700mila euro dalla Regione e per 800mila dal Comune: il progetto definitivo è pronto e per passare alla fase esecutiva e alla gara d'appalto si attende l'arrivo del finanziamento. La trance comprende il recupero dei quattro capannoni con la realizzazione di un laboratorio teatrale con camerini, un piccolo teatro con sala danza, centri video, sala prove con spazio di registrazione. Il corpo centrale che fino ad oggi ospitava l'atelier di pittura diventerà uno spazio con aule per i corsi e un laboratorio di computer. Resta l'atelier di pittura con in più una sala espositiva. L'ex stalla invece, finora inutilizzata, farà parte del terzo lotto e diventerà un ristorante-bar, con la cucina al piano inferiore. 
Le ex celle frigo, dove finora c'era la sala danza, si trasformeranno in un auditorium/cineforum più un grande centro di produzione video. 
Lo spazio che ospitava fino ad oggi laboratori vari, acquisirà un'identità più precisa e diventerà sala prove per la musica. Il piazzale verrà asfaltato e appiattito, per ricavarci un'arena estiva. In tutto lo spazio a disposizione che sarà recuperato è di 8000 metri quadrati: «Non si può parlare di cultura se non si parla di giovani - ha detto l'assessore Mazzoni - e Officina giovani rappresenta il punto d'incontro tra le proposte culturali fatte dall'assessorato e gli stimoli provenienti dall'universo giovanile. Questo rapporto di scambio da vita ad una fucina di arte e cultura che da spazio alle più varie forme di espressione ed esigenze».



"
360,http://comunicati.comune.prato.it/generali/?action=dettaglio&comunicato=14200500000360,19/04/2005,14:56,Circoscrizioni,"Le iniziative delle Circoscrizioni Ovest e Centro","60° anniversaio della Liberazione","Il programma si estende dai giorni precedenti la ricorrenza al 25 aprile","Nella ricorrenza  del  60° anniversario della Liberazione la Circoscrizione Prato Ovest, in collaborazione con l’Anpi provinciale, ha organizzato giovedì 21 aprile alle ore 18, nella sede del centro civico in via Isidoro del Lungo 12 Galciana, un incontro commemorativo su «La Resistenza a Prato» con le testimonianze di: Ennio Saccenti presidente dell’Anpi di Prato, Giorgio Macrì vice presidente dell’Anpi di Prato e Riccardo Cammelli storico della Resistenza.
Mentre lunedì 25 aprile alle ore 17,30 al Centro Sociale di Borgonuovo, via Lorenzo da Prato 17, verrà rappresentato lo spettacolo «Storia, geografia e lettere. Poi s'interroga» lettura di brani tratti da Pappagalli verdi di Gino Strada, la regia è di Roberto Carlesi.
Le iniziative della Circoscrizione Prato Centro inizieranno venerdì 22 aprile alle ore 21 al Teatro Colosseum (San Giusto), con un concerto musicale in ricordo di Roberto Castellani, con Riccardo Galardini (chitarra) e Carlotta Vettori (Flauto), poesie e testimonianze a cura di Walter Bandelloni e Camilla Brunelli.
Proseguiranno sabato 23 aprile alle ore 10 con una visita al Museo della Deportazione e alle ore 21, al centro polivalente 'M.Ventrone' via delle Gardenie, la proiezione del video «Luci nel buio» di Gabriele Cecconi. Saranno presenti Ennio Saccenti presidente Anpi di Prato, Rosita Mattei presidente della Circoscrizione Centro e Domenico Peris presidente della commissione cultura e politiche giovanili."
361,http://comunicati.comune.prato.it/generali/?action=dettaglio&comunicato=14200500000361,19/04/2005,13:46,Sociale,"Prestiti agevolati a tasso zero per cittadini in difficoltà","Le domande a  partire dal 27 aprile","L'importo massimo è di 5mila euro da rimborsare con rate fino a  60 mesi","Prestiti agevolati a tasso zero per i cittadini che si trovano temporaneamente in una situazione di difficoltà economica sono stati messi a disposizione dalla Regione Toscana e serviranno a risolvere esigenze di alloggio, formazione, situazione lavorativa, problemi sanitari. A partire dal  27 aprile i cittadini residenti nel comune di Prato e nei comuni della provincia (Vernio, Vaiano, Cantagallo Montemurlo, Poggio a Caiano e Carmignano) potranno presentare la domanda, ciascuno al proprio Comune di residenza,  per accedervi.
L'importo massimo del prestito è di cinquemila euro da restituire in rate periodiche fino a 60 mesi.
Per  ottenere l'agevolazione il richiedente dovrà essere in possesso di questi requisiti: cittadinanza italiana, o carta o permesso di soggiorno;
residenza in uno dei Comuni toscani che aderiscono al fondo; aver compiuto 18 anni; aver percepito un reddito familiare, come determinato da attestazione ISEE non superiore a euro 17 mila e non inferiore a euro 2.500 calcolato sull’ultima dichiarazione dei redditi; avere una situazione socio-economica tale da consentire una ragionevole capacità di rimborso; non godere di altre agevolazioni della stessa natura; non avere una situazione debitoria che evidenzi l’assoluta incapacità di rimborso. 
Per coloro che risiedono nel comune di Prato, i moduli per le domande potranno essere reperiti presso l'Urp Sportello Amico, sul sito del Comune, o presso il settore Servizi Sociali del Comune in via Migliorati 1, dove le domande verranno raccolte una volta completate.
Le domande dovranno essere corredate dalla documentazione che dimostri lo stato di difficoltà economica e le relative spese, nonché della situazione economica (attestazione ISEE) da effettuarsi presso i Caaf.
Il Comune inoltrerà mensilmente le domande, corredate da un parere,  alla Fidi Toscana che provvederà a stendere una graduatoria per zona e, tramite un istituto bancario convenzionato,  erogherà il prestito. 
Saranno valutati quali criteri di priorità,  la presenza di problemi legati all’alloggio; l'aumento del carico familiare;  la perdita o riduzione del lavoro; la presenza di anziani non autosufficienti o disabili.
L’iniziativa a carattere sperimentale sarà operativa per Prato e  per gli altri Comuni della Provincia fino all’esaurimento dei fondi regionali.  
"
362,http://comunicati.comune.prato.it/generali/?action=dettaglio&comunicato=14200500000362,20/04/2005,13:42,Urbanistica,"Tempi ridotti per i nulla osta paesaggistici e pratiche on line","Presso il Servizio delle istanze edilizie","Cambia l'orario al pubblico dello Sportello per le attività edilizie","Interesseranno in particolare architetti, ingegneri, geometri  e periti industriali, ma in generale anche privati cittadini le nuove attività in via di sperimentazione presso il Servizio istanze edilizie del Comune. 
La prima riguarda la Conferenza dei servizi con la sovrintendenza ai beni ambinetali.
In questo ambito è già avviata la sperimentazione tra il Servizio istanze edilizie del Comune e la Sovrintendenza ai Beni Ambientali per la gestione di tutte le pratiche relative alle autorizzazioni paesaggistiche e al nulla-osta per i vincoli monumentali.
La sperimentazione è legata all'impegno di entrambi gli enti di fissare un fitto calendario di incontri per l’esame congiunto di tutte le pratiche interessate dai vincoli in questione.
Ciò dovrebbe in concreto consentire di eliminare  l’attesa di 30 giorni per le pratiche paesaggistiche e di ridurre a 60/90 giorni i tempi per ottenere i nulla-osta  momumentali.
Secondo i responsabili dello Sportello per l'attività edilizia, da questa prima fase di sperimentazione si stanno ottenendo ottimi risultati che sono di stimolo al serio impegno di entrambi gli Enti. 
Pertanto si suggerisce ai cittadini interessati  di richiedere i nulla-osta monumentali solo presso lo Sportello per l’Attività Edilizia, invece che a Firenze.
L'altra novità riguarda la comunicazione on line delle pratiche edilizie. 
Il Servizio istanze edilizie sta attivando la gestione telematica delle comunicazioni sulle pratiche edilizie, sia per i rapporti con gli Enti che partecipano al procedimento, sia con i soggetti interessati.
Lo scopo è diminuire le quantità di comunicazioni cartacee, riducendo i tempi del procedimento e le attività di spedizione o trasporto.
In tal senso è in corso di attuazione una sperimentazione con l’ ASL,  per i pareri igienico-sanitari, mentre è già possibile ricevere le comunicazioni in e-mail relativamente alla fase edilizia.
E' stata pensata anche la domiciliazione dei richiedenti presso lo studio professionale, che è un’opzione già presente nei modelli  delle DIA e Permesso di Costruire. Inoltre,  è possibile inserirsi in questo collegamento telematico presentando le pratiche on-line.
Cambia, infine, l'orario dello Sportello per l’Attività Edilizia. A partire da giovedì  28 aprile 2005, la Sportello  sarà aperto al pubblico nei medesimi orari di apertura di tutti gli altri sportelli settoriali del Comune: lunedì dalle 9 alle 13 e dalle 15 alle 17; giovedì dalle 9 alle 13 e dalle 15 alle 17; mercoledì dalle 9 alle 13.





"
363,http://comunicati.comune.prato.it/generali/?action=dettaglio&comunicato=14200500000363,19/04/2005,15:20,Circoscrizioni,"Un seminario per educare all'ambiente","Al centro civico di via Isidoro del Lungo","Partecipano anche gli assessori di Provincia e Comune Stefano Arrighini e Camilla Curcio","«Educare all'ambiente. Quali prospettive per un'educazione ambientale permanente sul territorio», questo il titolo del seminario che la Circoscrizione Ovest ha organizzato, in collaborazione con l'assessorato all'Ambiente venerdì 22 aprile al Centro Civico di Galciana, via Isidoro Del Lungo 12.
Il seminario inizierà alle 14,30 con il saluto e l'introduzione del presidente della Commissione ambiente e verde pubblico della Circoscrizione Michele Allocca; alle 14,40, D.Mammini dell'Istituto comprensivo Gandhi, G.Celli dell'Istituto comprensivo Puddu e P. Calusi dell'istituto comprensivo Mascagni, illustreranno «L'esperienza delle scuole per la formazione dei giovani». Alle 15,20 sul tema «Il contributo delle associazioni e delle aziende di pubblico servizio per l'educazione ambientale» interverranno C. Tacconi di Legambiente Prato, C. Nannicini e P. Tassi del WWF Prato, D. Tozzi del Centro di Scienze naturali di Galceti e S. Mazzuoli di Asm. Infine, sul tema «Il ruolo delle istituzioni» interverranno gli assessori all'Ambiente di Provincia e Comune di Prato Stefano arrighini e Camilla Curcio.
"
364,http://comunicati.comune.prato.it/generali/?action=dettaglio&comunicato=14200500000364,19/04/2005,14:06,Agenda,"Medaglia d'oro per i cento anni della concittadina Gina Fedi","Oggi, 19 aprile, alle 16 in via dell'Alberaccio 134","Gli auguri dell'amministrazione comunale","Compie oggi cento anni la nostra concittadina Gina Fedi. Un rappresentante del Comune farà personalmente gli auguri alla centenaria visitandola oggi 19 aprile, alle 16,  nella sua abitazione, in via dell'Alberaccio 134, e portando in dono la medaglia commemorativa del centesimo compleanno, con le felicitazioni e gli auguri più sinceri dell'amministrazione comunale e di tutta la città."
365,http://comunicati.comune.prato.it/generali/?action=dettaglio&comunicato=14200500000365,19/04/2005,15:42,"Conferenza stampa","«Il tesoro di Prato» in mostra in Giappone","Giovedì 21 aprile, ore 12,00, Sala Giunta","Sessanta opere dal Museo civico e prestate dalla Curia esposte in tre città nipponiche","Sessanta opere, provenienti dal Museo civico e alcuni significativi pezzi prestati dalla Curia, fra cui i maggiori capolavori presenti a Prato di Filippo Lippi e del figlio Filippino, saranno esposte in tre diverse città del Giappone. 
Per illustrare l'operazione è convocata per giovedì 21 aprile, alle oere 12,00, nella Sala Giunta del Palazzo comunale una CONFERENZA STAMPA.
Alla conferenza stampa parteciperanno l'assessore alla Cultura Andrea Mazzoni, Maria Pia Mannini conservatrice del Museo civico, il prof. Osano dell'Università di Tokyo, il soprintendente Bruno Santi per i Beni architettonici e il paesaggio, il patrimonio artistico e demoetboantropologico, Cristina Gnoni della Soprintendenza per i Beni artistici e architettonici, don Renzo Fantappiè responsabile dell'Ufficio diocesano per i beni culturali, Claudio Cerretelli direttore dei Musei diocesani.        "
366,http://comunicati.comune.prato.it/generali/?action=dettaglio&comunicato=14200500000366,20/04/2005,15:15,Ambiente,"Telefonia mobile, modifiche al regolamento","Esaminata la nuova stesura dopo le osservazioni","La Commissione consiliare discute le nuove norme per gli impianti di ripetizione","La tutela dei siti sensibili, il catasto degli impianti di ripetizione e la progettazione adeguata delle nuove antenne con localizzazioni dove possibile su aree comunali o pubbliche sono i capisaldi del Regolamento comunale per la progettazione e la gestione degli impianti di telecomunicazione che insieme al Piano particolareggiato per la localizzazione delle stazioni radio base per la telefonia è approdato lunedì scorso all'esame della Commissione consiliare Territorio e Ambiente. Si è trattato del primo debutto della stesura rivista alla luce delle osservazioni presentate dai gestori del servizio, comitati e cittadini nel tempo previsto dopo l'adozione dei due strumenti normativi, avvenuta nell'aprile dell'anno scorso: il Piano è diventato infatti esecutivo a maggio 2004 e fino a settembre sono state presentate le osservazioni che sono state valutate dai progettisti incaricati dal Consiag, a cui è stata demandata la competenza in materia, l'architetto Alessandro Bracci e gli ingegneri Giovanni Medici e Virgilio Chiani, con il coordinamento dell'Ufficio Ambiente del Comune. Quasi tutte accolte o parzialmente accolte le richieste presentate ad esempio dal Conacem, il Comitato nazionale di controllo delle emissioni magnetiche. Sulla base delle osservazioni approvate il Piano è stato modificato, anche se è stato mantenuto l'impianto originario delle linee guida adottate l'anno scorso.
Dopo la prima illustrazione fatta alla Commissione consiliare dall'assessore all'Ambiente Camilla Curcio i passi successivi saranno ora il rinvio alle Circoscrizioni e degli incontri pubblici che l'assessore intende organizzare con i comitati cittadini sparsi per il territorio. Poi il Regolamento ed il Piano giungeranno nuovamente sul tavolo della Commissione Territorio ed Ambiente per il secondo esame e infine approderanno in Consiglio comunale per la discussione e l'approvazione definitiva.
Le finalità rimangono le stesse, suddivise in 21 articoli che regolano la materia delle installazioni e delle emissioni: minimizzare l'impatto urbanistico, paesaggistico ed ambientale delle nuove installazioni favorendo la ricollocazione di quelle esistenti che devono essere risanate, in modo da curare maggiormento l'aspetto dell'inserimento ambientale, dare particolari tutela ed attenzione alle aree sensibili, ridurre al minimo l'esposizione alle radiazioni non ionizzanti, razionalizzare la collocazione degli impianti, collocare gli impianti dove possibile in aree di proprietà comunale o rese disponibili dall'Amministrazione, formare, aggiornare e gestire il catasto degli impianti, una delle novità più importanti dello strumento normativo, introdurre un sistema di rilevamento per il monitoraggio continuo dei campi elettromagnetici sviluppati per verificare la rispondenza delle emissioni a quelle dichiarate in fase previsionale, consentire l'erogazione del servizio, la progettazione adeguata ed infine il controllo e il sanzionamento delle azioni contrarie ai principi espressi. 
Nel Piano sono state inserite anche le nuove collocazioni di impianti che l'Amministrazione comunale ha ritenuto necessarie al servizio, in numero minore comunque rispetto a quelle proposte dai gestori di telefonia mobile. Ecco l'elenco completo, che include le stazioni radio base esistenti e le localizzazioni utilizzabili dai gestori al fine di realizzare i piani di rete: rotatoria Asse delle Industrie a S. Maria a Colonica, rotatoria Asse delle Industrie Via Fonda di Mezzana – Via del Ferro
Rotatoria Asse delle Industrie a Paperino, impianto Depuratore Baciacavallo, rotatoria Asse delle Industrie Via Paronese - Via dei Fossi, rotatoria Asse delle Industrie Via Paronese – Viale XVI Aprile,
rotatoria Via  per Iolo – Via Manzoni a Iolo,
pozzo Publiacqua Via Tobbianese a Tobbiana, parcheggio Via di Maliseti, sottopasso Via Ciulli a Galciana, svincolo Viale Nam Dinh – Via Corelli a San Paolo, ponte sulla Ferrovia a San Paolo, parcheggio Via del Purgatorio, parcheggio Via per Iolo, rotatoria  Viale XVI Aprile – Via Piemonte, rotatoria  Viale XVI Aprile – Via delle Risaie, rotatoria  Via Traversa del Crocifisso – Via del Molinuzzo, area verde lungo Via Traversa del Crocifisso, rotatoria  Via delle Fonti – Via Traversa delle Ripalte, rotatoria  Via delle Fonti – Via delle Viottole, rotatoria  Viale della Repubblica – Viale Leonardo da Vinci, rotatoria  Via Ferrucci -  Viale Leonardo da Vinci a Mezzana, parcheggio Tir e fiera a Mezzana, rotatoria  Via Firenze, Viale Borgo Valsugana, via Firenze - Stadio, rotatoria  Viale Leonardo da Vinci  -  Via Fiorentina, nuova sede Consiag Via Panziera, parcheggio Lam  Via Nenni - Viale Leonardo da Vinci, parcheggio Piazza Ebensee, parcheggio Via Galcianese, rotatoria Viale Leonardo da Vinci – Viale Allende – Viale Chang Zhou, rotatoria Viale Leonardo da Vinci – Via dei Trebbi a Galciana, depuratore del Calice, parcheggio Via Valdingole, pozzo Publiacqua Via Traversa Vicinale, Centrale Publiacqua Falda 1 nel Macrolotto 1, serbatoio Castellina Publiacqua, autoclave Pizzidimonte Publiacqua, impianto Publiacqua Filtrazione Nosa, area Consiag Tavola 1° salto / 2° salto a Tavola, area Publiacqua Cilianuzzo, piazza del Mercato Nuovo, area  attigua a Campo Sportivo di Sant'Ippolito, rotatoria Via di Maliseti – Via della Pace – Via del Guado  a Narnali, piazzola Via Montalese / Via Dogaia, rotatoria Viale Fratelli Cervi - Via VII Marzo a Galcetello, rotatoria Viale Fratelli Cervi - Via di Cantagallo a Coiano, parcheggio Viale Galilei, deposito Publiacqua Viale Fratelli Cervi – Via Palandri a Santa Lucia, piazza Mercatale, via Fioravanti, via Figline, parcheggio Stazione Centrale lato Calvana, via Cava a Cafaggio, via Gagarin, piazzola Via del Lazzeretto / Via Edison. 
La collocazione del Sottopasso Via Ciulli a Galciana è da considerarsi provvisoria e sarà soggetta a impegno a rimozione in caso di interferenza con le future infrastrutture ospedaliere. La collocazione di Piazza Mercatale sarà soggetta a impegno a rispettare quanto previsto dal futuro progetto di recupero architettonico dell’intera piazza già programmato dall’Amministrazione Comunale.
E' stato poi previsto un elenco di impianti da riposizionare da parte dei gestori accogliendo le richieste di spostamento fatte dai residenti delle zone. L'Amministrazione comunale concorderà con i gestori la ricollocazione delle in altri siti, in parte già indicati nel Piano. Ecco quali sono: 
Tim Prato centro in Via Convenevole, 34, via Marianna Nistri, Maliseti in via Ceri 13/15, Galciana, via del Fondaccio; Vodafone Narnali in via della Pace – Via Legnano, via Liliana Rossi, Cafaggio in via Viuccio, S. Ippolito in via Peschiera, Fonti basse in via Edison, non ancora realizzata; Wind a Galciana in via Renzo Degli Innocenti, Via di Coiano, 17, campo Sportivo, Via Firenzuola, 31, a Tobbiana in via per Casale; H3g in via di Ciano 17, via Marianna Nistri 10, via Firenzuola 31 e via Maroncelli, 25.	

 


"
367,http://comunicati.comune.prato.it/generali/?action=dettaglio&comunicato=14200500000367,20/04/2005,13:42,Sociale,"Vacanze anziani, pre- iscrizioni aperte dal 26 al 29 aprile","Per le donne con più di 60 anni e uomini con più di 65 anni","Le domande presso il Centro Sociale di via Tintori 62","Da martedì 26 a venerdì 29 aprile sono aperte le pre-iscrizioni per le vacanze anziani presso la sede del
Centro Sociale, in via Tintori  62, che le raccoglierà  dalle 9 alle 12 e dalle 15.30 alle 17.30. Anche quest'anno, le vacanze anziani sono promosse dal Comune di Prato, in collaborazione con Auser comprensoriale Prato, Auser Verde Argento, Antea, Ada e Cupla. Per partecipare occorrono i seguenti requisiti: essere residenti nel Comune di Prato; essere autosufficienti; avere un età minima di 60 anni per le donne (nate, cioè, entro il 31/12/1945) e 65 anni per gli uomini (nati, cioè, entro il 31/12/1940).
Per i coniugi è sufficiente l'età prescritta di uno dei due; non essere collocati al lavoro; non usufruire per l'anno in corso del contributo a parziale rimborso per soggiorni estivi di soggetti invalidi civili o del lavoro.
Le informazioni sulle località di vacanza e i relativi periodi, le tariffe, la documentazione da produrre si potranno avere nella sede del Centro Sociale, dove agli interessati verrà fissato un appuntamento per la presentazione della domanda di iscrizione.
Le domande di iscrizione saranno raccolte sempre presso la sede del Centro Sociale (via Tintori 62) dal 2 al 13 maggio (sabato e festivi esclusi) dalle 8,30 alle 12,30, in base all'appuntamento dato al momento della pre-iscrizione.

"
368,http://comunicati.comune.prato.it/generali/?action=dettaglio&comunicato=14200500000368,20/04/2005,14:05,"Tempi e Orari","Il programma 2005 del laboratorio del Tempo","Iscrizioni aperte dal 4 aprile","Corsi per tutte le esigenze","Corsi di cucito, pittura, disegno, corsi di danza e  ginnastica dolce, corsi di inglese, spagnolo,  di computer e calligrafia. Sono solo alcune delle proposte contenute nel ricco programma di attività 2005 del Laboratorio del tempo, che ha sede in via Filicaia 34/7.
Messo a punto in collaborazione con le associazioni del territorio, il programma prevede, infatti, corsi specialistici in grado di soddisfare le più svariate esigenze:  dall'arte del cucito a corsi teorico pratici di pittura e ceramica, dalla ginnastica dolce al rilassamento e alla danza egiziana, dall'abc della lingua inglese ai primi approcci al computer. 
Le iscrizioni sono aperte dal 4 aprile e si possono effettuare tutti i giorni dal lunedì al sabato dalle 10 alle 13 presso la sede del  Laboratorio.
Nella struttura di via Filicaia, inoltre, ogni martedì si tiene 'Il thè al laboratorio, donne e culture che si incontrano'. Continua anche l'Internet point il lunedì e giovedì dalle 10.30 alle 12.30 e il servizio di consulenza legale in collaborazione con l'Ordine degli Avvocati il sabato mattina dalle 10.00 alle 12.30. Infine si ricorda che, presso il Laboratorio del Tempo, nei giorni di mercoledì, giovedì e venerdì,  dalle 10 alle 13, è aperto uno sportello di orientamento al lavoro, alla formazione, all’accesso ai servizi e alle opportunità, rivolto alle donne migranti. Il servizio viene svolto su appuntamento. Per fissare l’incontro telefonare al numero 0574/26602.


IL PROGRAMMA COMPLETO 2005
Arte del cucito
Un orlo, una chiusura lampo che si rompe, un bottone che si stacca, realizzare il modello, tagliare e cucire una gonna e/o un pantalone
8 lezioni di due ore cadauna, ogni lunedì pomeriggio dalle 16.30 alle 18.30, inizio corso lunedì 18 aprile.
Costo Euro 50,00 

Pittura corso teorico pratico
Disegno, acquerello ed olio.
10 lezioni di 2 ore cadauna, ogni venerdì dalle 16.30 alle 18.30, inizio corso venerdì 22 aprile
materiale sarà fornito dalla docente
Costo Euro 60,00

Fabbricare la carta 			
Riciclo di carta usata (imballaggi, giornali etc) e elementi vegetali (spezie, foglie, semi) per fabbricare nuovi fogli fatti a mano e molto originali.
Al corso possono partecipare sia adulti che bambini dagli 8 anni in su
4 lezioni di due ore cadauna, ogni martedì dalle 16.30 alle 18.30, inizio del corso martedì 19 aprile
Il materiale sarà fornito dalla docente
costo Euro 25,00.

Tecniche di tintura indiana su stoffa 		
Viene riscoperta la nobile e antica arte di tingere i tessuti con metodi artigianali utilizzando fibre e prodotti naturali.
4 lezioni di due ore cadauna, ogni martedì dalle 16.30 alle 18.30, inizio del corso martedì 17 aprile
Il materiale sarà fornito dalla docente
costo Euro 25,00.

Ceramica di base 			
Nozioni sulla manipolazione dell’argilla, questa splendida sostanza su cui poggia la storia dell’uomo, utilizzando la tecnica del lucignolo per creare ciotole.
4 lezioni di due ore cadauna, ogni martedì dalle 16.30 alle 18.30, inizio del corso martedì 14 giugno
Il materiale sarà fornito dalla docente
costo Euro 25,00.

Inglese di base
Lunedì/Giovedì  dalle 18.00 alle 20.00
15 lezioni di due ore cadauna
costo Euro 60,00 

Pittura su vetro I livello
4 lezioni di due ore cadauna, ogni mercoledì dalle 16.00 alle 18.00  	
costo 30 Euro

Pittura su vetro II livello
4 lezioni di due ore cadauna, ogni lunedì dalle 16.00 alle 18.00   	
costo 30 Euro

Disegno e pittura
10 lezioni di due ore cadauna, ogni venerdì dalle 10.00 alle 12.00		
costo Euro 50,00

Alfabetizzazione telematica di base
6 lezioni di 1.30 cadauna, ogni venerdì dalle 17.30 alle 19.00, inizio del corso venerdì 22 aprile
costo Euro 45,00

Parole nel vento
10 lezioni di due ore cadauna, ogni venerdi dalle 15.00 alle 17.00, inizio del corso venerdì 22 aprile
costo Euro 45,00

Sliding doors
Presentazione del corso venerdì 22 aprile alle ore 17.15

ABC computer
6 lezioni due ore cadauna, ogni mercoledì dalle 17.30 alle 19.30, inizio del corso mercoledì 27 aprile
costo Euro 15,00

Rilassamento
Semplici pratiche di vocalizzazione per dare equilibrio e rilassamento al corpo attraverso il suono.
9 lezioni di 1 ora ciascuna ogni martedì dalle 10 alle 11.
Costo: 15 euro.

Ginnastica dolce
Corso bisettimanale nei giorni mercoledì e venerdì in orario: 09.00/10.00 e 10.00/11.00  dal 15 aprile al 30 giugno 2005 
Materiale necessario: materassino da palestra
costo mensile del corso Euro 25,00
La quota d'iscrizione per ciascuna attività dovrà essere pagata al primo incontro. 

Danza egiziana
Molto feminile, adatta a tutte le età , sviluppa la conoscenza di sè e aiuta , grazie alla particolarità dei suoi movimenti, a trovare armonia e benessere.
Corso settimanale di venerdì dalle 21 alle 22.30 dal 6 maggio al 24 giugno.
Costo mensile: 25 euro

Calligrafia stile inglese
Il piacere di scrivere con l'eleganza del corsivo inglese
9 lezioni di 1 ora e 30 ciascuna ogni martedì dalle 16.30 alle 18
Costo: 15 euro.

Abc della lingua inglese
Incontri per avvicinarsi alla lingua inglese e apprendere frasi di uso corrente.
8 lezioni di 1 ora ciascuna ogni mercoledì dalle 18 alle 19.
Costo: 15 euro.

Abc conversazione spagnola
Incontri per avvicinarsi alla lingua spagnola e apprendere facili frasi di uso corrente.
5 lezioni di 1 ora ciascuna il venerdì dalle 17.30 alle 18.30.
Costo: 15 euro.


"
369,http://comunicati.comune.prato.it/generali/?action=dettaglio&comunicato=14200500000369,21/04/2005,16:24,Circoscrizioni,"Sud, le scuole accompagnano la deposizione delle corone","60° anniversario della Liberazione","Venerdì 22 aprile dalle ore 9","La Circoscrizione Prato Sud, nella ricorrenza del 60° Anniversario della Liberazione Nazionale, ha organizzato la tradizionale cerimonia commemorativa in collaborazione con alcune scuole del comprensorio, infatti si terrà domani venerdì 22 aprile per permettere la partecipazione dei ragazzi. 
La presidente della Circoscrizione Luisa Peris, insieme ad altre rappresentanze e accompagnata dai ragazzi della scuola media 1° Maggio dell'Istituto Comprensivo Convenevole, scuola parificata S.Giovanni Bosco, e dalle elementari di Paperino, Iolo e S.Giorgio a Colonica, deporrà le corone di alloro secondo il seguente itinerario: ore 9 Grignano,lapide ai caduti II^ Guerra Mondiale (via A.Limberti); ore 9.30 Parco Liberazione e Pace (Ex Ippodromo), monumento al Deportato II^ Guerra Mondiale; ore 10 San Giusto, monumento ai Caduti II^ Guerra Mondiale (via della Rimembranza); ore 10.30 Iolo, monumento ai Caduti I^ e II^ Guerra Mondiale (piazza della Pieve); ore 11 Tavola, lapide ai Caduti II^ Guerra Mondiale (piazza dei Caduti); ore 11.30 Castelnuovo, monumento ai Caduti I^ e II^ Guerra Mondiale (via di Castelnuovo); ore 12 Paperino, monumento ai Caduti II^ Guerra Mondiale (piazza della Chiesa); ore 12.30 Cafaggio, monumento ai Caduti II^ Guerra Mondiale (piazza M.Olmi); ore 13 San Giorgio a
Colonica, monumento ai Caduti II^ Guerra Mondiale (Piazza della Vittoria).
"
370,http://comunicati.comune.prato.it/generali/?action=dettaglio&comunicato=14200500000370,21/04/2005,15:58,Traffico,"Il nuovo tariffario per i permessi per Apu, Ztc e Ztl","Approvato dalla giunta il nuovo sistema di rilascio","Da maggio la pratica potrà essere sbrigata anche con il T-Serve","Via libera della giunta al nuovo sistema di rilascio dei permessi per l'accesso e la sosta nell'area pedonale urbana, nella zona a traffico limitato e in quella a traffico controllato. Le novità sono rappresentate dal quadro tariffario, dal rilascio anche da parte dei tabaccai aderenti al T-Serve per i residenti e per i permessi scolastici, dal collegamento in tempo reale con il Pubblico registro automobilistico per effettuare i controlli incrociati senza perdite di tempo e attese sia per i tabaccai che per Essegiemme, che gestisce la materia dei permessi, in modo da evitare contraffazioni e falsificazioni. Il tetto massimo delle tariffe, da cui proverrà per il bilancio comunale 2005 un gettito di 850mila euro, è di 180 euro, ma la fascia più alta non è stata applicata alcuna tipologia. Una parte della quota che i contribuenti dovranno pagare sarà riconosciuta a Essegiemme per le spese di gestione del servizio di rilascio, mentre il resto sarà utilizzato dall'Amministrazione comunale per i costi di installazione e gestione del software delle porte telematiche, che entreranno in funzione in autunno, e per l'implementazione delle politiche della sosta e del trasporto pubblico. 
Il nuovo sistema di rilascio per quanto riguarda i residenti e i permessi per accedere alle scuole utilizzando il T-Serve entrerà a regime entro maggio, mentre rivolgendosi ad Essegiemme e per le altre tipologie entrerà in vigore già martedì prossimo. Viene confermata la proroga fino al 30 giugno dei vecchi permessi e ci sono quindi altri due mesi di tempo per il rinnovo.
Ecco il tariffario categoria per categoria delle autorizzazioni con le cifre a carico dei richiedenti e la documentazione che occorre presentare per la richiesta: per i residenti (validità massima due anni) 15 euro all'anno. Basterà presentare al tabaccaio o a Essegiemme la carta d'identità o il codice fiscale, che provvederanno ad effettuare subito il controllo anagrafico per verificare la residenza. 
Per i domiciliati (validità massima un anno) la stessa cifra: i richiedenti dovranno necessariamente avere la residenza al di fuori del Comune di Prato e se il domicilio è di proprietà bisognerà presentare un'autocertificazione, mentre se è in affitto sarà necessaria la copia del contratto di locazione.
Per i permessi di cat. 3 e 3/A di pubblica utilità la competenza è direttamente dell'assessorato alla Mobilità, che valuterà le richieste, da presentare con una lettera di domanda: per enti e aziende 70 euro annui, per singoli 20 euro  
I permessi  per commercianti, artigiani per A.P.U. e Z.T.L. solo accesso + carico/scarico 70 euro all'anno: basterà presentare ad Essegiemme in via Galcianese 17 la richiesta scritta su carta intestata o timbrata e la fotocopia del libretto di circolazione. 
Per le autorizzazioni per commercianti, artigiani ubicati in A.P.U. e Z.T.L. con accesso, carico/scarico e sosta negli spazi consentiti 	€ 110. La documentazione è la stessa.
I Permessi per accesso ad autorimesse ubicate in A.P.U. e Z.T.L. (validità biennale costeranno €  10,00 e se sono di proprietà bisognerà presentare la copia del libretto di circolazione dell'auto, mentre se è in affitto sarà necessaria la dichiarazione del proprietario.
Permessi per alberghi e residence (blocchetti da n. 20 permessi)  40 euro presentando la richiesta ad Essegiemme su carta intestata dell'albergo.
I permessi per consegna merci (validità un anno)avranno un costo di € 150 ed è necessaria la richiesta della ditta che effettua la consegna.
Sono esenti da costi i permessi per gli invalidi, in base alla certificazione medica.
I Permessi per “Car pooling” (validità un anno)	€ 30: potranno essere richiesti per tre targhe della stessa ditta o anche di ditte diverse ma della stessa zona con la dichiarazione dell'azienda fatta per i dipendenti e la copia del libretto di circolazione se il mezzo è di proprietà o la dichiarazione dell'intestario se il mezzo è in uso del conducente.
I permessi per commercianti e artigiani ubicati in Z.T.C. (validità un anno) costeranno € 80 e oltre alla documentazione richiesta per Apu e Ztl dovranno aggiungere anche la visura camerale.
Per asili nido, scuole materne e scuole elementari ubicate in A.P.U. e Z.T.L. € 10, versati per intero a Essegiemme: possono essere rilasciati anche utilizzando il T-Serve e basterà presentare il proprio nome e pagare la quota perchè a fornire i dati necessari hanno già provveduto le scuole. 
Per scuole medie ubicate in A.P.U. e Z.T.L. € 20, rilasciati ad Essegiemme per intero.
Permessi per medici (validità biennale)	€ 60, mentre sono gratuiti quelli per cure mediche e oncologiche.
Infine i permessi provvisori per accessi all’A.P.U ed alla Z.T.L per privati non residenti, attività commerciali e/o artigianali, per servizi, per attività professionali comporteranno una spesa per i richiedenti di 3 euro per un giorno, 16 per una settimana, 36 per un mese, 86 per tre mesi e 156 per sei mesi. Sarà sufficiente presentare la documentazione relativa alla necessità temporanea di accedere alle aree.
Sono esentati dal pagamento e hanno validità biennale i permessi rilasciati ad automezzi utilizzati dalle Forze dell’Ordine, dai Vigili del Fuoco, dalla Prefettura, dai Comuni, dalle Province, dalle Regioni, dagli Uffici Giudiziari, dagli Uffici statali, dall’Azienda Sanitaria Locale, dalle Aziende del Trasporto Pubblico, dall’ASM  dalle Associazioni di Pronto Soccorso, dalle Associazioni di volontariato e dalle Cooperative sociali per i trasporti sociali, dai taxi, dal noleggio da città.  


"
371,http://comunicati.comune.prato.it/generali/?action=dettaglio&comunicato=14200500000371,21/04/2005,16:18,Cultura,"La collezione del Museo Civico di Prato sbarca in Giappone","Dal settembre 2005 al febbraio 2006","L'iniziativa presentata oggi in una conferenza stampa in Comune","Per la prima volta Prato e il suo Museo Civico saranno protagonisti - con un consistente numero di opere d’arte selezionate fra le più preziose della città – di una “spedizione” culturale all’estero senza precedenti. Per sei mesi, dal prossimo settembre fino al febbraio 2006, i capolavori della pittura pratese a cominciare dalle celebri opere di Filippo Lippi e del figlio Filippino, saranno esposti in Giappone nei musei di Tokio , Gifu e Hiroshima.  L’assessorato alla Cultura del Comune ha, infatti, accolto la proposta, avanzata dalla Art Planning Rey Inc. di Tokyo, specializzata in  eventi e mostre, di una grande esposizione in collaborazione con i musei Sompo di Tokyo, di Gifu e di Hiroshima. Il progetto espositivo, che  vedrà protagoniste le collezioni  del Museo Civico di Prato, sarà realizzato in collaborazione con la Soprintendenza per i Beni architettonici e il paesaggio, il patrimonio storico artistico e demoetnoantropologico per le province di Firenze, Pistoia e Prato e la Diocesi di Prato. 
'E' un evento storico per la nostra città' - ha detto l'assessore alla Cultura, Andrea Mazzoni, ricordando  che non è la prima volta che opere d'arte pratesi vengono date in prestito per esposizioni allestite in Italia e all'estero. 'Ma non era mai capitato - ha osservato l'assessore - che venisse allestita una mostra unicamente incentrata sulle opere di Prato'. 'Questo ci inorgoglisce - ha  aggiunto  - e ci fa capire che in paesi molto lontani da noi si guarda a Prato non solo come realtà produttiva ma come città d'arte'. 
Il presidente della Art Planning Rey Inc. di Tokyo, Raimon Tukai ha confermato che in Giappone si parla Prato come della 'piccola Manchester', ma ha manifestato tutto il suo apprezzamento per il patrimonio artistico della nostra città. 'Sono sicuro - ha detto - che in futuro ci saranno sviluppi di amicizia e di scambi turistici: chi in Giappone avrà conosciuto le opere d'arte pratesi vorrà conoscere anche la vostra città'.   
Felice dell'iniziativa il soprintendente ai beni artistici e culturali soprintendente, Bruno Santi.
'Plaudo alla scelta fatta dall'Art Planning Rey Inc. di Tokyo - ha commentato. 'Aver scelto Prato fra tutti i centi artistici della Toscana è un colpo d'ala che si allontana dai soliti clichè'. 
Tra le sessanta opere destinate alla spedizione artistica nel paese del Sol Levante saranno presenti anche alcuni significativi pezzi prestati  dalla Curia diocesana.
La mostra sarà una sintesi della pittura pratese nelle sue diverse fasi a cominciare dalla stagione aurea de Tre-Quattrocento: saranno presenti alcuni fra i maggiori capolavori di Prato, ovvero le celebri opere di Filippo Lippi e del figlio Filippino, nonché quelle dei loro numerosi collaboratori, in parte su tavola, in parte su affresco, realizzati dalle più importanti botteghe artistiche operanti nel territorio pratese in pieno Quattrocento dopo il grande successo artistico di quelle tardotrecentesche di Agnolo Gaddi con Niccolò di Pietro Gerini e di Pietro Miniato. Le opere in mostra consentiranno di assistere all’evoluzione della pala rinascimentale e del suo complesso sistema di relazioni: i simboli, i colori, la prospettiva per evidenziare i rapporti tra la Vergine, i santi, i donatori e gli osservatori reali. Dalla figura astratta del santo si passa al suo ritratto realistico. Tra le opere esposte è importante come iconografia della vita quotidiana, la predella di Bernardo Daddi con le Storie della Cintola del 1333-34. In contemporanea sarà proposta la multivisione di “Lippi’s eye” con i particolari dei dipinti e degli affreschi del Lippi nel Duomo, ingranditi e proiettati in una stanza appositamente attrezzata. La mostra presenta poi opere del Cinquecento, Seicento, Settecento e Ottocento di particolare valore artistico. Le opere saranno assicurate per un valore complessivo di circa 15 milioni di euro.
Ad occuparsi del trasporto in casse climatizzate sarà la ditta Borghi International. Durante il trasporto le opere saranno costantemente scortate e un restaurarore assisterà a tutte le fasi di imballaggio e posizionamento delle opere nelle mostre. 
L’iniziativa è resa possibile dalla collaborazione fra il Comune di Prato, il ministero per i Beni culturali e ambientali e la Diocesi di Prato.
Il catalogo “I Tesori di Prato” è curato per la parte italiana da Maria Pia Mannini, conservatrice del Museo Civico di Prato e da Cristina Gnoni, con introduzioni a cura del soprintendente regionale Antonio Paolucci  e del soprintendente Sbaa Bruno Santi. Tutte le spese sono a carico dell'Art Planning Rey Inc. di Tokyo e comprendono, tra l'altro,  restauro delle opere che necessitano di un intervento conservativo, allestimenti, imballaggio e trasporto, scorta e catalogo.

MUSEO CIVICO
La collezione del Museo Civico, chiusi per restauri,  è attualmente collocata nel Chiostro di San Domenico, sede del Museo di Pittura Murale.
L'assessore Mazzoni, nella conferenza stampa di oggi, ha sottolineato che,  dal settembre 2005 al febbraio 2006, al posto delle opere 'in trasferta',  saranno esposte  opere della collezione del Museo Civico poco note, perchè visibili solo in rare occasioni. 
Il Museo Civico, secondo le previsioni dell'assessore, potrebbe essere riaperto al pubblico entro la fine del 2008.
 "
372,http://comunicati.comune.prato.it/generali/?action=dettaglio&comunicato=14200500000372,21/04/2005,16:49,Sociale,"Dal Comune 75mila euro per le vacanze degli anziani","Approvato dalla giunta il contributo alle spese sostenute","Le preiscrizioni dal 26 al 29 aprile al Centro socilae di  via Tintori 62","Il Comune stanzierà 75mila euro per compartecipare alle spese di soggiorno per le vacanze degli anziani autosufficienti, più altri 5.000 per le spese generali di organizzazione, delegata unanimemente dalle varie associazioni di volontariato che operano nel settore all'Auser volontariato territoriale che si occupa dell'accompagnamento.
La giunta comunale ha approvato le indicazioni della giunta della Società della salute, che anche in base ai risultati degli anni passati si è espressa favorevolmente sull'opportunità offerta alla terza età. Il contributo viene determinato sulla base del reddito dell'anziano nel caso sia da solo, o sulla base del reddito pro capite risultante dalla media matematica dei due redditi imponibili nel caso di una coppia di coniugi o conviventi.
Il contributo dell'Amministrazione comunale è del 40% delle spese di soggiorno fino ad un massimo di 250 euro per redditi fino a 5358, trattamento pensionistico minimo erogato dall'Inps per il 2004.
E' invece del 25% fino a 160 euro per i redditi compresi tra 5358 euro e 6698 e del 15% fino ad un massimo di 85 euro per redditi fino a 8037 euro. Non vi sarà nessun contributo oltre questa soglia di reddito.
Per poter accedere al contributo è necessario essere residenti del Comune, essere autosufficienti, avere un'età minima di 60 anni per le donne e di 65 per gli uomini tenendo però conto che nel caso di una coppia è sufficiente l'età prescritta di uno dei due, non essere impiegati al lavoro e non usufruire per l'anno in corso dei contributi per i soggiorni estivi degli invalidi.
Se la somma stanziata non sarà sufficiente a coprire la domanda si provvederà a stilare una graduatoria privilegiando i più anziani.
Da martedì 26 a venerdì 29 aprile sono aperte le pre-iscrizioni per le vacanze anziani presso la sede del
Centro Sociale, in via Tintori  62, che le raccoglierà  dalle 9 alle 12 e dalle 15.30 alle 17.30. 
Le informazioni sulle località di vacanza e i relativi periodi, le tariffe, la documentazione da produrre si potranno avere nella sede del Centro Sociale, dove agli interessati verrà fissato un appuntamento per la presentazione della domanda di iscrizione.
Le domande di iscrizione saranno raccolte sempre presso la sede del Centro Sociale (via Tintori 62) dal 2 al 13 maggio (sabato e festivi esclusi) dalle 8,30 alle 12,30, in base all'appuntamento dato al momento della pre-iscrizione.

"
373,http://comunicati.comune.prato.it/generali/?action=dettaglio&comunicato=14200500000373,23/04/2005,13:48,Appuntamenti,"Le cerimonie per il 60° della Liberazione","Domenica 24 e lunedì 25 aprile","Il presidente Martini a Valibona. Il sindaco terrà l'orazione ufficiale","E' tutto già pronto in piazza S. Maria delle Carceri per le celebrazioni in onore della Liberazione nazionale dall'occupazione nazi-fascista, che lunedì compie 60 anni. L'Amministrazione comunale ha già provveduto a montare i tre nuovi pennoni davanti al Castello dell'Imperatore su cui il 25 aprile saranno issate le bandiere. L'occasione inaugurerà anche il nuovo allestimento voluto dal Comune per la piazza, con l'eliminazione dell'aiuola centrale per dare più spazio e maggior risalto alle manifestazioni solenni. 
Il giorno della ricorrenza a partire dalle 8.00 saranno deposte le corone d'alloro davanti ai monumenti ai Caduti presenti in tutto il territorio. Alle 9.00 in piazza delle Carceri ci sarà la cerimonia dell'Alzabandiera  a cura delle Associazioni combattentistiche e d'arma.  Alle 9.30 la Messa in Cattedrale. Ma la nuova disposizione di piazza S. Maria delle Carceri non è l'unica novità di quest'anno: è stato modificato infatti anche il percorso del corteo che attraverserà le vie del centro: la sfilata, guidata dal sindaco Marco Romagnoli, partirà alle 10.30 da piazza del Duomo e percorrerà via Garibaldi, via Verdi, via Mazzini e piazza S. Marco per raggiungere viale Piave, da cui per la prima volta si arriverà in piazza delle Carceri, anzichè da via S. Bonaventura come in passato. Sarà presente il Gonfalone storico del Comune, accompagnato dai valletti e dalla banda municipale Cesare Ciardi. Alle 11.15 in piazza del Comune il sindaco terrà l'orazione ufficiale dedicata alla ricorrenza. I festeggiamenti si chiuderanno nel pomeriggio alle 17.00 sempre in piazza del Comune, dove si terrà lo spettacolo musicale 'Un canto per la pace' del gruppo Tuscae gentes con Daniele Poli e Anna Granato: l'iniziativa è organizzata dal Comune insieme alla Provincia e al Comitato per le celebrazioni del 60° anniversario della Resistenza e della Liberazione.
Non poteva mancare all'appuntamento il Museo della Deportazione di Figline con il suo Centro di Documentazione della Deportazione e della Resistenza, che resterà aperto per tutta la giornata in orario 9.30 – 18.30 con ingresso libero. Al Museo saranno proposte visite guidate a ripetizione e nella sala video del Centro di documentazione verranno proiettati filmati sulla Resistenza. Il numero di tel. è 0574-461655 e l'autobus per raggiungere il Museo è la linea n.12.
Domani domenica 24 invece la Liberazione sarà festeggiata in un luogo significativo per l'anniversario: a Valibona, borgo rurale sulla sommità della Calvana a cavallo tra i comuni di Calenzano, Prato e Barberino, dove si tenne la famosa battaglia del 3 gennaio 1944 tra un gruppo di partigiani che vi si erano rifugiati e la Guardia nazionale repubblicana. Nel verde di Valibona si terrà 'A piedi in Calvana, per un futuro di Pace e di solidarietà tra i popoli', organizzato da Anpi, dai comitati per le celebrazioni del 60° anniversario della Liberazione, dalla Provincia e dal Comune di Prato, dai Comuni di Campi, Calenzano  e Vaiano e con il patrocinio di Regione e Provincia di Firenze. Parteciperà anche il presidente della Regione Claudio Martini, che interverrà alle 11.30 prima del pranzo sul prato, a cui seguiranno musica teatro ed intrattenimento con aquiloni, mongolfiere ed escursioni. 
Per quanto riguarda invece gli appuntamenti dedicati alla Liberazione nelle Circoscrizioni, lunedì 25 aprile alle ore 17,30 al Centro Sociale di Borgonuovo, via Lorenzo da Prato 17, il Quartiere centro terminerà il suo programma di iniziative dedicate all'anniversario presentando lo spettacolo «Storia, geografia e lettere. Poi s'interroga» lettura di brani tratti da Pappagalli verdi di Gino Strada, la regia è di Roberto Carlesi.
"
374,http://comunicati.comune.prato.it/generali/?action=dettaglio&comunicato=14200500000374,22/04/2005,16:12,Circoscrizioni,"La Liberazione nel quartiere centro","Sabato 23 aprile con due manifestazioni","Una visita al Museo della deportazione e il film «Luci nel buio»","Sabato 23 aprile la Circoscrizione Prato Centro ricorda la Liberazione con una visita al Museo della Deportazione (ore 10,00) e con la proiezione (ore 21,00), al centro polivalente «Ventrone», via delle Gardenie, del video «Luci nel buio» di Gabriele Cecconi. Saranno presenti Ennio Saccenti, presidente di Anpi Prato, Rosita Mattei, presidente della Circoscrizione Centro, e Domenico Peris, presidente della Commissione cultura e politiche giovanili."
375,http://comunicati.comune.prato.it/generali/?action=dettaglio&comunicato=14200500000375,22/04/2005,12:18,Sport,"Il gigliato d'argento del Comune  al pallavolista Francesco Pieri","Sarà consegnato dall'assessore Milone","Con la Codyeco Lupi ha vinto il campionato e Coppa Italia di A2","L'assessore allo Sport, Aldo Milone, consegnerà il gigliato d'argento, antica moneta del Comune di Prato,  come riconoscimento per meriti sportivi al pallavolista pratese Francesco Pieri, la cui squadra - la Codyeco Lupi di Santa Croce sull'Arno -  ha vinto quest'anno sia la Coppa Italia di A2 che il campionato. Grazie a questa straordinaria vittoria la Società dei Lupi dopo 21 anni torna in serie A1.
Appassionato di pallavolo fin da bambino, Francesco Pieri segue i corsi di mini-volley della società Pallavolo Narnali e, successivamente, entra a far parte della squadra Under 14 del Narnali, con la quale arriva nel 93-94 alla finale provinciale vinta dalla Pallavolo Prato. Partecipa al campionato Under 16 e quindi al campionato di 1° divisione Under 18. Con il passaggio alla Pallavolo Prato nel 97 - 98 fa il suo esordio in serie C e nel 98-99 esordisce in B1 con la D'Avenza Pallavolo Prato. Nel 99-00 Pieri passa alla società S. Miniato Volley con la quale gioca nella serie B2. Arriva alla serie B1 con la società pistoiese dei Blu Pub '77 che conquista due secondi posti in campionato e una finale di Coppa Italia di serie B organizzata proprio a Pistoia. Ancora due passaggi primo della Codyeco Lupi: il primo  nella squadra di pallavolo di Biella e il secondo nella Pallavolo Spezia con le quali è protagonista del campionato della serie B1. L'esorso in serie A è del 2004 con la Codyeco Lupi.  Nell'estate del '99 Pieri è entrato a far parte della nazionale italian pre-juniores vincendo a Ragusa il torneo '4 Nazioni' e in Slovacchia il torneo '8 Nazioni', dove ha ottenuto il secondo posto. "
376,http://comunicati.comune.prato.it/generali/?action=dettaglio&comunicato=14200500000376,23/04/2005,13:44,Mobilità,"«Il costo massimo è di 41 cent al giorno»","La replica ad artigiani e commercianti","L'assessore Carlesi: «Non si può parlare di balzelli per le tariffe dei permessi»","«La tariffa massima per i permessi è di 150 euro all'anno, 41 centesimi al mese, meno di un caffè. Difficile definirla un balzello». Replica così l'assessore alla Mobilità Massimo Carlesi alla levata di scudi delle associazioni di artigiani e commercianti sulle nuove tariffe per le autorizzazioni di accesso e sosta nel centro città, deliberate in settimana dalla Giunta. E ancora: «Non c'è alcuna 'ricetta Carlesi'. Il pagamento dei permessi, in tutte le città, amministrate dal centrodestra e dal centrosinistra, è il solo modo per regolare la sosta. Prato non fa eccezione da questo punto di vista, rispetto ad un sistema che è in vigore dappertutto». Quanto all'informazione Carlesi apre una breccia ai critici: «Sì, forse è mancato un ultimo passaggio prima della deliberazione della giunta, cui ha contribuito la mia assenza per motivi personali. Dire però che la cosa non era nota non è vero. La delbera della giunta è solo la specificazione degli allegati sulle tariffe, compresi quelli sui permessi, presentati col Bilancio. In Consiglio comunale è arrivato tutto ed è stato ampiamente reso noto». In pratica la delibera della giunta stabilisce la quota riconosciuta ad Essegiemme al momento del rilascio dei permessi, più le quote per ogni categoria rispetto ai minimi e ai massimi approvati dal Consiglio comunale, che definì peraltro le quote per i residenti. 
E' articolata la risposta dell'assessore alla Mobilità e parte da lontano: «Sembra che il pagamento dei permessi sia una novità. In realtà è stato introdotto all'inizio del 2002 per stabilire una sua regolazione. Ci trovammo di fronte ad un esagerato numero di richieste di accesso alla Ztl, nonostante il contingentamento delle targhe per ogni azienda. Le 7000 richieste si ridussero della metà e una ulteriore riduzione si è avuta con la definizione dei giorni, rispetto ad un impiego totalmente libero. La regolazione delle autorizzazioni non ha comportato alcuna limitazione delle attività».
Poi Carlesi entra nel merito di alcune questioni: «Nell'ultimo anno, venendo anche incontro alle richieste delle categorie, c'è stato un ulteriore passo in avanti. Per montatori, elettricisti e idraulici ad esempio, e per figure che svolgono attività che possono richiedere acessi quotidiani nel centro città, sono stati eliminati i permessi provvisori, giornalieri e settimanali, sostituiti con permessi annuali».
Carlesi poi replica su un altro punto: «E' da mesi che si discute delle tariffe dei permessi e sono finite in Consiglio comunale nella sessione dedicata al Bilancio. Anzi rispetto alla discussione del Bilancio la giunta non ha apllicato l'indicazione che stabiliva la tariffa massima in 180 euro. La tariffa massima per i permessi di consegna merci è di 150 euro annuali, come detto 41 centesimi al giorno».
Carlesi inoltre controdeduce anche sui permessi di 110 euro per atigiani e commercianti che hanno la loro attività in Apu e Ztl: «Anche qui c'è una noività, perchè con 110 euro al'anno, corrispondenti a 31 centesimi al giorno - e ribadisco questi raffronti giornalieri perchè si parla di balzelli - non solo si consentono l'accesso e le operazioni di carico e scarico, ma anche la sosta negli spazi blu entro la cinta muraria. Cosa che non era prima, gli spazi di sosta con le strisce blu erano a pagamento anche per commercianti e artigiani».
Quanto ai permessi fuori la cinta muraria, per intenderci nella Ztc, la zona a traffico controllato, con 80 euro all'anno, 22 centesimi al giorno secondo la contabilità fornita dall'assessore, artigiani e commercianti «hanno la possibilità di sostare in tutte le aree di sosta, anche quelle col parcometro, presenti nella Ztc». E aggiunge Carlesi: «Non sono poche le aree di sosta fuori dalla cinta murararia. Sono circa un migliaio. Una concentrazione di parcheggi che non ha riscontro in altre città di pari dimensione».
Carlesi polemizza pure con le forze di opposizione: «La Casa della Libertà propone l'accesso libero. Se facessimo così il centro scoppierebbe, non ce la farebbe. L'alternativa è il mezzo pubblico. Ed è ciò che stiamo facendo». Quindi una frecciata più pungente: «Forse sono stati un po' disattenti durante la discussione sul Bilancio, poichè il quadro delle tariffe è arrivato in Consiglio comunale. Se volevano risposte potevano chiederle durante quella discussione».   "
377,http://comunicati.comune.prato.it/generali/?action=dettaglio&comunicato=14200500000377,25/04/2005,13:11,Appuntamenti,"«La Costituzione non ha bisogno di essere cambiata»","Le celebrazioni per i 60 anni del 25 aprile","In una piazza del Comune gremita il sindaco Romagnoli tiene l'orazione ufficiale","Il significato della lotta di Liberazione («oggi è grazie ai combattenti di 60 anni fa, al loro sacrificio se abbiamo la democrazia e la libertà») e il valore della Costituzione «che rappresenta l'equilibrio più avanzato fra le forze, le culture le componenti politiche e religiose del Paese»: si è mossa su questi due capisaldi l'orazione ufficiale del sindaco Marco Romagnoli in occasione della celebrazione della festa del 25 Aprile.
Piazza del Comune gremita, dopo la messa in Cattedrale e il corteo per le vie del centro, con i Gonfaloni del Comune e della Provincia di Prato, con tutte le autorità civili e militari schierate, i Gonfaloni degli altri Comuni pratesi, delle associazioni combattentistiche e dell'Anpi. Cerimonia che si è snodata attraverso la deposizione di una corona, sulle note del silenzio e dell'inno nazionale eseguito dalla banda municipale «Cesare Ciardi», al Monumento ai Caduti in piazza delle Carceri, nella circostanza imbandierata con il tricolore e i vessilli dell'Europa e del Comune di Prato, da parte del prefetto Giuseppe Badalamenti, del sindaco, del vice presidente della Provincia Daniele Panerati, del preidente provinciale dell'Anci Ennio Saccenti e dei rappresentanti degli altri Comuni pratesi.
L'atto finale come detto in piazza del Comune, con il sindaco che ha ripercorso la tragedia della seconda guerra mondiale, il sacrificio di tanti italiani e la loro avversione alla guerra. «La lotta di Liberazione -ha detto Romagnoli - testimonia l'avversione alla guerra e al fascismo, una lotta condivisa da tanta parte del popolo che sostenne i combattenti in modo aperto o clandestinamente, con atti eroici o con la semplice solidarietà».
La saldatura fra l'antifascismo politico, militante e il popolo fu l'artecifice, per Romagnoli, della vittoria di 60 anni orsono. E' «inaccettabile», ha continuato il primo cittadino, «mettere sullo stesso piano, come qualcuno vorrebbe fare oggi, coloro che si sacrificarno per la democrazia e coloro che si misero al servizio della dittatura e dell'occupazione nazista, come quei repubblichini che si distinsero per le rappresaglie sulle popolazioni a cui si vorrebbe dare la qualifica di combattenti. L'umana pietà, quella che non ebbero quando rastrellarno ebrei e ostaggi, quando fucilarono, impiccarono e bruciarono, non può oscurare il nostro giudizio storico e politico. Non possiamo assolverli perchè è la storia che li condanna, non si possono mettere sullo stesso piano carnefici e vittime, chi si schierò con la violenza e l'odio e chi difese le ragioni e la dignità di un popolo».
La pacificazione c'è già stata nel 1946 con l'aministia per i crimini fascisti per opera del ministro della Giustizia Palmiro Togliatti. 
Il 25 aprile, nelle parole del sindaco, è «una data simbolo che segna il passaggio dal fascismo alla democrazia, la fine della monarchia e la nascita della Repubblica, una Repubblica che è scelta dal popolo e che si basa sui valori della Resistenza, che adotta una Costituzione che a quei valori si ispira, li assume come fondamento». 
«Questa Costituzione - ha chiuso il sindaco - che ha nella tolleranza, nella civile convivenza, nel riconoscimento delle diversità, nella volontà di pace la propria anima, che mette al bando solo due cose, il fascismo e la guerra, non ha bisogno di essere cambiata, ma ha bisogno di essere mantenuta viva nei suoi contenuti, nei suoi valori, nei suoi ideali».   "
378,http://comunicati.comune.prato.it/generali/?action=dettaglio&comunicato=14200500000378,26/04/2005,15:19,Multiculturalità,"Il premio  Cittadinanzattiva agli Sportelli per gli immigrati","Il progetto di Comune e Questura tra i finalisti del concorso","Sono oltre 4500 le pratiche sbrigate dagli sportelli d'informazione. Prato è presente anche il T-Serve tra le iniziative selezionate","Un esempio di azione sinergica volta a migliorare l’accessibilità ai servizi e l’integrazione sociale contro le code e per lo snellimento delle pratiche amministrative: è questa la motivazione che ha permesso al “Servizio di Informazione e Facilitazione Pratiche” del Comune di Prato di figurare tra i sette progetti finalisti della IV edizione del Premio “Buone Pratiche nei servizi di pubblica utilità 'Roberto Villirillo”, in cui sono stati presentati 165 progetti, e di aggiudicarsi la menzione speciale della giuria. All'iniziativa, promossa dalla Onlus  Cittadinanzattiva con il sostegno di Poste Italiane e Italgas-più, il Comune di Prato partecipava anche con il progetto T-Serve, selezionato nei primi 30 del settore dell'innovazione tecnologica.
Il progetto degli sportelli dedicati ai cittadini immigrati è nato dalla collaborazione tra il Comune e la Questura di Prato, sfociata in un Protocollo d’intesa sottoscritto nel maggio 2004. L'obiettivo era la creazione di sportelli finalizzati non solo ad informare su procedure e documentazioni necessarie per ogni tipo di pratica in merito allo status di cittadino immigrato, ma anche ad offrire una prima  consulenza gratuita con un servizio di interpretariato a cura di personale madrelingua appositamente formato. Il tutto, con il supporto di nuove procedure anche informatiche che consentono di ottimizzare il lavoro degli uffici immigrazione e ridurre i tempi di attesa.
“Il Premio - spega Giustino Trincia, vice segretario generale di Cittadinanzattiva - “punta a raccogliere e diffondere esperienze innovative nel campo dei servizi pubblici e della Pubblica Amministrazione, valorizzando sopratutto collaborazioni tra pubblico e privato, la partecipazione attiva dei cittadini e una maggior tutela dei diritti dei consumatori”. 
Rivolto ad amministrazioni pubbliche, aziende private, cooperative, associazioni di volontariato e cittadini, il Premio è  un riconoscimento da parte degli utenti ai servizi che funzionano visti proprio dal punto di vista dei cittadini che li utilizzano. Al progetto vincitore verrà riconosciuta una somma di 2.600 euro che dovrà essere investita per il miglioramento dell’azione premiata. 
La premiazione è in programma il prossimo 28 aprile a Roma, presso il teatro Flaiano. «Sono molto soddisfatto del riconoscimento ottenuto - afferma l'assessore alla Multiculturalità Andrea Frattani, - frutto dell'ottimo grado di relazione istituzionale sul territorio e segno della lungimiranza della Questura di Prato, che ogni giorno deve sbrigare un considerevole numero di pratiche per l'immigrazione che senza iniziative come questa in una città come la nostra e con il numero di migranti presenti sarebbero state ingestibili. Speriamo che questa vetrina nazionale del Premio di Cittadinanzaattiva possa essere anche un trampolino di lancio per l'inserimento del progetto degli Sportelli per il servizio informazione nell'ambito della sperimentazione nazionale che il Ministero dell'Interno conduce per le pratiche relative all'attuazione della legge Bossi Fini per l'adozione come iniziativa di Governo».
Da maggio a ora gli Sportelli d'informazione hanno sbrigato le istruttorie per oltre 4500 pratiche, di cui 2500 circa solo da gennaio scorso a ora: il Comune ha compiuto uno sforzo particolare potenziando il servizio per i ricongimenti familiari e i contratti di soggiorno previsti dal regolamento di attuazione della Bossi Fini, che rischiavano di paralizzare l'attività della Questura, a cui appartiene la competenza in materia, in quanto Prato è la provincia italiana con il più alto numero di immigrati in rapporto alla popolazione autoctona. 
Tutela urbanistica e sostenibilità ambientale, sostegno alle fasce deboli e lotta al carovita, integrazione sociale e accessibilità ai servizi essenziali di base, cultura della legalità  e imprenditoria sociale sono gli ambiti dei sette progetti in corsa, presentati dal Comune di Caserta, della Regione Campania, dall' Associazione Finis terrae di Tricase (Lecce), dalla Federazione Banche Credito Cooperativo Emiliano Romagnolo (Emilia Romagna), dal Corpo Forestale dello Stato di Follonica (Grosseto) e il Consorzio sviluppo e legalità di Palermo: la rappresentanza copre insomma l’intero territorio nazionale (nord: 50%, centro: 30%, sud: 20%).
Per quanto riguarda la totalità dei progetti presentati, pubblica Amministrazione (34% del totale dei progetti), ambiente (15%), servizi di assistenza alla persona (13%), servizi finanziari e assicurativi (9%), trasporti (9%), promozione culturale (7%) sono i principali settori da cui provengono. La promozione è per lo più di Istituzioni pubbliche e amministrazioni comunali (55%), aziende municipalizzate (15%), associazioni (15%), aziende private (14%) e cooperative (2%)."
379,http://comunicati.comune.prato.it/generali/?action=dettaglio&comunicato=14200500000379,26/04/2005,16:32,Appuntamenti,"Musica e spettacoli per la Maggiolata 2005","Organizzata dal Comune, e dalla Circoscrizione centro","Si terrà da venerdì 30 aprile a domenica 1° maggio","Il prossimo fine settimana musica folk, celtica e  spettacoli per la maggiolata 2005, organizzata dal Comune, dalla Circoscrizione centro e dal gruppo musicale folk toscano Octava rima: la manifestazione prende il via venerdì 29 aprile alle 21.00 in piazza del Comune con la Festa di maggio, presentata da Franco Casaglieri ed animata da Octava Rima, Antidotum tarantulae, musiche popolari del sud Italia, Musici vagantes, musica celtica ed irlandese. In caso di pioggia lo spettacolo avrà luogo sotto le logge del Comune. Sabato la maggiolata si sposterà nei giardini di via  Carlo Marx con lo spettacolo di folk toscano presentato da Octava rima 'Cavalcando l'Appennino', che si terrà alle 17.00. In centro invece Maggiolata pratese dalle 21.00 in poi con raduno in piazza delle Carceri, da cui alle 21.30 partirà la sfilata per le vie del centro. Alle 22.00 spettacolo musicale in piazza con i Menestrelli pratresi del Trio Toscana e la presentazione di Alfiero Rosati. In  caso di pioggia la manifestazione si terrà in piazza Lippi. 
Domenica 1° maggio piazza del Comune alle 17.00 sarà teatro di Maggio ragazzi, presentato da Augusto Terenzi: sarà protagonista lo spettacolo di burattini ed attori 'Aladino e la lampada magica'. 
All'organizzazione dell'iniziativa hanno collaborato il Teatro Metastasio, Asm e il suo Centro servizi e Verde pubblico. "
380,http://comunicati.comune.prato.it/generali/?action=dettaglio&comunicato=14200500000380,26/04/2005,16:49,Agenda,"L'ufficio Istanze edilizie cambia orario",-,,"Dal 28 Aprile lo Sportello per l'Attività Edilizia di via Arcivescovo  Martini effettuerà il seguente orario di apertura al pubblico: lunedì e giovedì dalle 9.00 alle 13.00 e dalle 15.00 alle 17.00, mercoledì dalle ore 9.00 alle ore 13.00. Per ulteriori informazioni si potrà contattare i numeri 0574 616900  0574 616937.  
"
381,http://comunicati.comune.prato.it/generali/?action=dettaglio&comunicato=14200500000381,27/04/2005,15:49,Circoscrizioni,"Ovest, letture ad alta voce alla biblioteca di Galciana","Giovedì 28 aprile alle ore 17, via Isidoro Del Lungo 12","Interpretate dall'attore Giacomo Gosti","Pomeriggio di lettura ad alta voce alla biblioteca di Galciana, organizzato dalla Circoscrizione Ovest con la collaborazione tecnica della cooperativa sociale «Compagnia di Linus».
Domani, giovedì 28 aprile, alle ore 17, presso la biblioteca in via Isidoro Del Lungo 12, l’attore Giacomo Gosti leggerà alcuni brani tratti dal libro di Stefano Benni «Bar Sport. Il bar sotto il mare» e da «Il paradiso degli orchi» di Daniel Pennac.
L'ingresso è libero e gratuito
"
382,http://comunicati.comune.prato.it/generali/?action=dettaglio&comunicato=14200500000382,27/04/2005,15:58,"Opere pubbliche","La 2a Tangenziale all'esame della Commissione Infrastrutture","Stamani l'illustrazione dell'opera ai commissari","Giudicato positivamente l'alleggerimento dal traffico dei centri abitati di Vergaio, Galciana e Casale","Il protocollo d'intesa per la seconda Tangenziale e il progetto dell'opera sono stati stamani al centro della Commissione consiliare Economia ed infrastutture: l'iter dei lavori e l'accordo recentemente stretto con le Province di Prato e Pistoia e i Comuni di Montemurlo, Quarrata, Montale e Agliana per la realizzazione del primo e del secondo lotto sono stati illustrati dall'assessore alla Mobilità Massimo Carlesi e dal dirigente del settore Opere pubbliche Lorenzo Frasconi. La seconda tangenziale, che avrà un costo totale di 36 milioni di euro con un contributo di fondi Cipe concessi dalla Regione per 9 milioni di euro, collegherà le diverse aree industriali e artigianali del territorio metropolitano alleggerendo le reti viarie comunali e rappresenta un tassello importante per la mobilità est-ovest di tutta l’area: la Commissione, presieduta da Luca Roti della Margherita, ha riconosciuto la sua importanza strategica sollecitando tempi rapidi per la fase successiva degli appalti dei restanti sei lotti. In particolare è stato giudicato positivamente l'alleggerimento dei centri abitati di Maliseti, S. Ippolito, Galciana, Vergaio, Casale e dell'incrocio di Chiesanuova. 
L’accordo prevede il progetto esecutivo di tutta l’opera pronto entro la fine del 2005 e l’appalto dei lotti entro il 2006. I lavori dureranno circa due anni e il Comune di Prato si occuperà della progettazione con la collaborazione degli uffici tecnici degli altri partner.  
Il prossimo lotto, il 2º bis, completamento dei primi due lotti con la realizzazione di un cavalcavia in corrispondenza della rotatoria di innesto fra la declassata e la seconda tangenziale ovest, sarà applatato prossimamente dalla Provincia di Prato; il 3º prevede il collegamento fra Montale e Agliana; il 4º con l'Asse delle industrie; il 5º raggiungerà  Quarrata; il 6º infine prevede l'innesto sulla strada provinciale Montalese."
383,http://comunicati.comune.prato.it/generali/?action=dettaglio&comunicato=14200500000383,27/04/2005,14:10,"Centro storico","Un parcheggio sotto l'area di via S. Trinità","L'ipotesi avanzata in giunta dal sindaco Romagnoli","In programma un incontro con le associazioni di artigiani e commercianti e sindacati","Un parcheggio sotterraneo nella zona sud del centro storico, più o meno nel sottosuolo fra via  S. Trinità e l'area ospedaliera. E' questa l'ipotesi avanzata dal sindaco Marco Romagnoli, nel corso della giunta di ieri (martedì 26 aprle), dedicata in parte ai problemi del centro cittadino.
Il sindaco ha infatti intenzione di organizzare, per i primi giorni di maggio, una riunione con associazioni di categoria (commercianti e artigiani) e sindacati sul tema della parte antica della città. Una riunione cui seguiranno altre con i comitati dei cittadini e dei residenti.
«Bisogna assumere la questione del centro storico - ha detto il sindaco - come un problema politico dell'insieme della città». All'orizzonte infatti si prefigura una variante al Prg, per adeguarlo al Ptc della Provincia, che avrà nella Declassata un suo asse di sviluppo. Proprio questa eventualità richiama però la necessità di «avere una strategia complessiva anche per il centro storico, là dove si tratta di avere uno sviluppo equlibrato delle funzioni del territorio». Ed è in questo contesto che è stata avanzata l'ipotesi di un parcheggio sotterraneo nella zona sud della parte antica della città. 
Questione fra l'altro già presente nel dibattito di questi anni, e più volte avanzata dalle stesse categorie economiche e commerciali. Che ora è stata rilanciata dal sindaco nel corso della giunta di martedì scorso. Un'ipotesi che dovrà essere verificata in tutti i suoi aspetti, che rappresenta una proposta da sottoporre all'attenzione di residenti e delle associazioni di artigiani e commerciali nonchè della Circoscrizione centro. 
Nelle intenzioni della giunta l'ipotesi avanzata segna anche l'inizio di una fase di studio, da affidare agli Uffici comunali, sulla fattibilità di un parcheggio sotterraneo fra via S. Trinità e l'area dell'attuale ospedale, con diversi aspetti da valutare: la possibilità tecnica, gli strumenti finanziari, la capienza di posti auto, le destinazioni degli stessi.
Un lavoro da fare ma che, nelle volontà espresse dal sindaco, deve congiungersi agli indirizzi strategici e all'aggiornamento della pianificazione urbanistica. «C'è bisogno di avere un doppio piano d'intervento: guardare alla situazione contingente, ma anche oltre. Perchè c'è bisogno di un ridisegno delle funzioni della città quale conbtributo ai problemi del suo sviluppo».
L'ipotesi di un parcheggio sotterraneo nella parte sud del centro è stata avanzata proprio quando sta per uscire il bando, che sarà presentato nei prossimi giorni, per un altro parcheggio sotterraneo in project financing: quello in via Arcivescovo Martini, direttamente collegato con p.zza Mercatale, che avrà una capienza di 900 posti.  "
384,http://comunicati.comune.prato.it/generali/?action=dettaglio&comunicato=14200500000384,27/04/2005,16:28,"Conferenza stampa","Prato, Mozart, l'Europa: la presentazione del concerto di Belkin","Venerdì 29 aprile in Palazzo comunale","Sarà illustrato l'ultimo concerto di primavera della Camerata strumentale città di Prato e l'incontro dialogo nel Salone consiliare","Venerdì 29 aprile alle 11 nella Sala della Giunta sarà presentata la chiusura del ciclo di concerti primaverili affidata al celebre violinista russo Boris Belkin che, anche in funzione di direttore d’orchestra, eseguirà giovedì 5 maggio, al Teatro Politeama, musiche di Bach e Mozart. Questo concerto sarà preceduto mercoledì 4 maggio da un incontro-dialogo con il maestro Belkin, sul  tema “Prato, Mozart, l’Europa”, nel Salone Consiliare del Comune alle ore 21.
Nel corso della conferenza stampa il direttore artistico Alberto Batisti, oltre ad illustrare le peculiarità del concerto Belkin, anticiperà alcune linee programmatiche della prossima stagione artistica della Camerata di Prato che comincerà nell’ottobre prossimo per concludersi nella primavera del 2006.
Saranno presenti gli assessori alla Cultura di Comune e Provincia Andrea Mazzoni e Paola Giugni, il presidente della Camerata strumentrale città di Prato Lamberto Cecchi, il direttore artistico Alberto Batisti, il Soprintendente alla Camerata Fabrizio Fabbrini e Saida Petrelli dell'Unione industriale pratese. L'evento è promosso da Comune, Provincia, Unione industriale e Fondazione Cassa di Risparmio di Prato.
"
385,http://comunicati.comune.prato.it/generali/?action=dettaglio&comunicato=14200500000385,27/04/2005,18:09,Agenda,"Le condoglianze del sindaco alla famiglia","La scomparsa di Silvestro Bardazzi",,"Con un telegramma il sindaco Marco Romagnoli ha espresso ai familiari del professor Silvestro Bardazzi le proprie condoglianze, anche a nome della Giunta municipale. Nel telegramma il sindaco scrive: «Apprendo con profonda tristezza notizia scoparsa del professor Silvestro Bardazzi, ne ricordo doti di eminente docente universitario, cittadino esemplare che ha coltivato grande amore per la nostra città, instancabile e leale amministratore comunale fino al 1951».
Il sindaco ha reso omaggio nel pomeriggio alla salmna del professsor Bardazzi.
Silvestro Bardazzi figura di rilievo del cattlicesimo politico, fu eletto per più legislature nel Consiglio comunale di Prato. Eletto per la prima volta nel 1951, nelle liste della Dc, rimase in Consiglio comunale fino al 1964, ricoprendo anche la carica di capogruppo del gruppo consiliare Dc.
Fu nuovamente eletto, sempre per la Dc, in Consiglio comunale nel 1985.
    "
386,http://comunicati.comune.prato.it/generali/?action=dettaglio&comunicato=14200500000386,28/04/2005,15:49,Circoscrizioni,"Nord, visita alle Cappelle Medicee","Sabato 30 aprile","Ritrovo alla stazione centrale e partenza alle ore 8,45","La rassegna «Visite culturali a Firenze», organizzata dalla Circoscrizione Nord, propone per sabato 30 aprile la visita alle Cappelle Medicee, alla chiesa di S.Lorenzo e al mercato di S.Lorenzo.
Il ritrovo, come di consueto, sarà alla stazione centrale, dove verrà fatto un bilgietto comulativo andata e ritorno al costo di 3 euro a persona, la partenza è prevista alle ore 8,45.
Per chi desidera rimanere a pranzo a Firenze può essere prenotato alla mensa delle Poste, in piazza della Repubblica, il costo è di 6,50 euro.
Per ulteriori informazioni e prenotazioni rivolgersi alla Circoscrizione Nord tel.0574/697740. "
387,http://comunicati.comune.prato.it/generali/?action=dettaglio&comunicato=14200500000387,28/04/2005,16:08,Cultura,"La elementare di Casale 'alla corte di Federico II'","Amico museo, le visite di primavera","La visita guidata si svolgerà sabato 30 aprile al Castello dell'Imperatore","Sabato 30 aprile, alle ore 10,00, nell'ambito dell'iniziativa 'Amico Museo - visite di primavera', promossa dalla Regione Toscana, in collaborazione con il Comune di Prato, la classe IV della scuola elementare A.Bruni di Casale, racconta 'Un giorno alla corte di Federico II'.
Si tratta di una visita guidata degli alunni che hanno aderito al progetto integrato 'Alla corte di Federico II: storia di un imperatore e di un castello'. Il progetto è a cura del Museo Civico, della Biblioteca Lazzerini, del Museo del Tessuto e della Scuola di musica G. Verdi.
La visita guidata si svolge alle ore 10,00 al Castello dell'Imperatore ed è gratuita e aperta a tutti i cittadini."
388,http://comunicati.comune.prato.it/generali/?action=dettaglio&comunicato=14200500000388,29/04/2005,18:27,Circoscrizioni,"Nord, si riunisce il consiglio","Luned' 2 maggio alle ore 21,15","al Centro Civico in via Sette Marzo, 15","Lunedì 2 maggio alle ore 21,15 nei locali del Centro Civico di via Sette Marzo 15, si riunirà il Consiglio della Circoscrizione Nord. 
All'ordine del giono, dopo le comunicazioni del presidente Alberto Manzan, verranno discusse una mozione, presentata dalle consigliere Eleonora Catelani ed Elena Tempestini, inerente le problematiche connesse alla regolamentazione del parcheggio nel centro storico; l'interrogazione della consigliera Eleonora Catelani in merito alla realizzazione di una pista di atletica nella Circoscrizione Nord; il parere sulla proposta di variante al regolamento urbanistico per opere di sistemazione idraulica ai torrenti Iolo e Vella; infine le richieste di patrocinio pervenute alla Circoscrizione. 

"
389,http://comunicati.comune.prato.it/generali/?action=dettaglio&comunicato=14200500000389,29/04/2005,14:54,Ambiente,"Piano di recupero di via dei Gobbi, verdetto rimandato","Presto un sopralluogo della Commissione Ambiente","Alla riunione era presente anche un rappresentante de i residenti che hanno avanzato lòe proprie osservazioni al piano","Un sopralluogo deciderà l'ammissione delle osservazioni presentate da un gruppo di residenti al Piano di recupero 127 che prevede la realizzazione di 35 appartamenti ed altrettanti uffici e fondi commerciali al posto di un edificio industriale in  via Filzi all'incrocio con via dei Gobbi: la Commissione Territorio ed ambiente ha esaminato il progetto nella riunione di ieri, a cui ha partecipato anche un rappresentante dei cento abitanti che hanno firmato una petizione per chiedere in particolare la riduzione dell'altezza del centro residenziale e direzionale, portando i piani da quattro a tre, la realizzazione di un secondo sottopasso in via Maroncelli, oltre a quello di  via dei Gobbi per alleggerire la viabilità della zona già congestionata, e la realizzazione di uno spazio verde in via dei Gobbi. Sul piano e sulle osservazioni i commissari hanno preferito per il momento non decidere rimandando la valutazione ad un sopralluogo che sarà fatto prossimamente. Particolarmente contraria al piano di recupero la posizione di Mauro Vannoni di Sinistra per Prato viva, che ha rilevato come già altre volte che la città è in grave crisi e l'incremento delle costruzioni al posto degli edifici industriali non fa che impoverire e mettere in ulteriore difficoltà Prato. Ha fatto discutere anche il fatto che i proponenti del piano abbiano messo sul tavolo anche un milione di euro per realizzare un secondo sottopasso o per allargare quello di via dei Gobbi per poterlo mettere a doppio senso di marcia: «E' vero che sono soldi che sarebbero utili alle casse comunali e fanno gola, ma non si può svendere la città - ha detto anche Goffredo Borchi di Fi - soprattutto bisogna smetterla con questi interventi non contestualizzati, di taglia e cuci. Occorre avere il coraggio politico di fare scelte precise per dare un quadro urbanistico a questa città. Adesso il percorso non è limpido e questo è solo l'ultimo esempio di altri casi precedenti in cui si costruisce a caso». 
Approvato invece all'unanimità il Pdr 134 di via Bologna a S.Lucia per cui la società proponente che trasformerà in 12 appartamenti uno stabile industriale a margine del Bisenzio realizzerà a proprie spese un parcheggio da 14 posti in un'area attigua di proprietà comunale."
390,http://comunicati.comune.prato.it/generali/?action=dettaglio&comunicato=14200500000390,29/04/2005,15:54,Cultura,"Una star europea per chiudere la stagione 2005 della Camerata","Un incontro dibattito ed un concerto evento con Boris Belkin","La conferenza si terrà il 4 maggio nel Salone consiliare e il concerto la sera seguente al Politeama","Una star internazionale della musica per un concerto che rappresenta un vero evento non solo per la città e che chiuderà in bellezza la stagione musicale primaverile della Camerata strumentale città di Prato: è stato presentato stamani in Comune “Prato, Mozart, l’Europa”, incontro dibattito con il celebre violinista Boris Belkin che il 5 maggio al teatro Politeama dirigerà la Camerata Strumentale “Città di Prato”, che conclude il suo ciclo di concerti primaverili con il maestro che interpreterà  il Concerto per due violini e archi BWV 1043 e il Concerto per violino ed oboe BWV 1060 di Bach  e il Concerto per violino K.218 e la Sinfonia concertante per violino, viola e orchestra K.364 di Mozart.
L'evento sarà preceduto il 4 maggio alle 21.00 nell'elegante cornice istituzionale delò Salone consiliare del Comune dal dibattito con il maestro: a tenere a battesimo la kermesse musicale e culturale,  promossa da Comune, Provincia, Unione industriale e Fondazione Cassa di Risparmio di Prato, c'erano stamani gli assessori alla Cultura di Comune e Provincia Andrea Mazzoni e Paola Giugni, il presidente della Camerata strumentale città di Prato Lamberto Cecchi, il direttore artistico Alberto Batisti, Guido Moradei della Fondazione Cassa di risparmio di Prato, il direttore della scuola musicale Verdi Paolo Ponzecchi e Saida Petrelli dell'Unione industriale pratese. 
Belkin ha suonato altre tre volte con la Camerata strumentale, ma è la prima volta che la dirige a Prato presentandosi al pubblico pratese e il concerto costituirà un ponte proteso verso l'ambizioso progetto di celebrazione mozartiana che la Camerata intraprenderà nella prossima stagione musicale che partirà ad ottobre, dato che il 2006 ricorrerà il 250° anniversario della nascita del grande compositore: «Il concerto della Camerata e di Belkin ci dà l'occasione anche per riflettere sul rapporto di Prato con la musica - ha affermato l'assessore Mazzoni - Il titolo dell'iniziativa che richiama Mozart e l'Europa non è casuale, perchè dopo questa stagione di transizione che ha fatto da anello di congiunzione con la prossima gli eventi a livello europeo saranno diversi. Inoltre il concerto di chiusura è anche un modo ulteriore per divulgare il lavoro di educazione ed ascolto alla musica fatto nelle scuole di ogni grado». Come ha sottolineato infatti anche il presidente Cecchi, agli ultimi 4 concerti della Camerata hanno partecipato quasi 1800 ragazzi, la collaborazione con le scuole ha coinvolto 9 istituti superiori pratesi, 3 medie e 2 elementari e per concerto del 5 maggio di Belkin si sono già iscritti 300 studenti. «Il rapporto tra la Camerata, le scuole del territorio e le istituzioni si è sviluppato oltre le nostre aspettative - ha aggiunto l'assessore provinciale Giugni - Uno dei meriti più grandi è aver colto la sensibilità che tutto il nostro territorio dimostra per la musica». Ma il progetto educativo della Camerata è ancora più ampio, come ha spiegato il direttore Alberto Batisti: da ottobre in collaborazione con il Csa di Prato sarà avviato un progetto pilota che ha l'obiettivo di inserire la musica nei curriculum scolastici dei ragazzi come elemento di crescita culturale. Il progetto sarà sottopsto anche all'attenzione del presidente della Regione Claudio Martini per l'applicazione anche oltre i confini pratesi.
Come ulteriore fatto di prestigio il 5 maggio a Belkin si affiancheranno nelle parti solistiche Alberto Bologni, violino di spalla della Camerata, il violista David Carpenter e l’oboista Nicola Patrussi.

BIOGRAFIA

Boris Belkin ha iniziato lo studio del violino all’età di sei anni e ha fatto la sua prima apparizione pubblica a sette anni con Kyrill Kondrashin. Ha studiato prima alla Scuola Centrale di Musica del Conservatorio di Mosca con i Professori Yankelevitz e Andrievsky. Ancora studente ha suonato in tutta l’Unione Sovietica con le più importanti orchestre nazionali e nel 1973 ha vinto il primo premio al Concorso Nazionale Sovietico per violinisti.
Nel 1974 è emigrato in Occidente e da allora si è esibito in tutto il mondo con le maggiori orchestre, incluse la Boston Symphony, la Cleveland, la Filarmonica di Berlino, la Filarmonica di Israele, la Filarmonica di Los Angeles, di Philadelphia, la Sinfonica di Pittsburgh, di Montreal, la Bayerischer Rundfunk, la Concertgebouw e le maggiori orchestre britanniche.
Boris Belkin è apparso in molte produzioni televisive: un film biografico di Jean Sibelius dove esegue il Concerto di Sibelius con l’Orchestra della Radio Svedese e Ashkenazy, con Bernstein e la New York Philharmonic nell’esecuzione del Concerto di Ciajkovskij, con Bernstein e l’Orchestre National de France nell’esecuzione della Tzigane di Ravel,  e con Haitink e l’Orchestra Reale del Concertgebouw in Mozart e nel Concerto n. 1 di Paganini.
Tra i direttori con cui ha collaborato si ricordano Bernstein, Ashkenazy, Mehta, Maazel, Muti, Ozawa, Kurt Sanderling, Temirkanov, Dohnanyi, Dutoit, Gelmetti, Herbig, Tennstedt, Rattle, Haitink, Berglund, Mata, Chung, Hirokami, Fedoseyev, Welser-Möst e molti altri.
La sua prima registrazione, il Concerto n. 1 di Paganini con la Israel Philharmonic e Zubin Mehta, fu molto elogiata. Altre sue incisioni per la Decca includono i Concerti di Ciajkovskij e Sibelius con la Philharmonia e Ashkenazy, il Concerto di Strauss con la Radio di Berlino e Ashkenazy, i Concerti n. 1 e n. 2 di Prokof’ev con la London Symphony Orchestra e Kondrashin, il Concerto di Brahms con la London Symphony Orchestra e Fischer. Per la Denon ha inciso i Concerti di Prokof’ev con la Tonhalle di Zurigo e Michael Stern; i Concerti di Sibelius e di Bruch e il n. 1 di Sciostakovic e quello di Glazunov con la Royal Philharmonic e Junichi Hirokami; il Concerto di Ciajkovskij con la London Philharmonic e Stern; il Concerto K. 219 di Mozart e la Sinfonia concertante con i Salzburg Chamber Soloists e le Sonate di Brahms con Michel Dalberto.
Nel 1997 Isaac Stern ha invitato il Maestro Belkin a suonare con lui al Festival di Miazaki.
I suoi impegni 2004/2005 includono concerti a Washington, una tournée con la Filarmonica di S. Pietroburgo e Yuri Temirkanov in Olanda, Austria e Germania, concerti con l’Orchestra NHK a Tokyo con Hirokami e l’esecuzione del Concerto di Sibelius con la Sydney Symphony  sotto la direzione di Ashkenazy. Si esibisce inoltre in ensemble cameristici con musicisti quali Jurij Bashmet, Mischa Maisky e Michel Dalberto.
Ogni estate Boris Belkin tiene un corso di perfezionamento estivo presso l’Accademia Musicale Chigiana di Siena.


"
391,http://comunicati.comune.prato.it/generali/?action=dettaglio&comunicato=14200500000391,29/04/2005,16:24,Scuola,"«Le risposte sono immediate e per il futuro»","La protesta dei genitori di Paperino","Gli assessori Giardi e Nieri: «Bisogna pensare alle esigenze complessive della zona»","«La situazione per quanto concerne le esigenze scolastiche di S. Giorgio e Paperino è presente all'Amministrazione comunale. Tanto che abbiamo fatto già incontri con le famiglie, con la dirigente scolastica e con la presidente della Circoscrizione, e siamo disponibili a farne altri coi genitori, a spiegare il senso dei nostri interventi». Inizia così la dichiarazione degli assessri alle Opere pubbliche e alle Politiche scolastiche, Enrico Giardi e Sabrina Nieri, a seguito delle proteste emerse in questi giorni da parte di alcune famiglie di Paperino.
«Le domande d'attesa - proseguono Nieri e Giardi - riguardano sia S. Giorgio che Paperino. E l'Amministtrazione si è posta nell'ottica di offrire una risposta complessiva sia per gestire il momento attuale che in prospettiva». Spiegano i due amministratori: «Abbiamo previsto di realizzare, in via provvisoria, un'aula nuova a S. Giorgio, riadattando la palestra, e di creare un nuovo spazio nell'edificio scolastico di Paperino, in modo da consentire ai bambini un miglior utilizzo dei servizi e delle aule». Ma nei programmi insieme a risposte immediate, si guarda anche alla prospettiva: «A settembre - annunciano i due assessori - sarà aperto il cantiere per realizzare nuove quattro aule a S. Giorgio. Si tratta di una vera e propria ristrutturazione dell'edificio scolastico, che sarà notevolmente ampliato. In questo modo si verrà incontro alle esigenze di Paperino e S. Giorgio».
In ogni caso, concludono Giardi e Nieri, «l'Amministrazione comunale è disponibile a confrontarsi coi genitori e anche a valutare insieme a loro il quadro delle esigenze presenti nel territorio».  "
392,http://comunicati.comune.prato.it/generali/?action=dettaglio&comunicato=14200500000392,29/04/2005,17:06,"Consiglio Comunale","«Non si devono equiparare vittime e stragisti»","Approvato  l'Ordine del giorno anti disegno legge 2244","Il documento è stato sottoscritto anche da Forza Italia. Solo An si è opposta","«Non si mettono sullo stesso piano stragisti e vittime e non è giusto considerare alla stessa stregua chi ha scelto di sostenere il terrore fascista combattendo contro i partigiani e gli alleati e coloro che scelsero di lottare  contro i tedeschi occupanti sacrificando la propria vita per gli ideali di patria». Con queste parole Elisabetta Carullo dei Ds ha presentato a nome del suo gruppo ieri in Consiglio comunale l'ordine del giorno contro l'approvazione  del disegno di legge 2244 del maggio scorso per il riconoscimento della qualifica di militari belligeranti a quanti prestarono servizio militare dal 1943 al 1945 nell'esercito della Repubblica sociale italiana (Rsi). L'atto è stato presentato dall'Ulivo insieme a Rifondazione comunista e a Sinistra per Prato viva ed è stato poi sottoscritto anche da Forza Italia e Nuovo Psi Taiti per Prato ottenendo l'approvazione con 29 voti favorevoli e un solo contrario, espresso da Gianni Cenni di An. 
Forza Iatlia ha infatti deciso di appoggiare il documento della maggioranza dopo che il testo dell'ordine del giorno è stato emendato con la modifica 'Considerato che il taglio dei fondi alle associazioni partigiane è da interpretare come ii rischio di ridurre la portata storica delia
Resistenza e della guerra di Liberazione, attraverso una falsa opera di 'pacificazione nazionale' che mette sullo stesso piano partigiani e repubblichini, magari con l'intento di ottenere che ai fascisti di Salò vengano concesse medaglie al valor militare
e decorazioni per la battaglia sostenuta con i nazisti contro l'indipendenza nazionale dell'Italia».
Il testo del disegno di legge recita che i soldati, i sottufficiali e gli ufficiali che prestarono servizio nella Repubblica sociale sono considerati a tutti gli effetti militari belligeranti, equiparati a quanti prestarono servizio nei diversi eserciti dei Paesi tra loro in conflitto durante la seconda guerra
mondiale': «la Città di Prato ha pagato un tributo sin troppo elevato per sostenere
la lotta per la Liberazione - si legge nell'ordine del giorno - basti pensare ai ventinove giovani partigiani della Brigata Buricchi impiccati a Figline dai tedeschi e a tutti i deportati a Mauthausen ed Ebensee. Inoltre quest'anno ricorre il sessantesimo anniversario della Liberazione del paese dal nazifascismo: invitiamo quindi il sindaco a intervenire presso il Governo nazionale e il parlamento per impedire l'iter positivo del disegno di legge, a sensibilizzare le parti sociali e le forze politiche a manifestare contro il disegno facendo anche appello al Presidente della Repubblica e a contribuire con iniziative e manifestazioni a mantenere viva la memoria della Liberazione e l'attività dell'Anpi e del CEntro di documentazione di Figline». L'atto invita inoltre il presidente del Consiglio comunale a farsi portavoce dell'iniziativa in Provincia, in Regione e negli altri Comuni italiani. "
393,http://comunicati.comune.prato.it/generali/?action=dettaglio&comunicato=14200500000393,29/04/2005,17:21,Urbanistica,"Fuksas progetta una 'nuova città' nell'area Banci","Il noto architetto incontra gli amministratori","I primi lineamenti prevedono un centro espositivo di 13 mila metri quadri","«Più che un progetto di architettura abbiamo presentato una strategia». E la strategia, nelle parole del noto architetto Massimiliano Fuksas, è quella di aiutare «la trasformazione di Prato verso un'«economia della conoscenza», con interventi «che ne liberino le potenzialità economiche e produttive. In quest'ottica si inserisce l'esigenza di realizzare una 'piattaforma dei servizi', integrata alla realizzazione di un importante centro congressuale-espositivo ed un hotel con elevati standard ricettivi».
Con queste parole Fuksas ha presentato al sindaco Marco Romagnoli e al presidente di Consiag Paolo Abati (proprietaria dell'area e committente dello studio), il primo step del progetto di ristrutturazione dell'area ex Banci, a ridosso della Declassata e vicino al casello di Prato est della A11, destinato nelle intenzioni del Comune a trasformarsi in un centro espositivo-congressuale e, come detto nell'incontro che Fuksas ha avuto con gli amministratori pratesi (oltre al sindaco e ad Abati anche Stefano Ciuoffo, assessore all'Urbanistica, Fabio Giovagnoli assessore allo Sviluppo economico e al Piano strategico, Enrico Giardi assessore allke Opere pubbliche, il vice sindaco Roberto Bencini) e con i tecnici di Comune e Consiag, «a veder sorgere una nuova città nella città». 
A dire il vero il progetto predisposto da Fuksas, venuto a Prato per illustrarne i primi lineamenti, è qualcosa di più di un'ipotesi: la Regione non solo ha stanziato 10 milioni di euro (e altri 10 sono quelli del Comune), per un intervento che nella sua parte pubblica (centro espositivo-congressuale e parco) è stimato in 40 milioni ma ha anche comunicato ufficialmente al Comune, come ha rivelato il sindaco, «che l'area ex Banci è il polo di ampliamento di Firenze Fiere», che va ad integrarsi con Fortezza da Basso. E «su questa prospettiva - sostiene ancora il sindaco - c'è piena sintonia con Firenze. Un fatto importante».
Lo studio è sviluppato su un'area di 30 ettari, di cerniera fra la città storica e i nuovi ampliamenti residenziali delle Badie e del Macrolotto, a sud della via Leonardo da Vinci (Declassata). Sull'area, in gran parte di proprietà di Consiag, al momento insistono manufatti industriali dell'ex fabbrica tessile Banci. Al di fuori della proprietà di Consiag, ma inclusa nell'area del progetto, si trovano gli edifici dell'ex fonderia Bigagli, tra cui un fabbricato di rilevanza tecnica e storica, che nelle intenzioni dovrebbe ospitare la collezione del museo d'arte contemporanea 'L. Pecci'. 
L'intervento predisposto da Fuksas contempla un centro servizi aperto ad una scala interregionale e nazionale, inserito in un contesto urbano connesso con la realtà cittadina: il progetto mira a ricomporre la frattura costituita dalla Declassata e dall'impianto industriale Banci. La progettazione realizzata da Fuksas prevede un grande parco pubblico di 8 ettari, vicino al quartiere delle Badie, un asse centrale con giardini per 6 ettari di superficie, oltre ad un'ottima dotazione di parcheggi, in parte interrati e in parte in superficie.  
Il centro espositivo-congressuale, unitamente ad un hotel (che fa parte però degli interventi da realizzare da parte di privati) alto 60 metri («simbolo - dice Fuksas - esempificativo del rinnovamento della città») costituisce il cuore dell'intervento. Il centro si sviluppa su una superficie di 13 mila mq espositivi, più 5 mila di servizi. Il centro, che avrà però una funzione polivalente, per rassegne, convegni, concerti ed eventi vari (non quindi pensato solo come spazio espositivo) è costituito da due grandi nuvole trasparenti, rialzate, tali da formare un'ampia piazza coperta adatta a manifestazioni pubbliche.
Le due torri dell'hotel, 8000 mq di superficie, ospiteranno un albergo a media soglia ed uno ad alta soglia.
La viabilità sarà facilitata con la creazione di un nuovo asse stradale che, sviluppandosi parallelamente alla Declassata, smaltirà i flussi principali, diminuendo il carico su via Ferraris, che diventerà l'asse di servizio del quartiere delle Badie.
L'accessibilità all'area sarà garantita dalla Declassata, in virtù anche dei propositi del Comune di completarne il raddoppio. Il progetto, per facilitare l'integrazione con il verde pubblico, previsto a nord, e favorire il collegamento pedonale con la città storica, prevede il parziale interramento della Declassata scavalcata da un ponte verde e alberato.    
                "
394,http://comunicati.comune.prato.it/generali/?action=dettaglio&comunicato=14200500000394,29/04/2005,18:26,"Consiglio Comunale","L'ordine del giorno scatena un acceso dibattito","Botta e risposta su Resistenza e Repubblica di Salò","La seduta è stata quasi interamente dedicata alla discussione dell'atto","La seduta del Consiglio comunale di ieri è stata teatro di scontro politico sui temi della Resistenza e del riconoscimento della qualifica di cobelligeranti ai repubblichini di Salò: ad innescare la lunga ed accesa discussione è stato l'ordine del giorno presentato dall'Ulivo, da Rifondazione e da Sinistra per Prato viva contro il disegno di legge 2244 che prevede il riconoscimento di combattenti ai militanti della Repubblica sociale italiana. Il dibattito si è alla fine risolto con l'approvazione appoggiata anche da Nuovo Psi e Forza Italia, che stavolta non ha votato insieme ad An.
«A suo tempo fu proprio Luciano Violante, uomo di sinistra, a mostrare la prima apertura ai ragazzi di Salò - ha esordito Gianni Cenni di An - la storia va anche contestualizzata: i repubblichini di Salò erano ragazzi giovanissimi, formati con i valori del Ventennio che per motivi giuridici e storici erano combattenti di uno Stato legittimo che amministrava e legiferava. Inoltre bisogna considerare che erano stati obbligati ad aderire dalla coscrizione». Aurelio Donzella dell'Italia dei valori ha replicato che la Repubblica sociale non rappresentava un governo civile e che in base alla Convenzione di Ginevra è colpevole di alto tradimento chi combatte contro lo Stato in cui ha cittadinanza: «Dopo 60 anni comunque non si può ribaltare la storia approfittando dello sbiadimento della memoria, che per questo va coltivata».
Matteo Biffoni dei Ds ha definito preoccupante l'atteggiamento del Governo di centrodestra nei confronti della Costituzione e dei suoi fondamenti e ha dichiarato ingannevole il testo del disegno legge, che in realtà vorrebbe ridare dignità anche alle bande armate che dopo l'8 settembre 1943 compirono rastrellamenti e deportazioni.
Massimo Bartoloni dello stesso gruppo ha aggiunto che l'atteggiamento del premier Berlusconi è stato finora incompatibile con i valori espressi dal 25 aprile: «Questo Governo è molto lontano dagli ideali che nacquero dal 25 aprile 1945 al 27 dicembre 1947, quando venne promulgata la Costituzione, per questo abbiamo deciso di presentare quest'ordine del giorno». 
«Il giudizio sta nei fatti, senza dover andare a cercare sentenze e atti - ha detto Paolo Fattori di Rc - Chiunque abbia combattuto nella Repubblica sociale non ha la dignità umana di combattente: gli ideali per cui hanno compiuto nefandezze ed orrori erano soldi in più e tessere alimentari, a differenza di chi era costretto a nascondersi in montagna per non essere ucciso. E le nefandezze erano cominciate già prima dell'8 settembre, con persecuzioni, il terrore, la tragedia della guerra, di un milione di soldati mandati a combattere in Russia con le scarpe di cartone. Per fortuna abbiamo vinto noi e i comunisti fanno parte di coloro che hanno combattuto per la libertà». Anche Moreno Zazzeri dei Comunisti italiani ha definito pericoloso dal punto di vista morale voler reinterpretare la storia: «Si ricorda l'Olocausto e le sue vittime e poi anche chi l'ha compiuto?»
Di opinione opposta Gianluca Banchelli di An: «Certa storia è ancora da studiare, non si tratta di revisionismo storico, è mancata l'analisi completa di certe fonti. Va superata la contrapposizione ideologica per cui ci sono morti di serie A e B».
Lo stesso concetto è stato espresso dal capogruppo Maurizio Bettazzi: «Sembra che si sia sbagliato solo da una parte: i ragazzi di Salò erano 16-18enni che in quel momento scelsero, per altro in modo coecitivo. Bisognerebbe semmai chiedersi che significato si vuole dare davvero al 25 aprile e se si vuole continuare a coltivare questa diversificazione per appropriarsi di certi valori esclusivamente. Basti pensare che alla sfilata per il 25 aprile ci sono bandiere con la falce e martello e Che Guevara: sotto quelle bandiere io non sfilerò mai».
L'emendamento al testo dell'ordine del giorno ha fatto scattare anche l'approvazione di Forza Italia: «Questo Governo vuole compiere il tentativo di riportare la ragionevolezza su certi temi - ha spiegato il capogruppo Goffredo Borchi - Questa riflessione è un bene per il Paese, perchè è giunto il momento di trovare un punto di comunione che non cambi la storia , ma che la legga senza essere troppo di parte». «Siamo tutti figli della Resistenza e della lotta al fascismo - ha aggiunto Giovanni Luchetti di Fi - Non abbiamo dubbi su questo».
Luca Roti della Margherita e l'assessore Massimo Carlesi hanno rimarcato il valore della giusta lettura dei fatti, testimoniati non solo da partigiani e civili italiani, ma anche dalle forze alleate: «Semmai le pagine che dobbiamo leggere sono quelle degli armadi della vergogna su stragi come S. Anna di Stazzema». Gianni Cenni nella propria dichiarazione di voto ha ribadito la contrarietà di An: «Non ho assistito alla stessa levata di scudi contro il fascismo quando Forza nuova raccoglieva le firme per le elezioni solo perchè così avrebbe sottratto voti al cenntrodestra»."
395,http://comunicati.comune.prato.it/generali/?action=dettaglio&comunicato=14200500000395,29/04/2005,17:57,Bilancio,"Tosap e 'pubblicità' rinviate al 31 maggio","Posticipate le scadenze di pagamento","La decisione è stata presa dal Comune, in virtù di diverse esigenze","Posticipate le scadenze di pagamento di Tosap, la tassa di occupazione del suolo pubblico, e dell'imposta sulla pubblicità. Lo ha deciso l'Amministrazione comunale che ha allungato i termini di pagamento dal 30 aprile al 31 maggio. Alla base del provvedimento esigenze diverse, fra cui il nuovo regolamento per la pubblicità.  "
396,http://comunicati.comune.prato.it/generali/?action=dettaglio&comunicato=14200500000396,30/04/2005,13:22,Appuntamenti,"«Bisogna avere fiducia nelle nostre capacità»","Il messaggio per il 1° Maggio","Romagnoli: «Il momento è difficile ma abbiamo i saperi per superarlo»","«Il mio saluto, e il saluto dell'Amministrazione comunale, alle lavoratrici e ai lavoratori pratesi in occasione della Festa del lavoro». Inizia con queste parole il messaggio che il sindaco Marco Romagnoli ha indirizzato poubblicamente a Cgil-Cisl-Uil e ai lavoratori della città. 
«La Festa del lavoro - prosegue il sindaco - assume una valenza particolare data la situazione in cui versa il sistema produttivo ed economico locale. C'è la consapevolezza che la nostra città, e il suo sistema, si trovano di fronte alla necessità di intraprendere nuove scommesse che consentano nuove prospettive di sviluppo.
In questi mesi c'è stata una forte discussione sugli scenari del distretto, abbiamo sollecitato interventi a tutela delle nostre produzioni. Un'iniziativa ad ampio raggio che continuerà, finchè non saranno varate misure a sostegno delle economie locali. Ma è anche diffusa la convinzione che la città, in tutte le sue componenti, debba compiere un'opera di trasformazione e di rinnovamento delle sue strutture produttive, per reggere il peso di un mercato internazionale mutato e dove sono presenti concorrenti agguerriti.
Il lavoro deve essere al centro di questo sforzo, di questo passaggio che mentre conferma la vocazione industriale di Prato progetta l'affermarsi di un'economia delle conoscenza, che valorizzi l'insieme delle professionalità, dei saperi collettivi, che il distretto ha costruito nel tempo.
E' un compito difficile unito però alla fiducia che la città, il suo distretto, le sue componenti sociali, le forze del lavoro, possono farcela, sono in grado di dare vita al rinnovamento del distretto e ad una nuova fase di sviluppo».  "
397,http://comunicati.comune.prato.it/generali/?action=dettaglio&comunicato=14200500000397,30/04/2005,13:14,Appuntamenti,"Il sindaco in corteo per il 1° Maggio","L'Amministrazione comunale partecipa alla Festa del Lavoro","Il Gonfalone del Comune alla manifestazione promossa dai sindacati","Il Gonfalone del Comune parteciperà alle manifestazioni per il 1° Maggio organizzate da Cgil-Cisl-Uil. Il Gonfalone, accompagnato dall'assessore Andrea Frattani, parteciperà alla messa in Cattedrale alle ore 9,00. 
Il sindaco Marco Romagnoli e il corpo storico dei Valletti comunali saranno alle ore 10,00 al corteo, che prenderà le mosse come ogni anno da piazza Mercatale.
Alle 18,30 l'assessore Stefano Ciuoffo parteciperà all'Ostensione del Sagro cingolo"
398,http://comunicati.comune.prato.it/generali/?action=dettaglio&comunicato=14200500000398,30/04/2005,13:13,Agenda,"Vertice con artigiani, commercianti e sindacati","Lunedì 2 maggio un incontro in Palazzo comunale","Il sindaco discuterà i problemi relativi al centro storico","Il sindaco Marco Romagnoli incontra lunedì 2 maggio, alle ore 11,00, in Palazzo comunale artigiani e commercianti e sindacati sulle questioni relative al centro storico.  "
399,http://comunicati.comune.prato.it/generali/?action=dettaglio&comunicato=14200500000399,30/04/2005,13:18,Bilancio,"Nessuna sanzione se non si paga il 30 aprile","Scadenze allungate per Tosap e imposta pubblicità","Il posticipo dei termini è stato deciso dall'Amministrazione comunale","Nessuna sanzione per l'allungamento dei termini di pagamento di Tosap e imposta sulla pubblicità, deciso dall'Amministrazione comunale. La scadenza dell 30 aprile è stata posticipata al 31 maggio. In virtù di tale decisione non sarà appplicata nessuna sanzione.    "
400,http://comunicati.comune.prato.it/generali/?action=dettaglio&comunicato=14200500000400,02/05/2005,15:26,Cultura,"La raccolta fotografica della facolà di agraria all'Aft","L'Archivio fotografico toscano arricchisce il suo patrimonio","Mazzoni: 'Non solo  arricchimento ma riconoscimento del ruolo dell'Archivio'","L’Archivio Fotografico Toscano arricchisce il proprio patrimonio. Con una delibera presentata in giunta dall’assessore alla Cultura, Andrea Mazzoni, è stata, infatti, approvata la convenzione tra l’Aft e la Facoltà di agraria dell’università di Firenze per l'acquisizione  a tempo indeterminato delle raccolte fotografiche del Dipartimento di scienze e tecnologie ambientali forestali della stessa facoltà.  Si tratta di migliaia di immagini, parte su lastra negativa e parte costituite da stampe su carta, sciolte o in album, che riguardano i temi del territorio in coerenza con gli scopi scientifici e di studio del Dipartimento. Non mancano immagini che più direttamente si ricollegano alla storia sociale e al mondo del lavoro. 'La scelta dell’Archivio come sede presso cui depositare le proprie raccolte,  affinchè siano conservate e fatte conoscere,- ha detto l'assessore Mazzoni -   costituisce  un arricchimento per l’Archivio che vede crescere in maniera significativa la propria collezione, ma soprattutto un riconoscimento del suo ruolo scientifico e di studio di cui il Comune non può che essere orgoglioso”.
L’Archivio Fotografico Toscano,  che il prossimo 7 maggio inaugurerà una nuova mostra alle Antiche stanze di S.Caterina (“Oltre i limiti della visione. Il percorso fotografico di Lisetta Carmi”), è un servizio voluto dal Comune di Prato per il recupero, la tutela e la conoscenza delle raccolte fotografiche storiche. Istituito tra la fine degli anni Settanta e la prima metà degli anni Ottanta, l’Archivio ha sviluppato nel corso di questi anni di attività un programma scientifico che gli ha permesso di estendere il proprio fronte di interventi in settori di alta specializzazione con riguardo alla conservazione del patrimonio fotografico, allo studio e approfondimento della storia della fotografia, alla formazione del personale, alla messa a punto delle corrette metodologie sulle quali gli uffici possono impostare la propria attività di tutela e conoscenza. Il deposito a tempo indeterminato delle raccolte fotografiche della Facoltà di Agraria di Firenze rientra nel programma di collaborazione istituzionale dell’Archivio, finalizzato appunto al recupero delle immagini fotografiche variamente disperse sul territorio toscano e collocate presso i vari enti. L'Aft si propone, infatti,  di diventare  nel tempo un punto di riferimento centralizzato in ambito regionale per favorire la conoscenza, la conservazione e l’accesso al pubblico degli studiosi di questo materiale. L’accordo stipulato con la facoltà di Agraria prevede, tra l'altro,  che l’Archivio possa procedere all’ordinamento del fondo e alla sua acquisizione digitale per la consultazione in rete. L’Archivio ha, infatti,  in progetto la creazione di un punto di consultazione in rete di tutte le proprie raccolte, ordinate e catalogate."
401,http://comunicati.comune.prato.it/generali/?action=dettaglio&comunicato=14200500000401,02/05/2005,15:26,"Centro storico","Più di 50 mila persone si muovono dentro le mura","Vertice con artigiani e commercianti dal sindaco","Una pioggia di cifre su accessi, movimenti auto e disponibilità parcheggi","Sono più di 11.300 i passeggeri che in media ogni giorno scendono alle fermate Lam situate nel centro città. E sono quasi 27 mila i movimenti giornalieri d'ingresso con le auto nel centro storico, dai varchi di via Frascati (8200 auto), via Cavallotti (6700 mezzi), via S. Vincenzo (4600 auto), via S. Silvestro (7300 auto). E' stato prodigo di numeri l'assessore alla Mobilità Massimo Carlesi al vertice sui problemi del centro città con le associazioni dei commercianti e degli artigiani e coi sindacati, voluto dal sindaco Marco Romagnoli, e svoltosi nella mattinata nell'ufficio di quest'ultimo in Palazzo comunale.
Ad aprire il confronto è stato il sindaco, accompagnato dal vice sindaco Roberto Bencini e dagli assessori Fabio Giovagnoli (Sviluppo economico), Andrea Frattani (Centro storico) e Carlesi, che ha ribadito per il centro città, «questione che va al di là del suo ambito specifico per investire l'intero sviluppo della città», alcuni assi portanti: aree di sosta ad ogni 'porta', da cui il ragionamento avviato per un parcheggio sotterraneo nel sottosuolo fra via S. Trinità e l'ospedale (in ogni caso a giorni sarà varato il bando pubblico per il project financing di un altro parcheggio interrato - 900 posti - in via Arc. Martini); una scelta netta in favore del trasporto pubblico (nel 2004 c'è stato un aumento del 44% nell'uso dei bus, con 2 milioni e 200 mila passeggeri in più), e quindi del sistema Lam, «poichè altrimenti si rischia di trasformare Prato in un grande ingorgo»; una politica della sosta che regolamenti gli accessi. Il tutto condito da un'avvertenza: «Può darsi che ci sia stato un disguido sulle nuove tariffe dei permessi, che comunque erano allegate al Bilancio fornito alle parti sociali. Ed è evidente che c'è un legame fra tariffe, sosta, progetti per ridurre l'inquinamento e l'uso dei mezzi privati e trasporto pubblico. Il Comune non si muove per fare cassa. Il Comune fa servizi per i quali occorrono risorse». 
Una premessa che ha spostato l'asse della discussione, che quasi incidentalmente ha toccato il problema delle tariffe. «Va bene la strategia - hanno detto Franco Bigagli per l'Unione commercianti e Giuseppe Di Ronato per la Confesercenti - ma il problema è l'oggi, ed è quello di una realtà del centro città che sta boccheggiando».  
Una contingenza che Carlesi ha tradotto in numeri, non senza prima fornire chiarimenti sulle tariffe alla Cna e al suo direttore Fabio Mazzanti: «Le nuove categorie di permessi sono state calibrate sulle vostre richieste, compreso la scomparsa dei permessi giornalieri per alcune categorie. Sta di fatto che si parla di 41 centesimi al giorno per la tariffa massima, molto al di sotto di quello che avviene in altre città toscane. Dopodichè si può fare un sopralluoggo insieme per verificare se c'è o meno accessibilità al centro o se mancano le possibilità di sosta».
A questo punto sul tavolo dell'incontro è stata scaricata una pioggia di cifre: nel centro città c'è una mobilità media giornaliera (un solo movimento in arrivo), calcolata sull'anno, di oltre 53 mila persone. Più di 33 mila persone raggiungono il centro con la propria auto, per un totale di quasi 26 mila veicoli. Le altre usano altri mezzi: 11.300 e passa sono i cittadini che si muovono col bus, 4600 e passa col motorno, circa 4100 guadaggnano il centro a piedi o in bicicletta.
I parcheggi con barriera fra piazza Mercatale e la cinta muraria sono 1102. Il numero va accresciuto con i posti auto presenti al Serraglio (260 di cui 200 per i residenti) e via Arc. Martini (244). Immediatamente fuori dalla cinta muraria, ad una distanza di 400/600 metri da piazza del Comune, i posti auto sono 516 (via Pomeria 131, v.le Galilei 279, p.zza Ciardi 67, via Strozzi 25, via Curtatone 14). Ad una distanza massima di 700 metri, sempre da piazza del Comune, i posti auto sono 405 (p.zza Macelli 272, via Cavour 42, via Marini, 38, via IX Agosto 14, via IV Novembre 39), mentre altri circa 1800 posti, fra cui quelli di piazza del Mercato Nuovo (800), sono a 900 m/1 km di distanza.
La rotazione in media nelle aree di sosta è compresa fra un'ora e un'ora e 45 minuti, mentre la stima degli attraversamenti del centro è di circa 15 mila veicoli.
Fin qui i numeri. E se sindacati per voce della segretaria della Cisl Gabriella Melighetti (presenti anche Grazia Ruggero-Cgil e Annalisa Marchi-Uil) hanno chiesto «attenzione per quelle categorie di lavoratori, come gli ospedalieri, non assistite dal mezzo pubblico», il problema vero discusso al vertice voluto dal sindaco, più che le tariffe si è chiamato Lam rossa, con la contrarietà nettamente ribadita da Unione commercianti e Confesercenti, attraverso i loro presidenti Franco Bigagli e Alessandro Giacomelli, «della chiusura di via Cavallotti». Di più: «Avevamo chiesto di discuterne - hanno detto entrambi -. Ci sono stati anche incontri, ma le nostre idee non sono state prese in considerazione. E si è proceduto da parte del Comune come si era iniziato». 
Il nodo rimane via Cavallotti e il percorso Lam. Che è sembrata essere la vera questione irrisolta."
402,http://comunicati.comune.prato.it/generali/?action=dettaglio&comunicato=14200500000402,02/05/2005,15:03,"Consiglio Comunale","In Consiglio il degrado delle ex poste e dell'ex caserma","Un'interrogazione di Cenni di An sulle due strutture","L'assessore Giardi nella risposta esclude pericoli per l'incolumità pubblica","Il degrado degli edifici delle Poste di piazza S. Marco e dell'ex caserma dei Carabinieri di via Pomeria è stato oggetto di un'interrogazione presentata nello scorso Consiglio comunale dal consigliere Gianni Cenni di An: l'atto sostiene che la fatiscenza dei due stabili non è più tollerabile sia per motivi di igiene che di ordine pubblico e di scempio strutturale degli edifici e ha chiesto quindi quali iniziative l'Amministrazione comunale ha avviato nei confronti dei proprietari privati almeno per mettere in sicurezza i locali e quali ha intrapreso per individuare un corretto utilizzo per la cittadinanza. La risposta è giunta dall'assessore al Patrimonio Enrico Giardi: «L'Amministrazione comunale è impegnata nella progettazione strategica delle opere per la città, ma sicuramente anche nella manutenzione ordinaria del proprio patrimonio esistente. Per questo bisogna chiarire che si tratta di due edifici di proprietà privata: per quanto riguarda le poste, vorremmo comporre il contenzioso con la società detentrice Europa gestione, aperto nel 2002 per non aver rispettato la prelazione che l'Amministrazione comunale aveva sull'immobile, con una soluzione che vada al di là di quella giudiziale e che ci permetta di valutare l'utilizzo della struttura. Non ci sono comunque problemi di pubblica incolumità per quanto riguarda lo stato dell'edificio. Quanto all'ex caserma, dopo un episodio di appropriazione indebita nel 2003 su cui è subito intervenuta la Polizia municipale non ci risulta alcun esposto riguardo l'utilizzo dei locali come ricettacolo di extracomunitari e persone senza fissa dimora. Anche in questo caso l'edificio non comporta pericoli strutturali». Cenni ha replicato di condividere la risposta per le poste di piazza S. Marco, ma non per il secondo edificio: «Sono stati visti uscire dalla palazzina degli extracomunitari e come hanno detto alcuni abitanti della zona sono scoppiati anche dei tafferugli all'interno: il Comune deve obbligare il proprietario a chiudere ogni accesso all'edificio così come viene fatto per le vecchie coloniche»."
403,http://comunicati.comune.prato.it/generali/?action=dettaglio&comunicato=14200500000403,02/05/2005,15:21,Viabilità,"Prorogati i divieti di sosta in viale Piave e via Pugliesi",-,,"E' stata prorogata fino al 20 maggio l'ordinanza con cui in viale Piave, nel tratto compreso tra via S. Giovanni e piazza S. Marco è stato istituito il divieto di sosta con rimozione forzata e con chiusura della corsia preferenziale destra con direzione da Piazza S. Marco a Piazza delle Carceri, per estensione della rete del gas e ripristino della pavimentazione della sede stradale eseguiti da Consiag Reti.
Prorogata fino alla stessa data anche l'ordinanza relativa al divieto di sosta con rimozione forzata ambo lati, con parziale restringimento della carreggiata, in via Pugliesi in prossimità di via dell’Accademia, per consentire allacciamenti di singole utenze alla rete del gas con ripristino della copertura in pietra."
404,http://comunicati.comune.prato.it/generali/?action=dettaglio&comunicato=14200500000404,02/05/2005,15:49,Agenda,"Senso unico alternato in via dei Fossi",-,,"Da oggi fino al termine dei lavori e comunque non oltre il 14 maggio in via dei Fossi, nel tratto compreso tra via De Ruggiero e  via Paronese, sarà istituito, per brevi tratti ed a fasi progressive, il divieto di sosta con rimozione forzata ambo lati con parziale restringimento della carreggiata ed all’occorrenza il senso unico alternato con l’ausilio di movieri a vista per consentire l’esecuzione di lavori di sostituzione e ripristino di alcuni tratti di guard-rail."
405,http://comunicati.comune.prato.it/generali/?action=dettaglio&comunicato=14200500000405,02/05/2005,15:47,Agenda,"Divieto di sosta per la rotatoria in via VII marzo",-,,"Per l’esecuzione di lavori di modulazione della sede stradale in un tratto di via di Cantagallo e di via Sette Marzo, nell’ambito di interventi relativi ai lavori di realizzazione di una nuova rotatoria da oggi fino al termine dei lavori e comunque non oltre il 31 maggio viene istituito il divieto di sosta con rimozione forzata ambo lati ed all’occorrenza il senso unico alternato con l’ausilio di movieri a vista, in via di Cantagallo per una lunghezza di 100 metri a cavallo della via Sette Marzo e via Sette Marzo nel tratto compreso tra via di Cantagallo e per una lunghezza di circa 70 metri.
"
406,http://comunicati.comune.prato.it/generali/?action=dettaglio&comunicato=14200500000406,02/05/2005,17:17,Agenda,"Morte Caiazza, le condoglianze del sindaco",-,,"Con un telegramma il sindaco Marco Romagnoli, personalmente e a nome della giunta comunale, ha espresso ai familiari le condoglianze per la scomparsa del professor Luigi Caiazza. Il sindaco ricorda nel testo, il «suo instancabile impegno culturale, civile e politico al servizio della città».
«Per lunghissimi anni - scrive ancora il sindaco - impegnato come appassionato sostenitore e rettore del Convitto nazionale Cicognini. Eletto parlamentare della Repubblica, più volte sottosegretario, seppe interpretare le necessità della città e si impegnò da protagonista per la crescita della nostra area». "
407,http://comunicati.comune.prato.it/generali/?action=dettaglio&comunicato=14200500000407,03/05/2005,14:27,Commercio,"Le iniziative di maggio  e la salute passano dalla farmacia","Per il terzo anno consecutivo","Trentamila sacchetti per pubblicizzare mostre e campagne di prevenzione","Per il terzo anno consecutivo le iniziative in piazza promosse dall’assessorato allo Sviluppo Economico nel mese di maggio si accompagnano alle campagne di sensibilizzazione alla salute e al benessere proposte dalle Farmacie Pratesi Pratofarma spa attraverso la condivisione di un diffuso strumento di comunicazione: il comune sacchetto di carta, distribuito nella vendita in farmacia e personalizzato per l’occasione.
Un’operazione di comarketing e un’insolita formula, che consiste nell’utilizzare i quattro lati della busta che, rivestita di un nuovo abito, si trasforma in un gioco di disegni e colori. 
Su una facciata dei 30mila sacchetti sono elencate le manifestazioni e gli eventi del mese di maggio da “le bancarelle di via Magnolfi” i martedì dedicati agli appassionati di antiquariato, alla Festa dell’ambulante o a “Sapori e Colori” mostra mercato enogastronomia, proposti dalle associazioni o dall’Assessorato allo Sviluppo Economico.  
Nel lato opposto viene illustrato il percorso salutare delle farmacie comunali, impegnate a realizzare iniziative specifiche sull’educazione alla salute e al benessere proprio perché la prevenzione passa anche attraverso una diffusa campagna di comunicazione. In particolare il 31 maggio, giornata mondiale antifumo, sarà possibile presso le farmacie di piazza Mercatale e dell’ospedale effettuare gratuitamente il test del respiro.
'Un attenzione agli interessi della cittadinanza - questo il commento degli organizzatori - attraverso l’invito a godersi la vita della città  e a dedicare un po’ di tempo alla salute e al proprio al benessere'.  






"
408,http://comunicati.comune.prato.it/generali/?action=dettaglio&comunicato=14200500000408,03/05/2005,14:25,Mobilità,"Tutte le informazioni su tariffe e rilascio","Dal 23 maggio i permessi per Apu, Ztl e Ztc","Ci sarà tempo fino al 30 giugno per rinnovare le autorizzazioni","Potranno essere ritirati da lunedì 23 maggio i permessi per l'accesso ad Apu, Ztl e Ztc. Lo ha stabilito l'Amministrazione comunale, che ha inoltre confermato che le autorizzazioni rilasciate lo scorso anno sono valide fino al 30 giugno 2005, termine ultimo per rinnovare o chiedere un nuovo permesso.
La decisione di iniziare al rilascio dei permessi il prossimo 23 maggio deriva dalla disponibilità, che avverrà non prima di quella data, del nuovo software di gestione dei permessi stessi.
Nel dettaglio dove sarà possibile ritirare i permessi per l'accesso in Apu, Ztl e Ztc.
RESIDENTI - I residenti, dal 23 maggio, possono ritirare i permessi (rinnovi o nuovi) alle tabaccherie che svolgono il servizio T-serve o nella sede di Essegiemme (via Galcianese 17 - dalle 8,30 alle 12,30 dal lunedì al venerdì; dalle 15,00 alle 17,00 il lunedì e il giovedì).
Le modifiche sui permessi (cambiamento di targa) potranno essere fatte solo negli uffici di Essegiemme. Idem i domiciliati (per domiciliati s'intende coloro in possesso di un contratto di comodato o d'affitto): per i permessi dovranno recarsi agli uffici di Essegiemme.
SCUOLE - I permessi potranno essere ritirati dalle famiglie presso le tabaccherie T-serve o ad Essegiemme, previa segnalazione a quest'ultima delle richieste da parte degli istituti scolastici.
INVALIDI - I permessi (gratuiti), previa idonea documentazione, saranno rilasciati da Essegiemme.
PER CURE MEDICHE O ONCOLOGICHE - I permessi, previa presentazione di idonea certificazione, sono rilasciati da Essegiemme.
CAR POOLING - I permessi sono rilasciati da Essegiemme, a seguito di attestazione delle imprese per i loro dipendenti.
LE ALTRE CATEGORIE - I permessi (rinnovi o nuovi) per tutte le altre categorie di cittadini sono rilasciati da Essegiemme.
PERMESSI PER UN GIORNO - I permessi provvisori per un giorno sono rilasciati da Essegiemme e dal Comando della Polizia municipale.
PERMESSI SETTIMANALI, MENSILI, TRIMESTRALI O SEMESTRALI - I permessi settimanali, mensili, trimestrali o semestrali possono essere eseguiti presso gli uffici di Essegiemme. 
TARIFFE - Ecco il tariffario categoria per categoria delle autorizzazioni. Per i residenti (validità massima due anni) 15 euro all'anno (basterà presentare la carta d'identità o il codice fiscale). Per i domiciliati (validità massima un anno) la stessa cifra. 
Per i permessi di cat. 3 e 3/A di pubblica utilità la competenza è direttamente dell'assessorato alla Mobilità, che valuterà le richieste, da presentare con una lettera di domanda: per enti e aziende 70 euro annui, per singoli 20 euro  
I permessi  per commercianti, artigiani per A.P.U. e Z.T.L. solo accesso + carico/scarico 70 euro all'anno (basterà presentare ad Essegiemme richiesta scritta su carta intestata o timbrata e la fotocopia del libretto di circolazione). 
Per le autorizzazioni per commercianti, artigiani ubicati in A.P.U. e Z.T.L. con accesso, carico/scarico e sosta negli spazi consentiti 	€ 110 (stessa documentazione).
I permessi per accesso ad autorimesse ubicate in A.P.U. e Z.T.L. (validità biennale) costeranno € 10,00 e se sono di proprietà bisognerà presentare la copia del libretto di circolazione dell'auto, mentre se sono in affitto sarà necessaria la dichiarazione del proprietario.
Permessi per alberghi e residence (blocchetti da n. 20 permessi) 40 euro presentando la richiesta su carta intestata dell'albergo.
I permessi per consegna merci (validità un anno)avranno un costo di € 150 ed è necessaria la richiesta della ditta che effettua la consegna.
I permessi per “Car pooling” (validità un anno)	€ 30: potranno essere richiesti per tre targhe della stessa ditta o anche di ditte diverse ma della stessa zona, con la dichiarazione dell'azienda fatta per i dipendenti e la copia del libretto di circolazione se il mezzo è di proprietà o la dichiarazione dell'intestario se il mezzo è in uso del conducente.
I permessi per commercianti e artigiani ubicati in Z.T.C. (validità un anno) costeranno € 80 e oltre alla documentazione richiesta per Apu e Ztl dovranno aggiungere anche la visura camerale.
Per asili nido, scuole materne e scuole elementari ubicate in A.P.U. e Z.T.L. € 10. Per scuole medie ubicate in A.P.U. e Z.T.L. € 20. 
Permessi per medici (validità biennale)	€ 60, mentre sono gratuiti quelli per cure mediche e oncologiche.
Infine i permessi provvisori per accessi all’A.P.U ed alla Z.T.L per privati non residenti, attività commerciali e/o artigianali, per servizi, per attività professionali comporteranno una spesa per i richiedenti di 3 euro per un giorno, 16 per una settimana, 36 per un mese, 86 per tre mesi e 156 per sei mesi. Sarà sufficiente presentare la documentazione relativa alla necessità temporanea di accedere alle aree.
Sono esentati dal pagamento e hanno validità biennale i permessi rilasciati ad automezzi utilizzati dalle Forze dell’Ordine, dai Vigili del Fuoco, dalla Prefettura, dai Comuni, dalle Province, dalle Regioni, dagli Uffici Giudiziari, dagli Uffici statali, dall’Azienda Sanitaria Locale, dalle Aziende del Trasporto Pubblico, dall’ASM  dalle Associazioni di Pronto Soccorso, dalle Associazioni di volontariato e dalle Cooperative sociali per i trasporti sociali, dai taxi, dal noleggio da città.  




"
409,http://comunicati.comune.prato.it/generali/?action=dettaglio&comunicato=14200500000409,03/05/2005,14:33,Sport,"Il gigliato d'argento a Francesco Pieri","L'antica moneta pratese donata dall'assessore Milone","Il giovane pallavolista ha vinto con la Codyeco Lupi la Coppa Italia di serie A2 e il campionato","Ad un emozionatissimo Francesco Pieri l'assessore allo Sport Aldo Milone ha consegnato stamani presso la sede dell'assessorato di via Migliorati il gigliato d'argento, antica moneta del Comune di Prato,  come riconoscimento per i meriti sportivi ottenuti quest'anno dal giovanissimo pallavolista pratese: nelle fila delle sua squadra, la Codyeco Lupi di Santa Croce sull'Arno ha vinto infatti sia la Coppa Italia di A2 che il campionato e grazie a questa straordinaria vittoria la Società dei Lupi dopo 21 anni torna in serie A1. Ad accompagnarlo a ritirare l'onorificenza che il Comune di Prato ha voluto donargli c'erano la sua famiglia e la fidanzata.
L'avventura di Francesco Pieri con la pallavolo inizia a nove anni seguendo i corsi di mini-volley della società Pallavolo Narnali e, successivamente, entra a far parte della squadra Under 14 del Narnali, con la quale arriva nel 93-94 alla finale provinciale vinta dalla Pallavolo Prato. Partecipa al campionato Under 16 e quindi al campionato di 1° divisione Under 18. Con il passaggio alla Pallavolo Prato nel 97 - 98 fa il suo esordio in serie C e nel 98-99 esordisce in B1 con la D'Avenza Pallavolo Prato. Nel 99-00 Pieri passa alla società S. Miniato Volley con la quale gioca nella serie B2. Arriva alla serie B1 con la società pistoiese dei Blu Pub '77 che conquista due secondi posti in campionato e una finale di Coppa Italia di serie B organizzata proprio a Pistoia. Ancora due passaggi primo della Codyeco Lupi: il primo  nella squadra di pallavolo di Biella e il secondo nella Pallavolo Spezia con le quali è protagonista del campionato della serie B1. L'esordio in serie A è del 2004 con la Codyeco Lupi.  Nell'estate del '99 Pieri è entrato a far parte della nazionale italian pre-juniores nel ruolo di libero vincendo a Ragusa il torneo '4 Nazioni' e in Slovacchia il torneo '8 Nazioni', dove ha ottenuto il secondo posto. "
410,http://comunicati.comune.prato.it/generali/?action=dettaglio&comunicato=14200500000410,03/05/2005,15:12,Bilancio,"Promosse le finanze del Comune","La valutazione dell'agenzia Standard & Poor's","Resta in a+ il rating dell'Amministrazione. La soddisfazione del sindaco e del vice sindaco","Resta in a+ il Comune di Prato secondo l'agenzia di rating Standard & Poor's. La valutazione sul Bilancio 2004, e su quello di previsione 2005, conferma la buona gestione finanziaria operata dall'Ente locale pratese.
La stabilità nella certificazione, secondo gli analisti della società di rating, deriva dalla flessibilità finanziaria superiore alla media, dalla elevata liquidità e dalle contenute necessità finanziarie.
In altrre parole, nonostante un debito che permane medio-alto e le difficoltà dell'economia locale, a premiare il Comune è la riduzione dell'indebitamento passato dal 130% rispetto alle entrate al 102% e con possibilità di ulteriore abbassamento, in virtù di un piano di rientro stilato dall'Amministrazione comunale per i prossimi anni.
Apprezzato anche il fatto che a fronte di una forte capacità di investimento (74 milioni di euro nel 2003 e 94 milioni nel 2004) il ricorso ai mutui è stato limitato: 12 milioni di euro nel 2003, 25 milioni nel 2004, comprendenti anche una quota del 2005. Il Comune, fra l'altro, ha già programmato con la Cassa Depositi e Prestiti il rientro per 22 milioni di euro di mutui, 14 dei quali già restituiti. In più la media annua dei mutui dal 2003 non supera i 15 milioni milioni di euro.
Tali risultati sono stati possibili per una costante liquidità di cassa positiva e per un ricorso ad altre fonti di finanziamento.
Soddisfazione per la valutazione di Standard & Poor's è stata espressa dal sindaco Marco Romagnoli e dal vice, nonchè responsabile delle Finanze comunali, Roberto Bencini. «E' una ulteriore dimostrazione - ha affermato il sindaco - di una sana gestione, senza peraltro aver ridotto i servizi, anzi soprattutto nel campo sociale prevediamo di accrescerli». 
Sulla stessa lunghezza d'onda Bencini: «C'è una gestione oculata del Bilancio, nonostante le difficoltà della situazione economica e sociale e una politica governativa che comprime le risorse per gli Enti locali».  "
411,http://comunicati.comune.prato.it/generali/?action=dettaglio&comunicato=14200500000411,05/05/2005,11:56,Pace,"Viaggio della memoria nei lager austriaci","Oggi, 5 maggio, è partita la delegazione pratese","Mazzoni e Biagini sul 60° annoversario della liberazione","Oggi, 5 maggio, una delegazione pratese è partita per pellegrinaggio nei campi di concentramento austriaci in occasione del 60° anniversario della liberazione.
Di seguito l'intervento di Andrea Mazzoni, presidente Associazione gemellaggio Prato – Ebensee e di 
Giancarlo Biagini, presidente Aned Prato.

'A pochi giorni di distanza dal 25 aprile e dalle celebrazioni per la Liberazione d’Italia dal nazifascismo, molti pratesi si apprestano a vivere un altro appuntamento con una importante ricorrenza storica, cioè il sessantesimo anniversario della liberazione dei campi di concentramento di Mauthausen, Ebensee, Gusen dove – dopo la cattura da parte dei repubblichini di Salò e la successiva consegna ai nazisti - morì la maggior parte dei lavoratori pratesi deportati a seguito degli scioperi del marzo ’44.
Per partecipare alle celebrazioni commemorative che si terranno a Ebensee e Mauthausen e per riaffermare il valore della memoria di quei tragici fatti come viatico per la costruzione di un futuro di amicizia fra i popoli d’Europa e del mondo, cento pratesi partono alla volta dell’Austria, nell’ambito del pellegrinaggio della memoria iniziato tanti anni fa da Roberto Castellani, a lungo presidente dell’Aned di Prato, da Dorval  Vannini, Aldo Becucci e da altri superstiti. Ai partecipanti al pellegrinaggio dell'Aned si aggiungeranno anche una cinquantina di cittadini della parrocchia di S.Lucia, gemellata con quella di Ebensee.
Sarà, questa, la prima volta senza Roberto, scomparso nel dicembre scorso, lasciando alla sua città uno straordinario messaggio umano di testimonianza e di fiducia nei valori della pace. Valori che furono alla base della sua tenace volontà di perseguire l’obiettivo – poi realizzatosi nel 1987 – di un gemellaggio della pace fra il Comune di Prato – la città dei martiri – e quello di Ebensee, la cittadina austriaca ove si compì il martirio di tanti sventurati concittadini.
Proprio alla memoria di Castellani sarà inaugurata una targa nella zona del cimitero del campo di concentramento. Sarà uno dei momenti più significativi di queste intense giornate in terra d’Austria, assieme alla cerimonia nell’ex KZ di Ebensee, alla grande manifestazione internazionale di Mauthausen, alle visite al memoriale di Gusen e al tristemente famoso castello di Hartheim. Senza dimenticare gli appuntamenti del progetto, finanziato dall’Unione Europea, legato al gemellaggio, come l’incontro con i superstiti del lager di Ebensee ed il “Concerto rock per la pace” che vedrà protagonisti gruppi musicali giovanili d’Austria, Polonia e Italia (per Prato i Glen Etive).
Al pellegrinaggio prenderanno parte, insieme a tanti familiari dei deportati e a molti giovani, le delegazioni degli enti locali, a cominciare da quella del Comune di Prato, guidata per la prima volta dal sindaco Marco Romagnoli, della Provincia, dei comuni di Montemurlo, Vaiano, Vernio, Cantagallo, Carmignano, Poggio a Caiano, Campi Bisenzio. Presenti anche il Museo della deportazione di Figline e la Cgil pratese. A tutti coloro che saranno in questi giorni a Ebensee va il ringraziamento delle associazioni che operano a Prato per tenere vivo il ricordo di quegli eventi dolorosi, nella convinzione che ciò sia fondamentale per costruire una più alta coscienza democratica, una più forte e radicata cultura di pace'.

"
412,http://comunicati.comune.prato.it/generali/?action=dettaglio&comunicato=14200500000412,04/05/2005,17:28,Immigrazione,"Contratto di soggiorno,un incontro per spiegare scenari e rischi","Martedì sera l'assemblea all'assessorato alla Multiculturalità","Il 12 maggio ci sarà il tavolo tecnico regionale sul decreto attuativo della Bossi Fini e il 22 l'incontro col Ministero","Per districarsi nella selva burocratica del decreto attuativo della legge Bossi Fini martedì sera l'assessore Andrea Frattani insieme al Centro per l'immigrazione l'immigrazione e allo Sportello informativo del Comune ha incontrato presso la sede di piazza S. Jacopo i rappresentanti del coordinamento cittadino dei migranti, che riunisce tutte le etnie presenti a Prato. Sono intervenuti l'associazione Amicizia Italia-Cina, l'associazione del commercio italo-cinese, l'associazione Sopoti Albania, Alba Prato, il Centro culturale isclamico, rappresentanti dell'Ucraina, della Russia, del Senegal, del Pakistan, della Costa d'avorio, del Bangladesh, del Marocco e della Nigeria. 
Gli effetti della normativa e in particolare del contratto di soggiorno non hanno a farsi sentire: molti dei circa quaranta immigrati intervenuti all'assemblea sono stati sospesi dal lavoro perchè i datori di lavoro non vogliono firmare e farsi garanti della dichiarazione d'idoneità della casa dell'immigrato dipendente, come prevede il contratto di soggiorno introdotto dal decreto d'attuazione. In caso di irregolarità il datore di lavoro va incontro ad una sanzione, a conseguenze penali e ad accollarsi i costi del rimpatrio. La conseguenza per gli stranieri è invece che senza la dichiarazione del datore di lavoro sull'idoneità dell'abitazione la Questura non può rilasciare il permesso di soggiorno o il rinnovo. Gli scenari che si prospettano sono quindi il blocco dell'iter dei rinnovi e una clandestinità di ritorno per cui gli sstranieri rimarranno in Italia senza regolare permesso.
Per evitare di arrivare all'emergenza, anche abitativa, l'assessorato alla Multiculturalità sta lavorando fianco a fianco con le associazioni datoriali, Unione industriale, Cna e Confartigianato, e i sindacati: il 12 maggio la questione sarà all'esame del tavolo tecnico promosso dalla Regione Toscana a Prato, a cui parteciperanno le istituzioni, le parti sociali ed economiche e le associazioni che si occupano di immigrazione per definire una piattaforma di proposte da sottoporre al rappresentante del Ministero del Lavoro che il 22 maggio sarà in Regione per un incontro proprio sul contratto di lavoro. Un altro appuntamento è per il 18 giugno, quando si terrà un seminario promosso dall'Anci sulla condizione del soggiorno in Italia.
A Prato il problema rischia di assumere dimensioni di ingestibilità perchè è la provincia italiana con il maggior numero di immigrati in relazione alla popolazione autoctona: la percentuale degli stranieri sfiora attualmente il 10% e si parla di 8000 lavoratori. «Da oltre un mese stiamo lavorando intorno a questo problema che crea risvolti di paralisi - dice l'assessore alla Multiculturalità Andrea Frattani - E' giusto infatti che gli immigrati abbiano case dignitose ed idonee, ma le case non sorgono dall'oggi al domani e per effettuare una politica abitativa davvero efficace ci vogliono finanziamenti e tempo: il Governo non ha prorogato la legge sul blocco degli sfratti e se a questo si aggiunge l'emergenza abitativa che comporterà il contratto di soggiorno il mercato immobiliare schizzerà alle stelle. In una città come la nostra un problema simile diventerebbe di dimensioni allarmanti». Il primo obiettivo che l'assessorato si pone è di proporre al Ministero una variazione nel testo del contratto di soggiorno in modo che il datore di lavoro debba solo presentare una dichiarazione di idoneità della casa, ma non farsi garante anche della permanenza di questa condizione: «E' una legge impraticabile - continua Frattani - perchè il datore di lavoro come può farsi garante di una cosa che non può controllare non potendo andare a casa dei propri dipendenti? Quest'onere dovrebbe semmai essere posto in capo al locatore, che prende oltretutto l'affitto della casa. Il Comune sta comunque lavorando per far presenti al Governo le nostre difficoltà e invito quindi per questo tutti i migranti a mantenere la calma e a comportarsi con responsabilità». Il 10 maggio alle 21.30 al Laboratorio del tempo l'assessorato alla Multiculturalità ha convocato un nuovo incontro con il Coordinamento dei migranti per informare sugli ultimi sviluppi e sui risultati ottenuti."
413,http://comunicati.comune.prato.it/generali/?action=dettaglio&comunicato=14200500000413,04/05/2005,13:37,Circoscrizioni,"Macrolotto zero, un piano simile alla Banci","La giunta incontra l'esecutivo del Quartiere centro","La proposta avanzata dal sindaco. La presidente Mattei: «C'è un problema di posti auto»","«Bisogna pensare a fare una cosa simile alla Banci nel Macrolotto zero», è quanto affermato dal sindaco Marco Romagnoli nell'incontro che l'intera giunta ha avuto con l'esecutivo della Circoscrizione centro, martedì sera in via dell'Accademia.
Primo della serie di incontri con le Circoscrizioni, con la giunta che si sposta nelle sedi dei Quartieri, per spiegare le strategie di governo seguite dall'Amministrazione e per misuarsi sui problemi concreti che sorgono nelle diverse parti del territorio comunale.
Un intervento quello del sindaco, in apertura di riunione, nel quale si è confermata l'idea, sostenuta con un gioco di parole, di restituire «centralità al centro».
«Abbiamo di recente - ha affermato il sindaco - avuto un incontro di lavoro con Fuksas sulla Banci. Si prefigura un asse di sviluppo sulla Declassata. Questo però ha delle ripercusioni, sul territorio e sul centro. E' per questo che pensiamo di fare un'operazione simile alla Banci sul Macrolotto zero».
Del resto è stata la presidente della Circoscrizione Rosita Mattei a definirlo «una grande criticità», anche perchè c'è stata una forte trasformazione nel territorio, con l'insediamento della comunità cinese, e gli scopi per cui fu immaginato, compresa la famosa mixitè, non sono più tali, mentre non si stanno definendo altre funzioni.
Una strategia, che è stato spiegato nella riunione, è anche urbanistica, e di ripensamento delle regole d'intervento, per invertire la tendenza rispetto a situazioni di degrado.
Nelle volontà del sindaco e della giunta, per la parte centrale della città, non c'è soltanto il Macrolotto zero. Romagnoli ha confermato alcuni elementi che riguardano più da vicino la Prato dentro le mura. Tre gli obiettivi: riportare la residenza dei giovani dentro la cinta più antica; renderla più accessibile e quindi ragionare su un parcheggio sotterraneo («ipotesi che non è in controtendenza con lo sviluppo del trasporto pubblico, che resta sulla mobilità la nostra scelta di fondo») nella zona sud; progettare un campus universitario «con alcune specializzazioni di medicina» nell'area ospedaliera, se si sblocca la questione del nuovo ospedale. 
Del resto, per dirla con Mattei, «sul centro città si scaricano grandi attenzioni, anche di chi non ci vive e ci opera», pur se la Circoscrizione ha nel suo territorio altri «popolosi quartieri che presentano alcune criticità», fra cui in molti casi «la carenza di verde».
Quanto ai problemi più immediati, emersi con le nuove tariffe per l'accesso in Apu, Ztl e Ztc, per la presidente Mattei le perplessità maggiori sono nate «sulla disponibilità dei posti macchina e quindi sul servizio che deve essere reso ai cittadini». E sullo stesso Macrolotto zero, per Mattei, «bisogna porsi la questione del destino di questa area. Quali interventi vi si devono fare, anche perchè siamo in presenza di diversi piani di recupero». Che è poi, in altro modo, il ragionamento proposto dal sindaco."
414,http://comunicati.comune.prato.it/generali/?action=dettaglio&comunicato=14200500000414,04/05/2005,16:19,Cultura,"Le foto di Lisetta Carmi, analisi della società e della diversità","La mostra sarà inaugurata il 7 maggio nelle stanze di S. Caterina","L'esposizione è promossa dal Comune e dall'Archivio fotografico toscano. L'artista internazionale sarà presente all'inaugurazione","Quaranta fotografie per raccontare tra il bianco e nero delle immagini la diversità, le persone alla deriva, i travestiti, tutto ciò che la società borghese e benpensante relega ai margini per non vedere: tutto questo vive e viene raccontato da protagonista nella mostra 'Oltre i limiti della visione. Il percorso fotografico di Lisetta Carmi',  curata da Giovanna Chiti e promossa dall'assessorato alla Cultura e dall Archivio fotografico toscano. A presentare l'esposizione, che sarà inaugurata Sabato 7 maggio alle 17 nei locali delle Antiche Stanze di Santa Caterina in via Santa Caterina 17, sono stati stamani l'assessore alla Cultura Andrea Mazzoni e il responsabile dell'Archivio fotografico Sauro Lusini: le foto ritraggono tutte il dopoguerra, gli anni '60 e '70 e le loro contraddizioni. Dietro l'obiettivo Lisetta Carmi, oggi 81enne, grande intellettuale di origine ebrea che prima di essere una famosa fotografa è stata una pianista di livello internazionale e concertista molto acclamata e quasi per caso approdata alla fotografia. Molti dei suoi scatti sono dedicati a Genova, ritratta quasi come una città dell'Indocina, con il sottofondo delle canzoni di De Andrè nei suoi angi porti: «La fotografia viene utilizzata dall'artista come l'analisi della società e dei suoi aspetti particolari - ha commentato l'assessore Mazzoni - Con mostre come questa emerge il grande ma 'sommerso' lavoro di documentazione e catalogazione che l'Archivio fotografico realizza ogni anno, anche nel settore della didattica». Come ha detto Lusini, il catalogo della mostra è uno dei due Quaderni che l'Archivio produce ogni anno dedicati a temi diversi, in questo caso il dopoguerra. Il saggio introduttivo è firmato da Uliano Lucas, famoso fotografo e amico di Lisetta Carmi che nello scorso novembre ha esposto a Prato le proprie foto dei bambini in guerra in occasione della festa della Toscana. Entrambi gli artisti saranno presenti all'inaugurazione di sabato.
Nel saggio Lucas scrive:  “Nel panorama della fotografia italiana degli anni sessanta e settanta che è stato, a mio avviso, il periodo più stimolante della storia della nostra fotografia, Lisetta Carmi ha avuto un ruolo centrale quanto insolito e sfuggente. Centrale perché a riguardarle oggi, le sue immagini si scoprono tutte inserite in quel momento di rottura, di svolta nella storia della cultura e della società italiana rappresentato appunto dai movimenti antiautoritari e di sinistra degli anni ’60, dall’imporsi della società di massa e dal nascere di un nuovo modo di raccontare e interpretare la realtà. Insolito e sfuggente perché, pur incarnando a pieno, interpretando con grande forza espressiva questo momento, la Carmi sembra viverne al contempo ai margini, in una sua personalissima storia che la porta fuori dai circuiti e dalle dinamiche del fotogiornalismo di allora, fuori dalle tematiche e dai racconti prediletti, tanto che io stesso, imbattutomi sporadicamente nelle sue immagini e nel suo nome in gioventù, l’ho scoperta e conosciuta solo in questi ultimi anni quando, uscendo dal vortice dell’impegno politico e del reportage giornalistico, sono tornato a guardare e a ricostruire le tessere e i percorsi della nostra fotografia. Ho riflettuto allora su questa figura anomala, solitaria, di donna, appartenente ad una famiglia della borghesia genovese, di origine ebraica, adolescente durante la guerra, che decide a trent’anni di abbandonare una promettente carriera di concertista e di ricorrere alla macchina fotografica come strumento per conoscere il mondo e se stessa”.
Lisetta Carmi è nata a Genova il 15 febbraio 1924 dove ha vissuto dedicandosi allo studio della musica, sotto la guida del maestro They, per poi intraprendere la carriera di concertista fino al 1960, quando colpita dai disordini scoppiati contro la svolta  a destra del governo Tambroni, sceglie di scendere in piazza con i portuali. Si reca in Puglia con l’amico etnomusicologo Leo Levi impegnato a studiare i canti di una comunità ebraica e ne riporta immagini fotografiche che suscitano plauso e interesse. Decide allora di dedicarsi professionalmente alla fotografia, lavorando all’inizio per il teatro Duse di Genova dove era regista Squarzina. Fa reportage vendendo i propri servizi ai giornali senza comunque dipenderne: documenta la vita dei portuali e il mondo dei travestiti ai quali dedicherà un volume fondamentale, rivisita la Genova borghese ritraendo i monumenti e le sculture del cimitero di Staglieno, viaggia molto all’estero: Parigi, Israele, Venezuela. Nel frattempo, mossa da un’esigenza interna di ricerca spirituale, si reca a più riprese in Afganistan, India e Pakistan. Nel 1976 le si rivela “Babaji Hairakhan Baba … come un specchio chiaro in cui potevo vedere il mio sé” e la sua vita è trasformata. Continua ancora qualche tempo a fotografare, quindi nel 1979 su indicazione di Babaji, crea in Puglia “terra che il maestro considerava sacra”  un ashram “per la trasformazione delle persone  e la purificazione delle loro menti, per la meditazione e il karma yoga”. Vive a Cisternino.
La mostra è aperta dal  7  al 30 maggio, negli orari: 9-13;15-18. Chiuso il martedì e la domenica. L'ingresso è libero.

 
"
415,http://comunicati.comune.prato.it/generali/?action=dettaglio&comunicato=14200500000415,05/05/2005,11:59,Circoscrizioni,"Est, festa dell'Ascensione a Poggio Castiglioni","Domenica 8 maggio in Calvana","Presso la Pubblica Assistenza un mezzo per il trasporto persone","Domenica  prossima, 8 maggio, a Poggio Castiglioni in Calvana  è in programma la tradizionale “Festa dell’Ascensione”, organizzata dalla VAB sezione di Prato con il contributo della Circoscrizione Est.
La Festa, che ripropone una vecchia usanza  popolare degli abitanti della Querce e della  Macine caduta in disuso e riscoperta negli anni ’90 per iniziativa dell’allora presidente della circoscrizione Est, Riccardo Becheroni, è tornata ad essere un appuntamento tradizionale di inizio maggio.
Questo il programma della giornata: ore 8,30 ritrovo a La Querce presso la sede della Pubblica Assistenza in via F. Mazzei;  ore 8,45/9,00 partenza a piedi per Poggio Castiglioni (o con mezzi propri passando dalla strada  che inizia presso Travalle);  ore 10,00/11,30 giochi vari; ore 11,30 Messa; ore 12,30/14,00 pranzo a cura della VAB; ore 14,00/19,00 animazione, musica e ballo con il complesso “Rita e Andrea”.
Presso la sede della Pubblica Assistenza sezione La Querce, via F. Mazzei, sarà a disposizione un mezzo della VAB adibito al trasporto persone.
Raggiungere i luoghi della festa e tornare da Poggio Castiglioni  è  possibile anche attraverso le 'Passeggiate tra storia e natura' organizzate dalla Circoscrizione Est. L’itinerario della passeggiata dell'8 maggio, a cura di Maurizio Negri,  permetterà di osservare e conoscere le caratteristiche dell’ambiente naturale e dei nuclei abitativi tipici di questa parte della Calvana.  Il ritrovo è come sempre alle 8,30 in via Mazzei a La Querce al parcheggio di fronte alla Pubblica Assistenza.

Per informazioni: VAB Sezione di Prato tel.0574/622722; Circoscrizione Est tel.0574/527025.

 























"
416,http://comunicati.comune.prato.it/generali/?action=dettaglio&comunicato=14200500000416,06/05/2005,12:02,Circoscrizioni,"Nord, sabato 7 maggio escursione sulla Calvana","Iniziativa nell'ambito del programma 'Ecologiamo'","Il ritrovo alle 8.30 presso il Centro Galcetello","Terzo appuntamento nell'ambito di 'Ecologiamo', il programma di incontri e escursioni trekking messo a punto dalla Commissione Urbanistica e Ambiente della Circoscrizione Prato Nord,  in collaborazione con l'associazione pratese Symbiosis. Sabato 7 maggio è fissata l'escursione guidata sulla Calvana che consentirà di effettuare interessanti osservazioni naturalistiche mettendo in evidenza le molteplici minacce cui l'area è sottoposta. Percorrendo gli aperti crinali di queste montagne sarà possibile anche osservare interessanti specie vegetali in fioritura.
L'escursione sarà condotta da guide ambientali e da esperti in materia del comprensorio pratese. 
Il ritrovo è fissato per le 8.30 presso il Centro Galcetello, in via Sette Marzo 7. 
La partecipazione è gratuita e aperta a tutti coloro che ambiscono a incrementare le proprie conoscenze e la propria cultura ambientale. L'escursione richiede solo una minima preparazione fisica e un abbigliamento idoneo. 





"
417,http://comunicati.comune.prato.it/generali/?action=dettaglio&comunicato=14200500000417,05/05/2005,12:47,Cultura,"Al Castello una mostra sui colori e le figure dell'araldica","Inaugurazione sabato 7 maggio, ore 10,","In esposizione gli elaborati realizzati dagli studenti pratesi","Sarà inaugurata sabato 7 maggio, alle ore 10, al Castello dell'Imperatore, la mostra  'Colori e figure per camminare insieme nella storia', una delle iniziative didattiche promosse dal servizio cultura del Comune di Prato.
Saranno messi in esposizione gli elaborati realizzati dagli alunni che hanno partecipato al percorso 'L'Araldica ritovata',  più di 500 ragazzi delle scuole pratesi che con entusiamo hanno aderito alle proposte di laboratorio sul tema dell'araldica.
La mostra  presso il Castello dell'Imperatore resterà aperta dal 7 al 21 maggio dalle 9 alle 13 e dalle 16 alle 19."
418,http://comunicati.comune.prato.it/generali/?action=dettaglio&comunicato=14200500000418,05/05/2005,16:34,Circoscrizioni,"Nord,  programma di visite agli antichi borghi","Primo appuntamento a Figline sabato 7 marzo","Iniziativa organizzata dalla commissione cultura","E' fissato per sabato prossimo, 7 maggio, il primo appuntamento del programma di visite 'fra storia, arte e natura' organizzato dalla commissione cultura della Circoscrizione Prato Nord. Le visite, guidate dalla dottoressa Anna Bricoli, consentiranno di conoscere meglio i luoghi più antichi del territorio, come Figline, Schignano, Villa Vai del Mulinaccio.
Si inizia il 7 maggio con la visita al borgo di Figline 'Per strade fra storia, arte e natura': il ritrovo è per le 10 presso la pieve e alla fine del percorso guidato a tutti i partecipanti sarà offerto un aperitivo.
Si prosegue domenica 15 maggio con la visita al borgo di Schignano 'Continuando per antiche strade ...'.
L'appuntamento è alle 10 davanti alla chiesa.
Infine domenica 22 maggio è in programma la visita di Villa Vai del Mulinaccio 'Continuando ancora per antiche strade...'.
Tutte le visite sono gratuite.
In programma ci sono anche tre visite guidate ai monumenti di Prato 'Prato dentro le mura', fissate per l'11, il 18 e il 25 settembre prossimo.
"
419,http://comunicati.comune.prato.it/generali/?action=dettaglio&comunicato=14200500000419,05/05/2005,17:40,Agenda,"Centro Benesser e fitness, decisione congelata","Il progetto dello Sporting club all'esame della Commissione","La Circoscrizione est chiede l'approvazione, ma prima di decidere la Commissione Ambiente effettuerà un sopralluogo","Temporaneo stop della Commissione Territorio ed Ambiente alla richiesta della cooperativa Sporting club, proprietaria del Tennis club Prato di via Firenze, di ampliare l'impianto sportivo estendendosi fino a via del Poggio secco: il progetto della società prevedrebbe la realizzazione di tre nuovi campi da tennis ed uno polivalente per il calcetto e soprattutto una palestra e un centro di benessere e relax con relativi spogliatoi femminili divisi tra ragazze e signore in un nuovo edificio parzialmente interrato collegato alla struttura già esistente con un tunnel che passerà sotto la via del Poggio secco. Tutto questo avrà una volumetria complessiva di 3042 metri quadrati, di cui 1189 fuori terra. Nella proposta è inclusa la cessione al Comune su una porzione dell'area di circa 2000 metri quadrati per realizzare un'attrezzatura ad uso pubblico, indicata in un campo per il tiro con l'arco. Come è stato rilevato dal Servizio Programmazione urbanistica, la proposta progettuale discorda con la disciplina urbanistica comunale, sia per le dimensioni, visto che il Piano regolatore prevede volumetrie comprese tra 300 e 900 metri quadrati per le strutture coperte a servizio degli imoianti sportivi, sia per la tipologia, perchè la società proponente chiede di realizzare impianti coperti dove invece il Piano regolatore prevede impianti scoperti a destinazione pubblica. Da qui le perplessità dei commissari, anche se la realizzazione è fortemente caldeggiata dalla Circoscrizione est: «Si tratta di un'area usata per spaccio e prostituzione - ha detto la presidente Maria Anna Berti, presente ala riunione della Commissione - che verrebbe sistemata ed illuminata a spese della società che ci dona anche 2000 metri di terreno». La cooperativa Sporting si è poi detta disponibile  a firmare con il Comune uno degli schemi di convenzione recentemente approvati dal Consiglio comunale per cui l'associazione sarà disponibile per chiunque voglia associarsi senza fare alcuna distinzione, ma pagando le quote previste dallo statuto del club per poter usufruire degli impianti.
L'assessore all'Urbanistica Stefano Ciuoffo, che ha partecipato alla Commissione, ha proposto di adottare una variante prima di approvare la convenzione in modo da poter cambiare le previsioni del Piano regolatore per l'area e dare il tempo previsto ai soggetti terzi di presentare le eventuali osservazioni al progetto. Nel caso di adozione si discuterà dopo della convenzione con il Comune e della concessione. I tempi saranno dilazionati in quest'ipotesi prevedendo la realizzazione tra circa un anno e mezzo se il verdetto sarà di accoglimento. 
Prima di pronunciarsi i commissari hanno comunque deciso di fare un sopralluogo in via del Poggio secco."
420,http://comunicati.comune.prato.it/generali/?action=dettaglio&comunicato=14200500000420,06/05/2005,14:15,"Consiglio Comunale","Ricordo di Caiazza e question time su Fuksas","Seduta del 5 maggio",,"Presieduto dalla vice-presidente Rita Romagnoli, il consiglio comunale ha aperto i lavori dell’ultima seduta con la commemorazione dell'on. Luigi Caiazza,  ex deputato Dc e rettore emerito del Convitto Cicognini recentemente scomparso.  Un minuto di silenzio e, subito dopo a ricordarne la figura sono intervenuti il vicesindaco Bencini, e i consiglieri Baldi e Roti. La seduta è proseguita con le domande d’attualità, fra cui quella presentata dal consigliere di Forza Italia, Giovanni Luchetti, sull’incarico all'architetto Fuksas per l'area ex banci. Luchetti ha chiesto di conoscere l’ammontare del compenso all’architetto e di sapere se sono state esperite gare prima l’affidamento dell’incarico. L’assessore all’Urbanistica, Stefano Ciuoffo,  ha precisato che l’incarico affidato allo studio Fuksas non riguarda la progettazione vera e propria  bensì la valutazione urbanistica preliminare, ossia uno studio di fattibilità urbanistica su un’area che va oltre il perimetro dell’ex Banci di proprietà Consiag. L’amministrazione comunale, ha spiegato  l’assessore, ha infatti voluto chiedere una proposta di assetto complessivo di tutta l’area comprese le zone limitrofe all’ex Banci. L’incarico, come ha spiegato Ciuoffo,  è stato affidato senza gara  da Consiag spa e il compenso per lo studio Fuxsas è di 300mila euro. Luchetti ha chiesto di acquisire copia del contratto dell’incarico. "
421,http://comunicati.comune.prato.it/generali/?action=dettaglio&comunicato=14200500000421,06/05/2005,11:57,Agenda,"Sequestrati 90 macchinari in tre aziende cinesi","In una operazione congiunta fra forze dell'ordine e Inps","Regolari i permessi di soggiorno dei lavoratori","Si è conclusa con il sequestro di novanta macchinari l'operazione di controllo effettuata congiuntamente da Polizia minicipale, Polizia di Stato, e funzionari Inps in tre aziende cinesi di via Silvio Pellico, una diramazione di via Pistoiese.
La Polizia di Stato ha controllato i permessi di soggiorno di tutti i lavoratori che operavano all'interno delle aziende e ne ha accertato la regolarità. La Polizia municipale, invece, ha disposto il sequestro dei novanta macchinari dopo aver rilevato in tutte e tre le aziende la commistione del tutto illegale fra laboratori e abitazioni.   "
422,http://comunicati.comune.prato.it/generali/?action=dettaglio&comunicato=14200500000422,06/05/2005,11:03,"Consiglio Comunale","Adottato uno studente palestinese","Da parte della commissione 'Affari istituzionali'","La decisione all'unanimità. I componenti si autotassano per l'intero mandato","La Commissione «Affari istituzionali» del Consiglio comunale adotta uno studente palestinese di Betlemme. L'adozione a distanza di uno studente della «Scuola Terra Santa», è stata decisa nel corso della seduta della commissione del 20 aprile scorso.
Tutti d'accordo i membri della commissione (la presidente Elisabetta Carullo-Ds, Mario Bensi-Ds, Garardina Cardillo-Ds, Moreno Zazzeri-Comunisti italiani, Maurizio Bettazzi-An, Andrea Amerini-Fi), che verseranno ogni anno, per l'intero mandato amministrativo, una quota annuale pari ad un totale di 370 euro, allo scopo di sostenere il percorso didattico di un adoloscente.
La «Scuola Terra Santa» di Betlemme, diretta da padre Ibraihm Faltas, ospita più di 2000 ragazzi palestinesi dai 3 ai 18 anni, cristiani e musulmani, che seguono i corsi di studio e sono educati al reciproco rispetto, al dialogo, alla convivenza. La scommessa è quella di far crescere una nuova generazione, libera da preconcetti, garantendo ai bambini di Betlemme una normalità di vita e alimentando la speranza di pace e serenità.
L'iniziativa è promossa dal «Coordinamento Pro-Pace in Palestina», che opera a Prato e in provincia per la diffusione di una cultura di pace tra i palestinesi e gli ebrei israeliani.
La commissione, su proposta della presidente Carullo, ha votato l'adozione a distanza all'unanimità. I componenti della commissione «Affari istituzionali» si augurano che il loro simbolico gesto sia imitato da altri amministratori oltre che da singoli cittadini.    "
423,http://comunicati.comune.prato.it/generali/?action=dettaglio&comunicato=14200500000423,06/05/2005,13:38,"Servizio civile","Quattro progetti del Comune inserito nel bando nazionale","Potranno essere impiegati 34 volontari","Le domande scadono il 1° giugno","Quattro progetti del Comune per il reclutamento di trentaquattro volontari sono stati inseriti nel bando dell'Unsc, Ufficio nazionale per il servizio civile. Erano stati presentati nel settembre scorso dall'ufficio comunale 'Servizio civile nazionale' che aveva, tra l'altro, curato la pratica per l'accreditamento del Comune presso l'Unsc, requisito indispensabile per ottenere l'inserimento nei bandi.
I PROGETTI 
'Parchi sicuri', è stato elaborato dalla Polizia municipale e prevede l'impiego di dodici volontari cui è chiesto un impegno lavorativo di 30 ore settimanali. Il loro compito sarà di presidiare i tre parchi cittadini (Parco di Villa Fiorelli, Cascine di Tavola, Ex Ippodromo) garantendo, sia  la vivibilità del parco, sia l’informazione ai fruitori sulle caratteristiche storico-ambientali dello stesso. 
'La città dei giovani', proposto da Officina Giovani, prevede il reclutamento di dodici volontari da impegnare ciascuno per 26 ore settimanali. I volontari verranno inseriti all’interno delle varie attività di Officina, per supportare gli operatori nell’organizzazione, produzione, promozione di eventi e per informare gli altri giovani. 
'Il piano di Protezione civile: emergenze e disabili', presentato dal settore comunale omonimo impiegherà 6 volontari per 25 ore settimanali ciascuno per l'assistenza alle popolazioni colpite da catastrofi e calamità naturali. in particolare i volontari dovranno collaborare alla realizzazione di una mappa circa
l’ubicazione delle persone disabili da soccorrere in caso di grave emergenza. 
'Al servizio della musica', promosso dalla Scuola di musica comunale G. Verdi, prevede l'impiego di quattro volontari cui è obbligatoriamente richiesta l'iscrizione al corso di laurea Progeas. Ognuno di loro sarà impegnato per 30 ore settimanali nell'ambito della struttura organizzativa della scuola di musica per la realizzazione di rassegne, concerti,  master e  scambi culturali. 
SCADENZE e TEMPI
La scadenza fissata nel bando nazionale per le domande - che vanno presentate al Comune di Prato se riguardano uno dei quattro progetti  -  è il 1° giugno. Entro il 16 giugno l'ufficio 'Servizio civile nazionale' effettuerà la selezione dei candidati e predisporrà la graduatoria . 'L'entrata in servizio dei volontari - ipotizza il responsabile dell'ufficio Riccardo Turchi -  potrebbe avvenire già dal 1° luglio, al più tardi dal 1° settembre'.

COMPENSI E DURATA DEL SERVIZIO
I volontari percepiranno direttamente dallo Stato un compenso netto (in caso  di unico reddito tassabile) di 433,80 euro al mese computabile ai fini pensionistici. Il servizio civile volontario dura un anno e non può essere ripetuto. I volontari possono scegliere un solo progetto fra quelli inseriti nel bando nazionale. 










  




















    




"
424,http://comunicati.comune.prato.it/generali/?action=dettaglio&comunicato=14200500000424,06/05/2005,13:36,Circoscrizioni,"Est, ciclo di incontri sull'ambiente, si parla di Calvana","Lunedì 9 maggio ore 21.15","Nella sala polivalente Don Milani","Lunedì 9 maggio, alle 21,15, nella sede della Circoscrizione Prato Est (sala polivalente Don Milani), si terrà uno degli incontri del programma 'Ambient...iamoci', promosso dalla Circoscrizione in collaborazione con l'associazione Symbiosis,  per favorire la conoscenza e la tutela del territorio.  Il tema della serata è 'Suolo e territorio': il dottor Maurizio Negri parlerà della geologia della Calvana, mentre la dottoressa Barbara Gargani illustrerà il problema delle reti ecologiche e della frammentazione del territorio. Infine il dottor Leonardo Lapi affronterà la questione della tutela degli ecosistemi fluviali come stumento di difesa del suolo."
425,http://comunicati.comune.prato.it/generali/?action=dettaglio&comunicato=14200500000425,06/05/2005,14:20,Circoscrizioni,"Sud, vacanze avventura","Attività per ragazzi dai sei agli undici anni","le iscrizioni entro il 27 maggio","Anche quest’anno la Circoscrizione Sud, in collaborazione con l’associazione Alta Via Trekking, propone ai ragazzi dai sei agli undici anni un programma di attività avventurose quale occasione per trascorrere il meritato periodo di vacanze in modo interessante attraverso esperienze dirette con la natura. 
Per iscriversi gli interessati potranno ritirare e compilare il modello di iscrizione alla Circoscrizione Sud, via delle Badie 130, tel. 0574/559222, il martedì e giovedì dalle ore 8,30 alle 13 e dalle 14,30 alle 18; il lunedì, mercoledì e venerdì dalle ore 8,30 alle 14, entro e non oltre il 27 maggio 2005 


"
426,http://comunicati.comune.prato.it/generali/?action=dettaglio&comunicato=14200500000426,06/05/2005,14:18,Circoscrizioni,"Sud, «Giornate della musica 2005»","Circoscrizione, Rete delle Scuole Prato Sud e Associazione Musica","Il primo evento martedì 10 maggio alle ore 21 al Teatro Frassati, S.Giusto","La circoscrizione Prato Sud insieme alla Rete delle Scuole Prato Sud e in collaborazione con l'associazione Musica per Tutti presentano «Giornate della musica 2005», rassegna musicale dei laboratori svolti durante l'anno scolastico. 
Tre appuntamenti al Teatro Frassati di S.Giusto alle ore 21; il primo martedì 10 maggio, «Voci & Strumenti» con le classi quinte delle scuole primarie di Cafaggio, Fontanelle e A. Cecchi, le classi quarta e quinta della scuola primaria S. Giorgio e la Filarmonica O. Benelli; dopodiché, mercoledì 11 maggio, si esibiranno il »Coro A. Bruni» di Casale e l'orchestra AULOS della scuola media S. Benelli di Iolo in «Music@scuola»; infine, giovedì 12 maggio, il coro delle classi quarte e quinte della scuola primaria di Iolo presenta «Come in una grande arca». 
A conclusione dell'iniziativa, venerdì 13 maggio alle ore 21 al laboratorio I.C. Convenevole via I Maggio 40, allievi ed insegnanti dell' associazione Musica per Tutti e la classe II D della scuola secondaria di I grado Convenevole da Prato propongono «Musica per Tutti e con Tutti al Laboratorio».

"
427,http://comunicati.comune.prato.it/generali/?action=dettaglio&comunicato=14200500000427,06/05/2005,14:10,Cultura,"Rassegna di video d'autore","Teatro Magnolfi, 10, 11, 12 maggio, alle 17.30","Iniziativa promossa dall'assessorato alla Cultura, Met e Accademia di arte drammatica","Si intitola 'I compositori e l'immagine', la piccola rassegna di video d'autore che per tre giorni, dal 10 al 12 maggio, alle 17,30, si svolgerà al teatro Magnolfi.
Promossa dall’ assessorato alla Cultura del Comune di Prato in collaborazione con l’Accademia nazionale d’Arte drammatica “Silvio D’Amico” di Roma e  il Teatro Metastasio, la rassegna è incentrata sul problematico rapporto tra musica e immagine, tra musica ed evento scenico. Curata dai Alessandro Solbiati, Alessandro Magini, Alessandro Bertini,  l'iniziativa vuole sottolineare il confronto e l’interazione musica-video attraverso un approccio originale. 
'Un numero sempre maggiore di compositori è interessato alle potenzialità di questo mezzo - osservano gli organizzatori. Appare sempre più vasto il territorio comune costituito dalle possibilità dell’informatica e risulta sempre più evidente che con le medesime modalità “tecnologiche” è possibile trasformare fascinosamente sia il suono sia le immagini'.
'Ci si è accorti, inoltre, - fanno ancora notare i promotori della rassegna -    di un’altra ben più importante identità, quella tra le modalità compositive necessarie per costruire vuoi un brano di musica vuoi la regia e la sceneggiatura di un video: E' chiaro, quindi,  che vari musicisti hanno rivestito di immagini una musica o di suoni un video, ideando l’uno sull’altro o entrambi insieme, divenendo a volte sceneggiatori e registi ed a volte interagendo con altri artisti, divenendo tecnici essi stessi o lavorando attraverso mani altrui'.
Le tre serate di questa breve rassegna intendono proporre alcuni esempi particolarmente differenti del repertorio di opere che si sta velocemente formando.
Le produzioni sono state divise in tre piccoli gruppi, uno per serata. Ogni serata sarà presentata da uno dei compositori, che illustrerà il percorso immaginativo, compositivo e tecnico delle opere.

IL PROGRAMMA
10 maggio 2005, ore 17.30
MICHELE TADINI presenta:
Michele Tadini / Enzo Procopio: Codice aperto	
Pierre Jodlovski: In&out                              Pierre Jodlovski: Nnndance				

11 maggio 2005, ore 17.30
ALESSANDRO SOLBIATI 
presenta:
Alessandro Solbiati: Inno  	  
Vincent Dudouet: Unicode      	 	
Vincent Dudouet: Hors D'Oeuvre      			 

12 maggio 2005, ore 17.30
STEFANO SCARANI presenta :
Luca Francesconi: Striaz       	
Matteo Franceschini: Pollo alla diavola  				
Matteo Franceschini: In-Out  			              "
428,http://comunicati.comune.prato.it/generali/?action=dettaglio&comunicato=14200500000428,06/05/2005,14:21,Circoscrizioni,"Nord, gita all'Ecomuseo di Pracchia e alla Ferriera Sabatini","Venerdì 20 maggio","Con merenda ai giardini delle Piastre","Sono aperte le iscrizioni per la gita all'Ecomuseo di Pracchia con visita alla ferriera Sabatini e alla Ghiacciaia della Madonnina, organizzata per venerdì 20 maggio dalla commissione servizi sociali e progetto giovani della Circoscrizione Nord.    
La partenza sarà alle ore 14, in autobus, dalla sede della Circoscrizione Nord via VII Marzo e alle ore 14,10 da via Ofanto, il rientro è previsto alle 19,30, la quota di iscrizione è di 6 euro a persona e comprende una merenda ai giardini delle Piastre, la gita sarà come sempre animata dall'operatore culturale Giuseppe Severi. E' previsto sul posto il pagamento della quota di ingresso all'Ecomuseo a carico di ciascun partecipante (3 euro sotto i 65 anni e 1 euro sopra i 65 nni).
Per le iscrizioni, che saranno accettate fino ad esaurimento posti, rivolgersi direttamente alla sede della Circoscrizione Nord, via VII Marzo 15, tel. 0574/697741. "
429,http://comunicati.comune.prato.it/generali/?action=dettaglio&comunicato=14200500000429,06/05/2005,17:03,"Consiglio Comunale","Una legge per regolare le unioni civili","Un lungo dibattito sulle coppie di fatto","E' stata chiesta in una mozione di Ds e Rifondazione. La Margherita vota un proprio odg","Il superamento delle discriminazioni sugli orientamenti sessuali e il riconoscimento giuridico delle coppie di fatto sono stati protagonisti di tre ordini del giorno presentati nella seduta di ieri del Consiglio comunale: a firmarli sono stati Linda Pieragnoli e Andrea Colzi dei Ds, Leonardo Becheri e Paolo Fattori di Rifondazione comunista e Luca Roti e Maria Grazia Ciambellotti della Margherita. La forte attualità del tema per effetto della legge fatta approvare da Zapatero in Spagna ha innescato un lungo scambio di opinioni sull'argomento al termine del quale gli ordini del giorno di Ds e Rc sono stati approvati con l'appoggio reciproco, mentre quello della Margherita è stato respinto ottenendo però il sì della Casa delle Libertà. L'atto dei Ds impegna l'Amministrazione comunale ad invitare il Parlamento a legiferare in merito al riconoscimento giuridico delle coppie stabili non unite da matrimonio, in sintonia con le più avanzate soluzioni legislative adottate da buona parte degli Stati europei: «E' tempo che l'Itlia faccia un passo vanti verso la modernità e l'Europa - ha illustrato Colzi - e che si trovi una soluzione alla questione dei diritti delle coppie di fatto etero ed omosessuali: nella nostra società infatti le coppie che convivono sono sempre di più, i loro figli non possono accedere ai benefici per la famiglia tradizionale, a quelle omosessuali è precluso l'accesso al matrimonio e quindi alla regolamentazione giuridica dei loro rapporti». 
La mozione di Rifondazione chiedeva inizialmente l'istituzione di un registro delle unioni civili in Comune, ma poi nel corso della discussione i proponenti hanno deciso di emendare il testo ricalcando le stesse richieste espresse dal documento dei Ds, ovvero l'invito al Parlamento a promulgare una legge in materia e l'adesione alla campagna nazionale per la legiferazione sul Patto civile di Solidarietà, un nuovo istituto giuridico già presente in altri Stati dell'Unione che dà identità giuridica, diritti fiscali, sanitari e di lavoro a tutte le coppie.
L'ordine del giorno della Margherita invece, pur considerando apprezzabile l'impegno della Regione con la legge 63 del 2004 per individuare norme contro la discriminazione dovuta all'orientamento sessule e pur condividento l'invito alle Amministazioni pubbliche a promuovere un confronto sulle tematiche familiari per combattere i pregiudizi sulle diverse identità, ribadisce che la famiglia si connota come contratto di natura giuridica stipulato tra due contraenti tramite il matrimonio civile o religioso e come patto per l'assunzione di responsabilità ed oneri con valenza etico sociale non comparabili con altre modalità di convivenza. Per questo chiedeva il riconoscimento dei diritti individulai e il rispetto   per le scelte di ciascuno in tema di orientamento sessuale e l'apertura di una riflessione in Parlamento per trovare forme di garanzia nei confronti dei soggetti che optano per altre forme di convivenza etero ed omosessuali.
«La scelta della Spagna è stata una lezione di civiltà - ha detto il capogruppo dei Comunisti italiani Moreno Zazzeri - in un paese cattolicissimo l'universalità dei diritti ha avuto la meglio sul manicheismo e l'intolleranza. Le fonti giuridiche per le Pari opporunità anche a coloro dio diverso orientamento sessuale sono gli articoli 2 e 3 della nostra Costituzione». Di parere opposto Gianluca Banchelli di An: «Il modello di società in cui crediamo è fondato sulla famiglia eterosessuale e non è essere razzisti credere in questo: tutto quello che è contrario a questo fondamento mina la società. Eì intollerabile poi che si debba legifeare sui gusti sessulai e che si facciano delle leggi ad hoc per delle categorie di persone». Gli ha fatto eco Rita Pieri di Fi: «La società è fondata sulla famiglia, unita dal matrimonio tra un uomo ed una donna. Tutto il resto è un'altra cosa che non va certo discriminata o condannata, ma bisogna anche dire che in Occidente, anche se alcuni ci accusano di intolleranza, nessuno è mai stato lapidato per aver manifestato il proprio amore. Chiaramente però il riconoscimento come famiglia è tutt'altra cosa e non si possono affidare dei bambini ad una coppia omosessuale perchè c'è amore: la legge ai bambini deve garantire un padre ed una madre». «Banchelli è stato d'accordo su leggi ad hoc per questioni molto meno etiche» - ha replicato Becheri di Rc.
Secondo Tommaso Rindi dei Verdi la situazione normativa attuale lascia tutto «ciecamente in una condizione d'incertezza che alimenta comportamenti discriminatori: c'è un atteggiamento ipocrita che fa sì che l'ordinamento non raggiunga il suo scopo primario, ovvero il benessere e l'armonia di tutti», e Luciano Bartolotti dei Ds ha concordato sul fatto che l'ordinamento e la politica devono prendere atto delle evoluzioni della società, accompagnarle e normarle tenendo presente che ora più che mai c'è bisogno di laicità. L'assessore ai Servizi sociali Maria Luigia Stancari e Luca Roti della Margherita hanno invece sottolineato il fatto che convivere è una libera scelta degli individui in cui non c'è la presa di responsabilità ed oneri che chi contrae matrimonio fa di fronte alla società, ma di fatto gli interventi di sostegno ed aiuto che l'Amministrazione compie quotidianamente vengono fatti a prescindere da orientamenti sessuali e convivenze.
Più aperta la posizione espressa dall'assessore alla MUlticulturalità Andrea Frattani: ' positivo che Prato abbia ospitato pochi giorni fa il meeting dell'Arcilesbica: Prato deve dare accoglienza alla diversità per creare una vera cittadinanza dell'amore in cui nessuno è discriminato». «Mi stupisco che la Margherita non approvi l'ordine del giorno dei Ds, perchè esprime posizioni equilibrate - ha affermato Mauro Vannoni di Sinistra per Prato viva - Il centrodestra non ha idee condivisibili a riguardo invece»."
430,http://comunicati.comune.prato.it/generali/?action=dettaglio&comunicato=14200500000430,06/05/2005,14:16,Giunta,"Nominata la nuova commissione edilizia","Gli atti formali completati nella mattinata","La precedente è durata otto anni. Confermato il presidente Piero Degli Innocenti","Nominata la nuova commissione edilizia. La nomina è avvenuta nei giorni scorsi, anche se gli atti formali sono stati completati stamani. Degli 11 membri due sono di nomina del sindaco, mentre sette sono stati designati dagli Ordini professionali degli ingegneri, architetti, geometri e geologi, nonostante la possibilità consentita al Comune di indicare tre esperti ambientali. A completare i componenti il presidente, l'unico riconfermato nella persona del prof. Piero Degli Innocenti, che ha ricevuto il gradimento e l'apprezzamento di tutti gli ordini professionali, oltrechè ovviamente dell'Amministrazione comunale, e il rappresentante dell'Area sviluppo e governo del territorio del Comune (il dirigente o un suo delegato). 
I due esperti urbanistici, nominati dal sindaco Marco Romagnoli, sono gli architetti Paolo Maria Vannucchi, che è stato per lungo tempo, prima di andare in pensione, dirigente del settore Urbanistica del Comune, e Marco Mattei, il progettista della Campolmi.
I membri nominati dagli ordini professionali sono: l'ing. Massimo Perri, l'ing. Federico Mazzoni, l'ing. Massimo Giommaroni, l'arch. Vittorio Taddei, il geometra Enrico Cupidi, il geologo Alberto Tomei.
L'assessore all'Urbanistica Stefano Ciuoffo, a nome dell'Amministrazione comunale, ha ringraziato nei giorni scorsi i membri della vecchia commissione «per l'impegno e la qualità del loro apporto professionale e per il contributo al miglioramento architettonico della città, già leggibile in molti nuovi interventi». 
L'assessore ha anche sottolineato l'avvenuta riconferma del presidente della Commissione edilizia Piero Degli Innocenti «che ha accettato il rinnovo dell'incarico per niente semplice e gravoso, stimolato dal dibattito in corso sul Piano strategico e sull'adeguamento del Piano strutturale».
Ciuoffo ha anche rilevato l'impegno che la nuova commissione ha davanti nel proseguire il buon lavoro fatto dalla precedente e il ruolo di responsabilità assunto dagli ordini professionali."
431,http://comunicati.comune.prato.it/generali/?action=dettaglio&comunicato=14200500000431,06/05/2005,17:21,"Consiglio Comunale","In fase di gara la rotatoria di via Rossi per frenare il traffico","Un'interrogazione di Linda Pieragnoli dei Ds","La risposta dell'assessore Carlesi: l'intervento sarà inserito in un ripensamento della viabilità della zona per dare maggior sicurezza","Ventotto incidenti nel 2003, di cui tre mortali e quattordici con feriti, mezzi che sfrecciano a oltre 100 km orari e pericoli per pedoni e ciclisti: questa è via Liliana Rossi, strada che per i problemi di viabilità e sicurezza che comporta è stata al centro di un'interrogazione presentata al Consiglio comunale nella sua ultima seduta da Linda Pieragnoli dei Ds. La consigliera ha chiesto quali interventi l'Amministrazione comunale abbia in programma per rendere più sicura via Liliana Rossi. La risposta è arrivata dall'assessore alla Mobilità Massimo Carlesi: «Interverremo con un'opera già annunciata, finanziata e in fase di gara: la rotatoria tra via Liliana Rossi e via corridoni, il punto dove avviene il maggior numero di incidenti. Ma la nostra intenzione è di inserire l'intervento in un piano di ristrutturazione della mobilità dell'intera zona: le ipotesi sono già allo studio dell'Ufficio Traffico e ne abbiamo già parlato con la Circoscrizione e presto con la Commissione infrastrutture. Occore infatti intervenire anche sulla parallela, via Garigliano, e sulle immissioni su via Rossi, che sono i punti più pericolosi. Un'ulteriore ipotesi da mettere in progetto riguarda la risoluzione a nord con lo sfondamento di via Cordoba d'Argentina»."
432,http://comunicati.comune.prato.it/generali/?action=dettaglio&comunicato=14200500000432,06/05/2005,17:41,"Consiglio Comunale","Sovrappasso dell'A11, il collaudo a giugno","Ciuoffo risponde all'interrogazione di Ballini (Ds)","Se l'esito sarà positivo l'opera sarà subito aperta al traffico","«Il collaudo del ponte che oltrepassa l'A11 è previsto per giugno e se tutto è stato fatto bene andremo in ferie passando di lì». E' stata questa la risposta di Stefano Ciuoffo, assessore all'Urbanistica,  all'interropgazione presentata ieri dal consigliere Ds Andrea Ballini, che nell'ultima seduta del Consiglio comunale ha chiesto quali ostacoli impediscano l'ultimazione dell'opera considerata strategica per tutta la rete cittadina, considerando che sono trascorsi già due anni da quando la ditta incaricata dal Consorzio Macrolotto 2 ha iniziato i lavori del tratto di strada che partendo dal viale della Repubblica si collegherà all'Asse delle Industrie: «La realizzazione del sovrappasso della Firenze-mare si avvicina alla conclusione - ha detto l'assessore - Il termine avrebbe dovuto essere a febbraio secondo gli accordi stretti tra il consorzio del Macrolotto e la Società Autostrade, ma sono state sottovalutate le difficoltà tecniche e costruttive che una campata di 60 metri, richiesta dalla Società, comportava. Per questo i tempi per il ponte sono stati prorogati, ma il mese prossimo è previsto il collaudo e se l'esito sarà positivo l'opera sarà subito aperta al traffico»."
433,http://comunicati.comune.prato.it/generali/?action=dettaglio&comunicato=14200500000433,09/05/2005,12:37,Circoscrizioni,"Nord, visita all'opificio e alla Cappella dei Pazzi","Visite culturali a Firenze","Sabato 14 maggio, partenza alle ore 8,45 dalla stazione centrale","Prosegue la rassegna 'Visite culturali' a Firenze, organizzate dalla Circoscrizione Nord. Sabato 14 maggio sarà la volta dell'opificio delle pietre dure e della Cappella dei Pazzi. 
Come sempre la partenza è fissata per le ore 8,45 dalla stazione centrale. Per chi desidera rimanere a pranzo a Firenze sarà possibile prenotare alla mensa delle Poste in piazza della Repubblica al costo di 6,50 euro.
Per iscriversi, o per avere ulteriori informazioni telefonare alla Circoscrizione Nord tel.0574/697740. "
434,http://comunicati.comune.prato.it/generali/?action=dettaglio&comunicato=14200500000434,09/05/2005,16:28,Circoscrizioni,"Sud,  iniziano le «Giornate della musica»","Circoscrizione, Rete delle Scuole Prato Sud e Associazione Musica","Martedì 10 maggio alle ore 21 al Teatro Frassati, S.Giusto","Domani, martedì 10 maggio alle ore 21 al Teatro Frassati (S.Giusto), iniziano le «Giornate della musica», rassegna musicale organizzata dalla Circoscrizione Sud insieme alla Rete delle Scuole Prato Sud e in collaborazione con l'associazione Musica per Tutti, dove principali interpreti sono i ragazzi delle scuole.     
Domani sera le classi quinte delle scuole primarie di Cafaggio, Fontanelle e A. Cecchi, le classi quarta e quinta della scuola primaria S. Giorgio e la Filarmonica O. Benelli proporranno «Voci & strumenti».
"
435,http://comunicati.comune.prato.it/generali/?action=dettaglio&comunicato=14200500000435,09/05/2005,15:44,Immigrazione,"Un primo passo per risolvere l'impasse del contratto di soggiorno","La Questura ha modificato la dicitura dell'autocertificazione","Domani sera  incontro al Laboratorio del tempo per illustrare i passi successivi verso la soluzione dei problemi attuativi della Bossi Fini","Nella selva burocratica del decreto attuativo della legge Bossi Fini uno spiraglio di luce per i lavoratori stranieri e anche per i datori di lavoro: la Questura di Prato ha infatti modificato la formulazione dell'autocertificazione sull'abitazione che i datori devono sottoscrivere perchè il dipendente extracomunitario ottenga il permesso di soggiorno o il suo rinnovo. La 'permanente e continuativa garanzia dell'alloggio' è stata sostituita con al 'dichiarazione di sussistenza': la decisione va incontro alle richieste espresse dall'assessorato alla Multiculturalità insieme alle parti sociali e alle associazioni datoriali, Unione industriale, Cna e Confartigianato. Non si tratta di una differenza da poco, visto che molti datori di lavoro hanno preferito sospendere dal lavoro i dipendenti extracomunitari non volendosi assumere l'onere della garanzia dell'idoneità della casa durante il rapporto di lavoro, pena pesanti conseguenze sul fronte sanzionatorio. Adesso l'obiettivo è quello di modificare le previsioni del Modello 25, ovvero il contratto di soggiorno, che crea le difficoltà attuative più gravi e che ha già provocato la sospensione dal lavoro di centinaia di lavoratori migranti a Prato. Le problematiche e le richieste da sottoporre all'attenzione del Governo saranno discusse nel tavolo tecnico regionale che si riunirà all'assessorato alla Multiculturalità giovedì prossimo 12 maggio: «Siamo molto soddisfatti che la Questura pratese abbia preso atto della discussione nata in città intorno all'attuazione della Bossi Fini e all'emergenza che si profila - dice l'assessore Andrea Frattani - La modifica dell'autocertificazione è un'iniziativa che rientra nell'ambito di collaborazione instaurata tra il Comune, la Questura e gli enti e le associazioni che operano per l'immigrazione ed avrà l'effetto di alleviare le preoccupazioni dei datori di lavoro, che non vogliono farsi garanti di qualcosa che non possono controllare. Chiaramente la vera soluzione della questione sarebbe la modifica del contratto di soggiorno reinterpretando in senso letterale la legge, che parla solo di una dichiarazione di sussistenza dell'alloggio al momento di stipula del contratto di lavoro». Per illustrare i risultati ottenuti e i passi successivi l'assessore Frattani e il Centro servizi per l'immigrazione del Comune incontreranno i rappresentanti delle comunità straniere riunite nel coordinamento dei migranti domani sera 10 maggio alle 21.30 al Laboratorio del tempo di via Filicaia. 
 "
436,http://comunicati.comune.prato.it/generali/?action=dettaglio&comunicato=14200500000436,09/05/2005,16:27,Cultura,"'Der gelbe Klang', corso per addetti ai lavori di teatro e cinema","Si terrà al Magnolfi nuovo da 10 giugno a febbraio 2006","La scadenza per la presentazione delle domande è il 6 giugno","Un corso di specializzazione per scenografi, operatori teatrali e cinematografici in cui verranno sperimentate interazioni fra spazio scenico, luce e suono sulle tracce dell'artista russo Wassily Kandisky: l'assessorato alla Cultura, l'Accademia d'arte drammatica Silvio D'Amico di Roma e il Teatro Metastasio con il contributo della Fondazione Cassa di Risparmio di Prato organizzano 'Der gelbe Klang - Il suono giallo', dal titolo di un'opera dell'artista russo, laboratorio di Composizione Scenica che si terrà al teatro Magnolfi gratuitamente a partire dal 10 giugno fino a febbraio. 
L'iniziativa intende rispondere alle esigenze e alle richieste del territorio nel settore della formazione teatrale, creare opportunità formative e professionali in grado di offrire servizi al territorio e concorrere a formare competenze che pongano gli operatori in diretto contatto con la realtà professionale legata al territorio. Non un ordinario corso di scenografia, dunque, bensí un occasione per avviare una ricerca sulla dimensione spaziale-ottica-sonora della realtà scenica, con l'obiettivo di riconsiderare, attraverso l'esperienza novecentesca, il complesso rapporto armonico tra le varie componenti dell'evento teatrale. Il laboratorio vuole riaffermare il senso della composizione scenica, intesa come conseguenza di una progettualità coerente e consapevole del pensiero che si concreta nell'atto creativo. La durata del corso è di 240 ore suddivise in giornate di otto ore da distribuire nel periodo tra giugno 2005 e febbraio 2006. Si intende, inoltre, approfondire la ricerca intorno al valore del progetto come atto critico che stabilisce la relazione tra un 'prima' e un possibile 'dopo'. Ogni azione teatrale incontra il suo spazio ed ha bisogno del suo luogo sapendo che la cosa importante non è lo spazio in senso teorico ma lo spazio in quanto contenitore-stumento che cambia al mutare della parola, del movimento, della luce, del suono. Su queste premesse teoriche, il laboratorio di Composizione Scenica si articolerà secondo un'impostazione multidisciplinare che farà interagire le competenze del settore architettura scenica, illuminotecnica, ottica, musica. Il corso prevede una parte storico-teorica ed una pratica che avrà come obiettivo ultimo quello di concretarsi in uno stage per la realizzazione scenica. A tale scopo verrà svolto un particolare lavoro di ricerca sul Suono giallo di Kandinsky, in quanto lavoro ideale per sperimentare con luci e suoni, nuove dimensioni dello spazio scenico. Per informazioni ci si potrà rivolgere alla segreteria del Magnolfi nuovo, Via Gobetti, 79, tel. 0574 442906 e  0574 27311 da lunedì a venerdì dalle ore 9.00 alle ore 12.00, oppure contattare  info@magnolfinuovo.it, www.magnolfinuovo.it. 
Il Centro Culturale dispone di una foresteria con 22 camerette singole dove è possibile soggiornare al prezzo scontato di € 10,00.
La scadenza per la presentazione delle domande è il 6 Giugno: dovranno essere indirizzate corredate da un curriculum didattico-professionale alla segreteria del Magnolfi Nuovo."
437,http://comunicati.comune.prato.it/generali/?action=dettaglio&comunicato=14200500000437,10/05/2005,17:03,Viabilità,"Chiuse per riasfaltatura via dei Confini e via Moro",-,,"Da domani fino al termine dei lavori e comunque non oltre il 25 maggio chiusura al traffico per consentire l’esecuzione di lavori  di risanamento della sede stradale, rialzamento dei chiusini e rifacimento del tappeto di usura in via dei Confini, nel tratto compreso tra via Terrassa e via Moro, e la stessa via Moro, fino alla rotatoria con via Berlinguer. Durante la chiusura il traffico veicolare sarà deviato in via Berlinguer, via delle Fonti, via Strino, via Terrassa, via dei Confini e viceversa. E' istituito anche il divieto di sosta su entrambi i lati.


"
438,http://comunicati.comune.prato.it/generali/?action=dettaglio&comunicato=14200500000438,10/05/2005,16:54,Viabilità,"Senso unico alternato in via Righi",-,,"Senso unico di circolazione con chiusura ai pedoni di un tratto di marciapiede   da domani 11 maggio fino al termine dei lavori e comunque non oltre l'11 agosto in via Righi per l'installazione di un ponteggio per un cantiere edile. Nel contempo sarà istituito il divieto di sosta con rimozione forzata su entrambi i lati."
439,http://comunicati.comune.prato.it/generali/?action=dettaglio&comunicato=14200500000439,10/05/2005,13:31,Circoscrizioni,"Sud, proseguono le «Giornate della musica»","Circoscrizione, Rete delle Scuole Prato Sud e Associazione Musica","Mercoledì 11 maggio alle ore 21 al Teatro Frassati, S.Giusto","Proseguono le «Giornate della musica», rassegna musicale organizzata dalla Circoscrizione Sud insieme alla Rete delle scuole Prato Sud e in collaborazione con l'associazione Musica per Tutti, dove principali interpreti sono i ragazzi delle scuole.     
Domani, mercoledì 11 maggio alle ore 21 al Teatro Frassati (S.Giusto), il coro «A. Bruni» e l'orchestra Aulos della scuola media S.Benelli di Iolo proporranno «Music@scuola».
"
440,http://comunicati.comune.prato.it/generali/?action=dettaglio&comunicato=14200500000440,10/05/2005,16:43,Agenda,"L'attività fisica  prende il posto della pratica sportiva","Prato ai vertici per la partecipazione dei cittadini allo sport","Il 67,5% fa moto, nelle scuole medie livelli di diffusione europei. Gli impianti più utilizzati per le attività sono ciclabili e parchi","La pratica sportiva del terzo millennio è più legata al mantenimento del benessere psicofisico e al divertimento nel tempo libero che ai classici modelli di attività ginnica strutturata: quindi sì a piste ciclabili e attività libere all'aria aperta in un giardino pubblico piuttosto che la pratica di uno sport vero e proprio, a livello competitivo e non. E' quanto emerge da un'indagine che l'associazione Trofeo città di Prato ha compiuto insieme all'assessorato allo Sport e alla Provincia per esaminare i livelli di partecipazione sportiva, l'orientamento dei cittadini sulle attività svolte e l'uso degli impianti. E' inoltre emerso che Prato è al di sopra della media italiana per quanto riguarda il numero di persone che praticano un'attività sportiva o motoria genericamente intesa: si arriva infatti al 67,5%, di cui il 28,4% sportivi. Fa da contraltare un 32,5% di popolazione con uno stile di vita sedentario per vari motivi, ovvero in tutta la Provincia circa 70.000 persone. La media è comunque migliore di quella italiana, che si attesta intorno al 41%. Un altro punto di vanto è il picco raggiunto dai ragazzi delle scuole medie, di cui l'81% fa attività fisica e sportiva. Lo sport preferito per i maschi rimane il calcio o il calcetto, seguito dal nuoto, mentre le femmine preferiscono quest'ultimo, praticamente a pari merito con la pallavolo, la ginnasrica e il ballo. Rispecchiando il trend dell'attività motoria che si sta sostituendo al modello della partica sportiva, gli impianti sportivi ritenuti più utili sono i parchi protetti, le aree attrezzate, le piste ciclabili e le piscine e il 95% di coloro che svolgono un'attività motoria spesso lo fanno in spazi aperti non attrezzati senza tessere ed iscrizioni. Il 34,3% delle donne e il 34,1% degli uomini ha dichiarato in andare in bicicletta e il 59,1% delle donne e il 51% degli uomini vanno a camminare: «Non a caso infatti si è investito molto sulla realizzazione delle piste ciclabili e Prato è la Provincia italiana con il maggior numero di chilometri di ciclabile, oltre 42, rispetto alla popolazione - dice il presidente eel Trofeo città di Prato Giovanni Biagiotti - indagini come questa servono ad utilizzare al meglio le poche risorse disponibili rispetto alle richieste dei cittadini. Questo nuovo approccio allo sport è specchio anche dell'invecchiamento demografico. Gli ottimi risultati di partecipazione riscontrati nell'età scolare sono dovuti anche all'attività di traino compiuta dal Trofeo città di Prato e dal Centro giovanile di formazione sportiva, che con i propri progetti coinvolgono tutti i ragazzi, non solo gli sportivi d'eccellenza e quelli che si distinguono per particolari capacità. L'opportunità di partecipare viene data a tutti: questo è il significato e l'obiettivo principale del Trofeo». Il sistema organizzativo sportivo pratese rappresenta infatti uno dei pochissimi esempi in Italia in cui l'Amministrazione comunale investe nello sport per le scuole: «Senza queste attività  ad esempio nelle elementari, dove l'educazione fisica è assente, i bambini non avrebbero alcun approccio allo sport - prosegue Biagiotti - A questo punto sarebbe necessaria una discussione  sullo sport in città per confrontarsi e per capire se ci sono degli interventi e dei cambiamenti da apportare anche nella progettazione degli impianti e nell'offerta sportiva»."
441,http://comunicati.comune.prato.it/generali/?action=dettaglio&comunicato=14200500000441,10/05/2005,17:11,"Conferenza stampa","La presentazione del progetto del sottopasso di via Paronese","Domani alle 12.30",,"L'assessore ai Lavori pubblici Enrico Giardi presenterà domani in Comune alle 12.30 il progetto esecutivo del sottopasso fra via Paronese e via Roma.
"
442,http://comunicati.comune.prato.it/generali/?action=dettaglio&comunicato=14200500000442,10/05/2005,19:20,Mobilità,"A metà luglio parte la Lam rossa","Approvato il calendario delle nuove linee","A novembre anche la viola e l'azzurra. La Giunta decide una sperimentazione di sei mesi","La Giunta, nella odierna seduta pomeridiana, su proposta dell'assessore alla Mobilità Massimo Carlesi, ha approvato il calendario con cui entreranno in funzione le nuove linee Lam. La Giunta ha anche stabilito per le nuove linee ad alta mobilità una sperimentazione di sei mesi dalla data d'inizio del servizio.
La Lam rossa, che collegherà la parte nord della città a Grignano, entrerà in funzione nella settimana compresa fra il 15 e il 22 luglio. Per effetto della nuova linea Lam di colore rosso saranno ristrutturate anche alcune linee tradizionali: tutto nuovo sarà il percorso della linea 9 che unirà Iolo a Galciana, così come una nuova linea congiungerà Casale con Figline, modificando l'attuale assetto della 11 e della 12. La Lam rossa assorbirà le attuali linee 13, 2A e 2B, mentre del tutto nuovo sarà il percorso che da Iolo, attraverso Tobbiana e S. Giusto, si connetterà al centro città (p.zza S. Domenico).
Nelle intese stabilite con Cap, l'azienda di trasporto pubblico si impegna, entro il prossimo settembre, a ristrutturare il tratto cittadino della linea extraurbana Prato-Firenze (via autostrada). La stessa Cap verificherà la possibilità che l'operazione possa essere varata a luglio.
Entro novembre invece dovrebbero essere ai nastri di partenza il prolungamento della Lam blu fino al centro direzionale «L. da Vinci» e quello della Lam verde fino alla Stazione centrale; il riassetto delle linee extraurbane da ovest e da sud, con conseguente attivazione della Lam viola (Montemurlo-Viaccia o Maliseti-Chiesanuova-centro città) e della Lam azzurra da Carmignano/Poggio a Caiano (Castelnuovo-Tavola o Fontanelle-Soccorso-Stazione centrale); la modifica della linea Firenze-Campi Bisenzio-Prato e del percorso della linea che porta alla Val Bisenzio; l'istituzione di una nuova linea per S.Lucia/Castellina/Mezzana. Le due Lam viola e azzurra assorbiranno i percorsi delle attuali linee 7 e 8 e della M.
I percorsi delle tre nuove linee ad alta mobilità sono quelli già approvati, circa un mese e più fa, dalla Giunta.
"
443,http://comunicati.comune.prato.it/generali/?action=dettaglio&comunicato=14200500000443,11/05/2005,12:20,Giovani,"Le opportunità 2005 per vacanze, studio e lavoro in Europa","Domani, 12 maggio ore 17,  in piazza Macelli 4","Quarto incontro del cilclo 'Vacanze diverse'","Quali opportunità di vacanza, studio e lavoro ci sono in Europa?  Chi fra i giovani  è interessato a conoscerle non può mancare all'appuntamento fissato per domani, 12 maggio, alle 17, all'Atelier Multimediale del Punto Giovani Europa (presso gli  Ex-Macelli Cantieri Culturali). Si tratta del quarto e ultimo incontro del ciclo 'Vacanze diverse', organizzato come i tre precedenti dallo staff del Punto giovani Europa, nel corso del quale si potranno avere informazioni su  tutti i più importanti programmi comunitari destinati ai giovani tra i 15 e i 25 anni nei settori della cultura, della formazione, della mobilità giovanile, dei diritti e del volontariato.
L'obiettivo è rendere più accessibile l'utilizzo dei finanziamenti europei per esperienze all’estero altamente formative e a costo zero. 
Saranno, inoltre, fornite indicazioni per un primo orientamento sulle possibilità di lavoro, studio e corsi di lingua all’estero per l’estate 2005. 


"
444,http://comunicati.comune.prato.it/generali/?action=dettaglio&comunicato=14200500000444,11/05/2005,13:48,Circoscrizioni,"Nord, Recuperiamo l'Acqua","Giovedì 12 maggio alle ore 21","Iniziativa in collaborazione con Gida","Domani, giovedì 12 maggio alle ore 21,  nella sala consiliare della Circoscrizione Nord in via 7 Marzo 15, si terrà un incontro pubblico dal titolo «Recuperiamo l'Acqua»,  organizzato dalla Circoscrizione in collaborazione con la Gida, Gestione impianti depurazione acque.
Parteciperanno il direttore generale della struttura, Carlo Montaini e il direttore tecnico Riccardo Valeri."
445,http://comunicati.comune.prato.it/generali/?action=dettaglio&comunicato=14200500000445,11/05/2005,13:45,Circoscrizioni,"Sud, il coro della scuola di Iolo","Giovedì 12 maggio alle ore 21 al Teatro Frassati, S.Giusto","Iniziativa congiunta di Circoscrizione, Rete delle Scuole Prato Sud e Associazione Musica","«Come in una grande arca» è il titolo del coro delle classi quarte e quinte della scuola primaria di Iolo che domani, giovedì 12 maggio alle ore 21 si esibirà sul palcoscenico del Teatro Frassati di S.Giusto.
Lo spettacolo rientra nell'ambito delle «Giornate della musica», rassegna musicale organizzata dalla Circoscrizione Sud insieme alla Rete delle scuole Prato Sud e in collaborazione con l'associazione Musica per Tutti, dove principali interpreti sono i ragazzi delle scuole.     
"
446,http://comunicati.comune.prato.it/generali/?action=dettaglio&comunicato=14200500000446,11/05/2005,16:41,"Opere pubbliche","Già tagliato il nastro di partenza del sottopasso di via Paronese","Sarà terminato nel 2007 con  6 fasi di costruzione","Il costo complessivo è di 5 milioni e 418mila euro. Il cantiere non comporterà la chiusura dell'Asse delle industrie","Un lavoro lungo due anni diviso in sei fasi progressive, di cui la prima già avviata, per un costo totale di 5 milioni e 418mila euro: è stato presentato stamani il progetto esecutivo del sottopasso tra via Paronese e via Roma, un'opera di valenza metropolitana', come l'ha definita l'assessore ai Lavori pubblici Enrico Giardi. Oltre all'assessore i lavori sono stati illustrati dal responsabile del Servizio opere pubbliche Lorenzo Frasconi, da Enzo Sensi dell'Ufficio Traffico, e dal progettista Alberto Nistri. Il sottopasso, che ha preso il posto dell'ipotesi progettuale iniziale del sovrappasso, con un impatto eccessivo rispetto alle abitazioni come segnalato anche dalla Circoscrizione sud, avrà una lunghezza di 350 metri ed un'unica carreggiata a due corsie per una larghezza di 10 metri in direzione Firenze-Pistoia e viceversa, mentre a livello stradale sarà realizzata una rotatoria per i mezzi che vanno da Prato verso la zona sud. Sarà in parte demolita la rotonda già esistente all'incrocio. La realizzazione sarà divisa in sei fasi per creare i minori disagi possibili alla viabilità. Le opere, affidate alla ditta Valdisieve costruzioni di Firenze, sono già iniziate con la prima fase che prevede lo spostamento della segnaletica, l'allargamento della sede stradale e di un nuovo tratto di impianto fognario per un costo complessivo di 296.000 euro. Anche la seconda interverrà sui sottoservizi fognari, con una spesa di 271.026 euro. Nella terza sarà spostato l'acquedotto civile, industriale, il gasdotto che serve il Macrolotto, le linee Enel e Telecom e le fogne di superficie per una spesa di 750mila euro. Nelle fasi 4 e 5 ci sarà la costruzione vera e propria del sottopasso con la costruzione delle palancole in calcestruzzo, ovvero dei diaframmi innovativi dal punto di vista della tecnologia costruttiva che permetteranno all'opera di sorgere sfruttando lo spazio ristretto a disposizione, l'impermeabilizzazione, la ricostruzione di parte della rotonda demolita, lo scavo del sottopasso, la realizzazione delle massicciate stradali, della pavimentazione e dell'impianto di sollevamento. Per la quarta fase è prevista una durata di 120 giorni ed un costo di 1.836.503 euro, mentre per la quinta la durata sarà la stessa e la spesa di 607mila euro. Infine la sesta ed ultima fase prevedrà il rivestimento delle pareti, la realizzazione dei parapetti in metallo e dell'illuminazione per 380.217 euro.
L'ultima fase, la sesta, è stata approvata solo in linea tecnica perchè non coperta finanziariamente: «La progettazione del sottopasso di via Paronese, che potenzierà l'Asse delle industrie, è un'ottima operazione sotto diversi punti di vista - ha detto l'assessore Giardi - Ne siamo soddisfatti infatti sia in termini di viabilità che di razionalizzazione delle risorse economiche, tenendo conto anche delle esigenze espresse dalla cittadinanza. Il costo, cofinanziato per più di metà dalla Regione con i fondi Pisl, è più o meno analogo a quello che avrebbe comportato il sovrappasso, che non implicava lo spostamento dei servizi, che rappresenta la fase più difficile ed onerosa perchè in questa zona converge la fognatura di tutto il centro città e il metanodotto Snam del Macrolotto, ma ha una strutturazione molto più grande ed invasiva. Il passo successivo sarà avviare una campagna d'informazione ai cittadini sulle fasi di realizzazione anche per non creare affanni sulla circolazione». Infatti la scelta delle fasi di lavorazione, come ha spiegato Frasoni, serve ad evitare chiusure al transito in un punto nodale: per gestire al meglio la circolazione stradale la costruzione del sottopasso non comporterà la chiusura dell'Asse delle industrie, se non nei giorni strettamente necessari alle opere di scavo e gettata."
447,http://comunicati.comune.prato.it/generali/?action=dettaglio&comunicato=14200500000447,12/05/2005,13:09,Circoscrizioni,"Sport, giochi e ambiente nei giardini della Circoscrizione Nord","Dal 14 maggio al 24 settembre","Si comincia sabato 14 maggio nei giardini di via Baracca","Quest'anno si cambia. Non solo sport e giochi, ma anche ambiente, volontariato, commercio equo e solidale avranno ampio spazio nel programma primavera-estate delle iniziative promosse dalla Commissione urbanistica, verde pubblico, ambiente e sport della Circoscrizione Prato Nord. Sono sette appuntamenti che si svolgeranno in cinque diversi spazi aperti della circoscrizione: i giardini di via Baracca, l'anfiteatro di S. Lucia, i giardini del viale Galilei, i giardini del Campaccio, il parco di Galceti. Di volta in volta in ogni spazio si alterneranno giochi, gare sportive di tiro con l'arco, canoa, basket e altre discipine, saranno presenti con proprie iniziative le associazioni ambientaliste e di volontariato e le parrocchie e troverà posto anche il commercio equo e solidale con il Granello di Senape. Il primo appuntamento è per sabato 14 maggio nei giardini di via Baracca. Per domenica 5 giugno il programma prevede la manifestazione sportiva  Ciclopedalando al Nord.  Le iniziative proseguiranno l'11 giugno all'anfiteatro di S. Lucia, il 18 giugno nei giardini di viale Galilei, il  2 luglio nei giardini del Campaccio,  per poi riprendere il 10 settembre nel parco di Galceti e concludersi il 24 settembre nei giardini del viale Galilei. 

SABATO 14 MAGGIO
Dalle 15 alle 20, nei giardini di via Baracca, si potrà assistere a manifestazioni di tiro con l'arco con gli arcieri di Borgo al Cornio e tutti potranno provare a scoccare una freccia. Ci saranno incontri di basket e calcetto organizzati dal Csi e i più piccoli potranno cavalcare i pony del Centro ippico La Querce. Sarà allestita  una mostra del Centro di scienze naturali sui temi ambientali e l'associazione Pro Natura di Prato efettuerà dimostrazioni ambientali. Infine saranno esposti i prodotti del Granello di Senape e dell'associazione Nadir. 

IL COMMENTO
di Marco Baldi, presidente della Commissione promotrice dell'iniziativa.
'Ritengo che queste iniziative non debbano essere solo limitate all'aspetto sportivo, senza dubbio  importante, ma anche occasione per avvicinarsi alle tematiche dell'ambiente e al mondo del volontariato, un'occasione cioè per socializzare, divertirsi senza perdere di vista temi importanti per la società di oggi. ' 
"
448,http://comunicati.comune.prato.it/generali/?action=dettaglio&comunicato=14200500000448,12/05/2005,13:47,Circoscrizioni,"Ovest,  festa alla ludoteca «La scatola magica»","Festa di fine anno","Sabato 14 maggio alle ore 16,30, in via Lorenzo da Prato 17","La ludoteca «La Scatola Magica», a conclusione delle attività organizzate in collaborazione con la Circoscrizione Ovest e gestite dalle educatrici della cooperativa sociale Pantagruel di Pistoia, ha organizzato la festa di fine anno che si terrà sabato 14 maggio alle ore 16,30 presso la sede della ludoteca in via Lorenzo da Prato 17. 
Per l’occasione verrà allestita una mostra con gli elaborati prodotti dai bambini e sarà a disposizione un laboratorio dove i partecipanti avranno modo di giocare e divertirsi tutti insieme. 

"
449,http://comunicati.comune.prato.it/generali/?action=dettaglio&comunicato=14200500000449,12/05/2005,13:47,"Conferenza stampa","Nuovo Magnolfi,  il progetto  e il programma di attività","Domani, 13 maggio, ore 12.30 al Magnolfi Nuovo","Presentazione alla stampa di Mazzoni, Cardillo e Musati","Il Magnolfi Nuovo è il luogo di espressione di un nuovo progetto culturale che l’assessorato alla Cultura del Comune di Prato ha realizzato in collaborazione con  l’Accademia drammatica Silvio d’Amico di Roma e il Metastasio di Prato, teatro stabile della Toscana. 
La presentazione del progetto e della programmazione delle attività avverrà domani, 13 maggio, alle ore 12.30, nella sede di via Gobetti 79.
Alla conferenza stampa prenderanno parte l'assessore alla Cultura, Andrea Mazzoni, la presidente del Teatro Metastasio, Gerardina Cardillo, il direttore dell'Accademia drammatica Silvio D'Amico, Luigi Maria Musati.
Al termine della conferenza stampa sarà offerto un aperitivo.

"
450,http://comunicati.comune.prato.it/generali/?action=dettaglio&comunicato=14200500000450,12/05/2005,13:40,Circoscrizioni,"Nord, posti diponibili per visitare la Cappella dei Pazzi","Visite culturali a Firenze","Sabato 14 maggio, partenza alle ore 8,45 dalla stazione centrale","Sono ancora disponibili posti per partecipare alla visita dell'opificio delle pietre dure e della Cappella dei Pazzi, organizzata dalla Circoscrizione Nord nell'ambito della rassegna 'Visite culturali' a Firenze, che si terrà il prossimo sabato 14 maggio.
Come sempre la partenza è fissata per le ore 8,45 dalla stazione centrale. Per chi desidera rimanere a pranzo a Firenze sarà possibile prenotare alla mensa delle Poste in piazza della Repubblica al costo di 6,50 euro.
Per iscriversi, o per avere ulteriori informazioni telefonare alla Circoscrizione Nord tel.0574/697740. "
451,http://comunicati.comune.prato.it/generali/?action=dettaglio&comunicato=14200500000451,12/05/2005,13:39,Circoscrizioni,"Sud, gran finale per le «Giornate della musica»","Venerdì 13 maggio alle ore 21 in via 1° Maggio 40","Iniziativa congiunta di Circoscrizione, Rete delle Scuole Prato Sud e Associazione Musica","Si concludono le Giornate della musica, rassegna musicale organizzata dalla Circoscrizione Sud insieme alla Rete delle scuole Prato Sud e in collaborazione con l'associazione Musica per Tutti. Domani, venerdì 13 maggio, alle 21, al laboratorio dell'istituto comprensivo Convenevole di  via 1° Maggio 40, si terrà  «Musica per tutti e con tutti al laboratorio», spettacolo a cura degli allievi e degli insegnanti della associazione Musica per Tutti e dalla seconda media sezione D della scuola Convenevole.
"
452,http://comunicati.comune.prato.it/generali/?action=dettaglio&comunicato=14200500000452,12/05/2005,14:35,Circoscrizioni,"Impianti per la telefonia al quartiere Nord","Lunedì 16 maggio ore 21 in via VII Marzo","Il piano e il regolamento discusso in una riunione della commisione urbanistica","Il piano particolareggiato e il regolamento per gli impianti di telecomunicazione saranno oggetto di esame da parte della Commissione urbanistica, ambiente, sport della Circoscrizione Prato Nord fissata per lunedì 16 maggio alle 21 nella sede di via VII Marzo 15. Alla discussione parteciperà un tecnico dell'amminsiatrzione comunale.
Si ricorda che le sedute delle commissioni sono aperte al pubblico."
453,http://comunicati.comune.prato.it/generali/?action=dettaglio&comunicato=14200500000453,12/05/2005,15:17,Circoscrizioni,"«Macrolotto zero, non solo case al posto delle fabbriche»","Un dibattito sulla pianificazione strategica","La richiesta da parte di associazioni di cittadini, riunite in via dell'Accademia","«Ci chiamate solo per informarci o possiamo partecipare». Questa domanda formulata dai rappresentanti di 11 associazioni di cittadini, costituite nel territorio della Circoscrizione centro, ha attraversato il dibattito sul piano strategico, organizzato mercoledì sera dal presidente della Circoscrizione Rosita Mattei, nella sede di via del'Accademia, alla presenza dell'assessore Fabio Giovagnoli.
«Un dibattito interessante e di qualità» lo ha definito Giovagnoli, che può rappresentare lo «schema di un modello di partecipazione, cui prendono parte sulla pianificazione strategica cittadini e Circoscrizioni». Sì perchè in via dell'Accademia non c'è stato il consueto confronto fra rappresentanti di categorie economiche e sociali o con i consiglieri di Circoscrizione, ma una discussione che ha avuto per protagonisti comitati e associazioni di cittadini, riconosciute dalla Circoscrizione, sulla base di un apposito elenco per cui basta un minimo di 10 persone per vedersi certificata una qualche rappresentatività.
E' la prima volta che una Circoscrizione sperimenta, certificandola, una modalità di 'riconoscimento' di comitati e associazioni dei cittadini.
Una prima volta che ha avuto per oggetto il Piano strategico e le questioni che riguardano il futuro della città.
Nella sede di via dell'Accademia si sono riunite persone che abitano in via Pistoiese, nel centro città, nella zoa dell'ospedale, nell'area del cosiddetto Macrolotto zero. E di fronte a Giovagnoli che spiegava gli obiettivi della pianificazione strategica, sono state sollevate questioni non semplicemente contingenti ma riguardanti il futuro assetto della città. 
Così sul Macrolotto zero i presenti hanno sostenuto «che va bene studiare ipotesi di trasformazione, ma queste non possono riguardare la semplice trasformazione di capannoni in abitazioni, perchè occorre una visione più ampia del territorio». 
Domande, e non solo, che hanno riguardato il centro storico e le aree immediatamente limitrofe ad esso coi problemi di traffico («bisognerebbe evitare il continuo attraversamento del centro città, deviando le direttrici sulle grandi arterie urbane. La questione è che mancano le infrastrutture adeguate»), l'area opspedaliera («non si può immaginare di trasformare anche quella, quando sarà trasferito il nosocomio, con l'edilizia privata»), l'area ex Banci con molto interesse per il progetto Fuksas ma anche con qualche preoccupazione per «il destino del centro città».
Sta di fatto che a conclusione della serata, per voce della presidente Mattei, è stato annunciato che la Circoscrizione costituirà coi cittadini commissioni ad hoc, per presentare proposte e seguire il lavoro della pianificazione strategica.
Un modello di 'partecipazione' che l'assessorato ha intenzione di estendere anche alle altre Circoscrizioni.
Nel frattempo la Circoscrizione Prato centro, su alcune questioni che trascendono l'ambito di sua stretta competenza, convocherà anche altri incontri coi cittadini e anche con associazioni della comunità cinese, visto che si è insediata massicciamente nel Macrolotto zero.   "
454,http://comunicati.comune.prato.it/generali/?action=dettaglio&comunicato=14200500000454,12/05/2005,15:34,Manutenzione,"Più di 33 mila euro per la sicurezza antiincendio","Nella scuola elementare di via Vergaio","La giunta, martedì scorso, ha approvato il progetto degli interventi","La giunta, nella seduita di martedì scorso, ha approvato, su proposta dell'assessore ai Lavori pubblici Enrico Giardi, il progetto per il completamento delle opere di messa a norma antiincendio nella scuola elementare «Leonardo da Vinci», in via di Vergaio.
La spesa sarà di 33.478,72 euro per l'installazione di nuovi infissi, evacuatori di fumo e maniglioni antipanico, per la realizzazione di opere di compartimentazione di pareti ed intonaci, per la creazione definitiva della rete antiincendio.  "
455,http://comunicati.comune.prato.it/generali/?action=dettaglio&comunicato=14200500000455,13/05/2005,14:19,Cultura,"Magnolfi Nuovo,  presentato il progetto culturale","Nella  conferenza stampa di oggi","Sarà centro di formazione e produzione teatrale e musicale","Il vecchio istituto Magnolfi torna a vivere e Prato potrà tornare a frequentare il piccolo teatro che negli anni ’70 ospitò il laboratorio di Luca Ronconi e fece da palcoscenico alle indimenticabili Baccanti di Marisa Fabbri. Restituiti alla città  anche gli spazi del vecchio Istituto che, dopo un recupero architettonico attento anche all’antica funzione educativa dell’istituto, tornano a essere aule didattiche, stanze-studio, sala lettura e camerette,  un luogo cioè di “formazione”, dove si potrà studiare, lavorare, vivere. 
La struttura, ribattezzata  “Magnolfi Nuovo”, è diventata sede di un centro culturale di ricerca, formazione, produzione nell’ambito del teatro, della musica, delle arti sceniche in generale grazie a un progetto culturale messo a punto dall’assessorato alla Cultura del Comune di Prato in collaborazione con l’Accademia di arte drammatica Silvio D’Amico di Roma e il Metastasio teatro stabile della Toscana. Il progetto, presentato questa mattina nel corso di una conferenza stampa che si è svolta all'interno della struttura, si propone infatti di dar vita a una vera e propria officina in grado di produrre significative esperienze formative e produttive, sperimentare l'interazione fra diverse discipline artistiche e offrire nuove opportunità ai giovani talenti.  
'Con questo progetto - ha osservato l'assessore alla Cultura, Andrea Mazzoni - vogliamo mettere a disposizione della città opportunità formative importanti che permetteranno a Prato di qualificarsi come città della sperimentazione e della ricerca.'
La presidente del teatro stabile Metastasio, Gerardina Cardillo ha voluto sottolineare il merito di chi ha progettato architettonicamente la nuova struttura: 'Il luogo è stato ristrutturato  - ha detto - pensando a un progetto culturale condiviso. Il risultato è un armonico equilibrio fra le varie destinazioni d'uso di tutte le parti della struttura, il luogo ideale per la formazione delle nuove leve di artisti'.   
Il direttore dell'Accademia di arte drammatica Silvio D'Amico, Luigi Maria Musati, ha posto l'accento sulla valenza del protocollo trilaterale che è alla base del progetto. 'E' la prima volta - ha puntualizzato - che in Italia si realizza una sinergia di questo tipo. Tutti insieme ci impegneremo per rispondere alle esigenze di un territorio che non è solo la città di Prato ma che si identifica con una fascia che potremmo definire toscano-umbra'.
   
GLI SPAZI 
Lo storico teatro potrà accogliere 98 spettatori. Quando non sarà utilizzato per l’attività formativa interna, può essere messo a disposizione di soggetti esterni per laboratori, spettacoli teatrali e musicali e altre esperienze nell’ambito dell’arte scenica. Le richieste in questo senso saranno esaminate da una commissione tecnica che provvederà alla programmazione coordinata degli spettacoli. Sono previsste particolari riduzioni sui costi di affitto per i soggetti pubblici e soggetti culturali a partecipazione pubblica. Di servizio al teatro sono gli ad spazi biglietteria e guardaroba.
La saletta polivalente adiacente al teatro, date le sue caratteristiche di flessibilità, oltre a luogo per i camerini mobili durante le azioni teatrali, si presta ad ospitare convegni, incontri di studio e conferenze. Il progetto di restauro, come il progetto culturale, ha voluto restituire alla città non solo le parti materiali ma anche il senso profondo dell’antico istituto. Il Centro  dispone di spazi didattici flessibili: 8 aule completamente arredate e dotate di attrezzature tecniche, 7 stanze studio, 1 sala lettura. Quando non vengono utilizzate per l’attività formativa istituzionale, le aule didattiche possono essere affittate a soggetti esterni.
La foresteria comprende 22 camere singole completamente arredate, 7 al piano secondo e 15 al piano sottotetto, con servizi comuni in ciascun piano. La foresteria è destinata ad ospitare, in via prioritaria e a prezzo simbolico, i partecipanti alle attività formativa; a costo ridotto, gli ospiti dell’Amministrazione Comunale e degli enti culturali pubblici o a partecipazione pubblica; a tariffa intera i soggetti privati. Al piano terra  è disponibile un locale ristoro e al secondo piano una sala lettura arredata con poltrone e tavolini. 
Per informazioni  prenotazioni, richieste spazi, la segreteria del Magnolfi Nuovo è disponibile dal lunedì al venerdì  dalle ore 9 alle ore 12. Tel. 0574/442906, fax: 0574727311 e-mail: info@magnolfinuovo.it sito: www.magnolfi nuovo.it 
 
IL PROGRAMMA FORMATIVO
Der Gelbe Klang – il suono giallo
Laboratorio di composizione scenica
Con il contributo della Fondazione Cassa di Risparmio di Prato. Corso di specializzazione per scenografi, operatori teatrali  e cinematografici. Si tratta di un laboratorio formativo per sperimentare le interazioni tra spazio scenico, luce, suono, sulle tracce del progetto dell’artista russo. Non occorrono titoli specifici per accedere al corso. E’ sufficiente il curriculum didattico-artistico che verrà valutato da una commissione.
Scadenza presentazione domande: 6 giugno 2005. Da indirizzare, corredate da un curriculum didattico-professionale, alla Segreteria del Magnolfi Nuovo: info@magnolfinuovo.it
Inizio Corsi 10 giugno 2005
Durata corsi: giugno 2005- febbraio 2006. Totale monte ore: 240 (compreso stage finale)  suddivise in giornate di otto ore da distribuire nel periodo giugno 05 - febbraio 2006. (Presumibilmente incontri di 3 giorni mensili: venerdì, sabato, domenica)
Modalità di svolgimento: Il laboratorio si articolerà secondo un’impostazione multidisciplinare che farà interagire le competenze del settore architettura scenica, illuminotecnica, ottica, musica. Il corso prevede una parte storico-teorica ed una pratica che avrà come obiettivo ultimo quello di concretarsi in uno stage per la realizzazione scenica. Il corso è gratuito.

Il teatro e la musica
Master di primo livello
Bando di concorso per qualifica professionale di attori, cantanti lirici, registi lirici, compositori e riservato ai possessori di titolo di studio postsecondario di primo livello
Scadenza presentazione domande: 15 ottobre 2005
Durata master: gennaio-novembre 2006. Incontri mensili di circa 8 gg. al mese e uno stage finale
Destinatari dei corsi: a) Attori, registi. Drammaturghi diplomati all’Accademia d’Arte Drammatica b) Cantanti e compositori diplomati al Conservatorio Statale di Musica o Istituti pareggiati, Dottori in discipline del teatro e della musica con laurea del DAMS o facoltà a indirizzo artistico
Obiettivi del corso: le dinamiche di interrelazione tra recitazione, canto e musica in riferimento all’interpretazione, le tematiche relative alla composizione di musiche di scena, lo spazio scenico, il training fisico e vocale, le teorie teatrali e musicali, l’approfondimento dei repertori storici e contemporanei caratterizzati da una forte interazione di competenze teatrali e musicali
Costo del master. Euro 2.500. Il pagamento potrà essere effettuato in 5 rate di euro 500 con le seguenti scadenze gennaio, marzo, maggio, luglio, settembre

Laboratorio Piotr Fomenko
Corso di specializzazione per attori e registi guidato da formatori della scena internazionale. Il corso è finalizzato alla formazione di un gruppo di artisti di riferimento per le attività teatrali, nella prospettiva di avviare uno stretto rapporto tra formazione e produzione.
Iniziato nel gennaio 2005, durata annuale.
I testi integrali dei bandi si trovano sul sito www.magnolfinuovo.it

"
456,http://comunicati.comune.prato.it/generali/?action=dettaglio&comunicato=14200500000456,13/05/2005,13:07,"Consiglio Comunale","La procreazione assistita motivo di scontro in aula","Presentati tre ordini del giorno sulla legge 40","Bocciati da Ds, comunisti italiani, Verdi, Italia dei valori e Rc gli atti della Margherita e di Forza Italia","Se nel Consiglio comunale della scorsa settimana il riconoscimento delle coppie di fatto ed omosessuali è stato motivo di scontro e divisione, nella seduta di ieri lo stesso effetto è stato provocato dal referendum sulla procreazione assistita, altro “tema caldo” che ha acceso la miccia della discussione. Sull’argomento sono stati presentati tre ordini del giorno da parte della Margherita, di Forza Italia e della consigliera Linda Pieragnoli dei Ds, con la sottoscrizione anche del capogruppo di Rifondazione comunista Leonardo Becheri annunciata durante il dibattito. Il voto ha rispecchiato i diversi orientamenti interni in materia sia nella maggioranza ulivista che nell’opposizione. I primi due infatti , respinti dalla maggioranza raggiunta da Ds, Comunisti italiani, Rc, Sinistra per Prato viva, Verdi ed Italia dei valori, si schieravano in difesa della legge 40 del 2004 che regolamenta la materia: la Margherita  ha evidenziato che il provvedimento pone fine al “far west in campo di procreazione assistita, una jungla di sperimentazioni e speculazioni”, che i diritti del nascituro sono al pari con quelli della coppia e che i dati sulla fertilizzazione in vitro antecedenti e successivi alla norma, che limita a tre il numero di embrioni da impiantare, sono passati dal 24,3% delle gravidanze ottenute al 27%. Il gruppo auspica quindi che prevalga una riflessione pacata e senza polemiche, così come Fi, che nel proprio ordine del giorno invita il Parlamento a migliorare la legge per garantire al meglio la tutela della coppia, la dignità della persona e il diritto alla salute, confermando però l’impianto della legge 40 sulla disciplina di pratiche “che non possono essere lasciate senza garanzia dei principi, mentre prima la materia era lasciata al libero arbitrio dei soggetti senza nessuna assistenza per le donne e le famiglie coinvolte: le problematiche della procreazione assistita vanno affrontate in modo compiuto”.
L’ordine del giorno di Linda Pieragnoli invece punta sulla laicità dello Stato, “elemento cruciale della pace e della coesione nazionale perché lo Stato ha il dovere di garantire ai cittadini i migliori strumenti di autodeterminazione, nel rispetto delle libertà altrui”. L’atto chiede a Governo e Parlamento di rispettare la volontà espressa dai milioni di cittadini firmatari del referendum contro la legge 40, perché  “ogni disposizione legislativa deve garantire il bene comune senza condizionamenti personali, religiosi e culturali”. L’atto è stato approvato con 20 voti favorevoli di Ds, Rc, Sinistra per Prato viva, Verdi ed Italia dei valori e 4 contrari della Casa delle libertà e della Margherita, mentre l’ordine del giorno di quest’ultimo gruppo è stato bocciato con 20 voti a sfavore, 2 a favore di Rita Pieri  di Forza Italia e Luca Roti della Margherita e due astensioni espresse da Gianluca Banchelli di An e Andrea Amerini di Fi. Stesso esito per l’atto di Fi, appoggiato da Amerini e Banchelli con l’astensione della Margherita.
"
457,http://comunicati.comune.prato.it/generali/?action=dettaglio&comunicato=14200500000457,13/05/2005,13:42,Circoscrizioni,"«Lasciamoli leggere» settimana del libro e della lettura","La Circoscrizione Sud e la Rete delle scuole Prato Sud presentano","Dal 16 al 24 maggio alla scuola primaria S.D'Acquisto, via G.Braga (Tavola)","La Circoscrizione Sud e la Rete delle Scuole Prato Sud hanno organizzato la settimana del libro e della lettura intitolata «Lasciamoli leggere» che si svolgerà, dal 16 al 24 maggio, nella sede della scuola primaria Salvo d'Acquisto via G. Braga (Tavola).
L'iniziativa si ripropone, anche quest'anno, come appuntamento per le scuole e i genitori intorno al tema della lettura ed è articolata in diversi momenti: dalla mostra dei prodotti elaborati e costruiti nella scuola ai laboratori, alle letture e agli spettacoli per giocare con immagini e parole.
Il primo appuntamento sarà lunedì 16 maggio alle ore 18 con l'inaugurazione della mostra dei prodotti elaborati e costruiti nella scuola, dopodiché sarà presentato il giornalino «Corrente», realizzato dalla scuola media Convenevole, infine la «Giornata della lettura gratuita»: insegnanti, genitori, chiunque voglia dedicare un pò del proprio tempo a leggere libri ai bambini. 
Il programma proseguirà martedì 17 maggio alle ore 21 l'associazione Progetto Genitori propone lo spettacolo «Il brigante e la principessina»;  mercoledì 18 maggio dalle 17 alle 19 ci sarà un laboratorio di lettura/immagine rivolto a bambini di cinque e sei anni a cura di F. Santini e S. Pellegrini;
giovedì 19 maggio dalle 17 alle 19 «Leggerò Leggerò»,  recital/lezione di lettura ad alta voce per insegnanti ed operatori culturali, a cura di Pietro Formentini;
venerdì 20 maggio dalle ore 17,30 «E ora tocca a noi»  esperienze a confronto: lettura ad alta voce di insegnanti per insegnanti; lunedì 23 maggio dalle 17 alle 19 laboratorio lettura/immagine rivolto a bambini di cinque e sei anni a cura di F. Santini e S. Pellegrini; martedì 24 maggio dalle 17 alle 19 «Autrice ti racconto il tuo libro», in collaborazione con la libreria «Il Gufo», a cura dei ragazzi scuola media S. Benelli.
"
458,http://comunicati.comune.prato.it/generali/?action=dettaglio&comunicato=14200500000458,13/05/2005,13:41,Circoscrizioni,"Nord, escursione sul Monte Ferrato","Ecologiamo: riflessioni ed escursioni ambientali","Sabato 14 maggio con partenza alle ore 8,30","Domani, sabato 14 maggio, con ritrovo alle ore 8,30 alla sede della Circoscrizione Nord, via 7 Marzo 15, sarà effettuata l'escursione sul Monte Ferrato che si doveva tenere il 16 aprile scorso e rinviata per maltempo.
L'escursione fa parte della rassegna «Ecologiamo: riflessioni ed escursioni ambientali», iniziative organizzate dalla commissione urbanistica, verde pubblico e attrezzato, ambiente e sport della Circoscrizione Nord e dall'associazione Symbiosis in collaborazione con il Centro di Scienze naturali, l'associazione Pro-Natura, Giros e Legambiente e con la partecipazione dell'assessorato alle politiche ambientali del Comune.
Si ricorda che i partecipanti dovranno essere muniti di auto propria, pranzo al sacco, acqua e soprattutto abbigliamento e scarpe idonee per escursioni all'aperto.
Per informazioni rivolgersi alla segreteria organizzativa presso l'associazione Symbiosis, via Gozzi 65, tel/fax 0574-470705."
459,http://comunicati.comune.prato.it/generali/?action=dettaglio&comunicato=14200500000459,13/05/2005,13:41,Circoscrizioni,"Nord, giornata di sport e ambiente","Organizzata dalla commissione urbanistica, verde ambiente e sport","Ai giardini di via Baracca dalle 15 alle 20","Domani, sabato 14 maggio dalle 15 alle 20 nei giardini di via Baracca, la commissione urbanistica, verde, ambiente e sport della Circoscrizione Nord, ha organizzato una giornata di iniziative sportive e ambientali.
All'iniziativa partecipano diverse associazioni: tiro con l'arco con gli arcieri Borgo al Cornio, Basket calcetto con il Csi, equitazione con cavallini pony con il centro ippico «La Querce», pallavolo con il gruppo Nadir, una mostra del Csn, Pro Natura Prato proporrà una dimostrazione ambientale, l'associazione Granello di Senape esporrà un banco con prodotti artigianali. 
Inoltre ci saranno delle dimostrazioni sanitarie a cura delle associazioni di volontariato quali la pubblica assistenza l'Avvenire, Misericordia di Chiesanuova, Pubblica Assistenza di Figline e la Misericordia di Coiano.
Infine le parrocchie di S.Lucia, SS.Martiri e Coiano esporranno prodotti artigianali per la raccolta di fondi."
460,http://comunicati.comune.prato.it/generali/?action=dettaglio&comunicato=14200500000460,13/05/2005,14:28,Circoscrizioni,"Un incontro sul tema «Salviamo l'acqua»","Lunedì 16 maggio, ore 21,30, viale De Gasperi","Nell'ambito del ciclo «Ambient...iamoci» promosso dal Quartiere Est","Per il ciclo «Ambient...iamoci» promosso dalla Circoscrizione Prato est, lunedì 16 maggio (ore 21,30), nella sala polivalente «Don Lorenzo Milani», viale De Gasperi 63, di scena l'incontro sul tema «Salviamo l'acqua», con Carlo Montaini, direttore di Gida, e l'ing. Riccardo Valeri, direttore tecnico della società di depurazione."
461,http://comunicati.comune.prato.it/generali/?action=dettaglio&comunicato=14200500000461,13/05/2005,15:05,"Consiglio Comunale","I fronti del sì, del no e di chi diserterà le urne","Un lungo e acceso dibattito sul referendum","Sulla stesa barricata Casa delle libertà e Margherita, dall'altra Ds, Rc, Comunisti italiani, Verdi e Italia dei valori","La discussione dei tre ordini del giorno sul referendum sulla procreazione assistita  ha innescato un lungo ed acceso dibattito che ha visto schierati sulla stessa barricata di difesa della legge 40 i partiti della Casa delle libertà e la Margherita da una parte quelli di sinistra dall’altra insieme a Verdi ed Italia dei valori per l’abrogazione.
Diverse le posizioni e le motivazioni espresse per il fronte del sì o del no sui quattro quesiti del referendum e da coloro che il 12 e 13 giugno si asterranno dal voto.
«Faremo una scelta personale in merito perché non ci sono indicazioni da parte del partito – ha esordito Giovanni Luchetti di Fi – la scelta verrà da un serio esame di coscienza, ma vero è che una legge in materia era necessaria, anche se da migliorare, perché ha messo fine all’incertezza e ala mancanza di garanzie su un argomento così delicato». Anche l’Italia dei valori ha dato libertà ai propri rappresentanti di esprimersi secondo coscienza e secondo il capogruppo Aurelio Donzella la legge 40, con un baricentro spostato sui diritti dell’embrione, rappresenta un passo indietro sia sotto il profilo giuridico che morale.  Per il capogruppo di Rc Leonardo Becheri, che ha sottoscritto l’ordine del giorno di Linda Pieragnoli dei Ds, la questione della procreazione assistita, della ricerca in materia e della fecondazione eterologa non sono tanto questioni etiche, quanto politiche,  «perché si parla di malattie e di figli, temi su cui le opinioni personali e gli orientamenti passano in secondo piano. Queste problematiche non riguardano poi solo le donne, ma tutti. Chi vota contro la ricerca scientifica contraddice il principio di voler salvaguardare la vita, perché la medicina potrebbe curare tante malattie e salvare milioni di persone». Tommaso Rindi dei Verdi ha dichiarato i suoi quattro sì  “anche per uniformare la normativa italiana a quella dei paesi europei, perché è assurdo che tante coppie siano costrette ad andare all’estero».
«Oggi ricorre l’anniversario di un’altra importante battaglia di libertà e per la laicità dello Stato, il referendum sul divorzio – ha aggiunto Matteo Biffoni dei Ds – La legge 40 avrebbe regolato il far west? Come ha detto Veronesi, l’effetto è stato quello di un proiettile ad ampio raggio che ha colpito tutti i soggetti coinvolti». Per Mauro Vannoni di Sinistra per Prato viva il legislatore dovrebbe liberarsi da “un certo manicheismo che permane in certe materie”, o non avrà senso formulare delle norme che devono tener conto dei diritti di tutti, mentre Gianni Cenni di An ha dichiarato che voterà tre sì ed un solo no probabilmente alla fecondazione eterologa, il punto più contestato. Diversa la posizione del collega di partito Gianluca Banchelli, che ha annunciato l’astensione sui primi due quesiti e il no sul terzo e il quarto: «Andrò a votare perché la partecipazione politica è il fulcro della società, ma spero ugualmente che il quorum non venga raggiunto, perché un referendum non può emendare una materia così delicata. Difendo la legge 40 perché ha colmato un vuoto legislativo con una legge approvata dal Parlamento, non dal Governo, in modo trasversale. Tutti i 18 articoli della legge sono ben studiati e perseguono lo stesso scopo di tutela e garanzia, ma insieme certo hanno dato  un risultato che è da migliorare. Inoltre va detto che la ricerca scientifica non sempre è positiva se non è giustamente limitata: basti pensare agli esperimenti su cavie umane compiute dal terzo Reich durante la guerra, con i quali la scienza in quegli anni ha fatto dei passi da gigante, ma compiendo degli orrori». Il capogruppo di An Maurizio Bettazzi ha dichiarato che non andrà a votare, dopo aver ricordato che la legge 40 è stata approvata dal 70% del Parlamento. La capogruppo dei Ds Gerardina Cardillo ha replicato che quel giorno la discussione in Parlamento e l’approvazione della legge erano viziate perché non c’erano le basi di conoscenza dei problemi che si afrontavano: «Molti di coloro che la votarono hanno cambiato idea o nutrono dubbi e perplessità. Ai cattolici dico che non si astengano e che invece abbiano il coraggio di andare a votare, anche quattro no, anche se mi auguro che prevalga il sì perché sono in gioco storie di donne e di uomini e il diritto ad essere genitori». 
Moreno Zazzeri dei Comunisti italiani ha evidenziato le contraddizioni della normativa, per la quale è possibile verificare la salute del feto nel grembo materno, ma non quella dell’embrione in provetta, per cui l’89% delle donne preferisce ricorrere all’aborto se l’amniocentesi rivela che il feto è affetto da sindrome di Down e per cui attualmente 30.000 embrioni frutto dell’attività degli anni scorsi sono congelati e conservati nei laboratori: «E’ una legge approvata sotto la pressione delle gerarchie vaticane, una legge che impone la morale cattolica in uno Stato laico e che va cancellata». Su questo punto non si è detto d’accordo Luca Roti della Margherita: «La legge 40 è una buona legge, perché tutela la madre, il nascituro e l’etica. Non è una legge cattolica o religiosa, ma del Parlamento, e rispetta la laicità dello Stato. Il referendum non è lo strumento adatto a decidere di queste questioni, perché non si fa campagna elettorale sulla tutela e sulla promozione della vita. Il luogo deputato a disciplinare materie così importanti è il Parlamento». Ha strappato un applauso l’accalorato intervento di Rita Romagnoli dei Ds: «Il referendum per la procreazione assistita è ben lontanodalla manipolazione genetica e dalla selezione della razza: a parte il fatto che non c’è alcun motivo scientifico per impiantare proprio tre ovuli fecondati, queste coppie non vogliono dei figli più alti o più belli, ma solo sani. Nello stesso ordinamento giuridico non possono coesistere due leggi così in contraddizione come la 194 e la 40 e se quest’ultima è un grimaldello per scardinare la legge che legalizza l’aborto che il Governo lo dica chiaramente. Anche la ricerca sulle cellule staminali embrionali da grandissime opportunità ala scienza per guarire malattie che attualmente non sono curabili».
"
462,http://comunicati.comune.prato.it/generali/?action=dettaglio&comunicato=14200500000462,13/05/2005,15:44,Sport,"Domani i campionati regionali di bocce a Prato","150 gli atleti impeganti, provenienti da tutta la Toscana","L'organizzazione è di Prato Bocce, del Comitato Provinciale Fib con il patrocinio del Comune e del Coni","Centocinquanta atleti in rappresentanza di tutte le province toscane saranno domani 14 maggio a Prato per disputare i Campionati Regionali di bocce, organizzati dalla locale Società “Prato Bocce” e dal Comitato Provinciale della Federazione Italiana Bocce di Prato, con il patrocinio del Comune e del Coni provinciale. 
I Campionati  regionali di bocce 2005 interesseranno la categoria A con la specialità individuale, la categoria B per la terna, la categoria C la coppia, la D per individuale. I vincitori rappresenteranno la Regione ai  prossimi Campionati Italiani.
Le fasi eliminatorie si disputeranno sui campi delle Province di Prato e Firenze, mentre le  finali si svolgeranno al bocciodromo comunale in Viale Montegrappa a Prato.
Tra i favoriti della massima categoria spiccano i nomi di Claudio Ferlito e Fabio Matalucci della Scandiccese Firenze; Carlo Ciani di Orbetello; Ivano Bertuccelli di Ancora Viareggio e Fabrizio Galli della Cral Pieve a Nievole Pistoia. Nelle categorie inferiori i giocatori locali potrebbero riservare sorprese positive: da segnalare per la categoria B la terna di Antonio Biscardi, Lauro Gamberoni, Luciano Rosi; per la C la coppia Enzo Del Principe, Medardo Neri e Rolando Pastorini, Ademaro Pasquinucci, mentre per il singolo di categoria D si distingue Giovanni Vaiani.
La direzione di gara è affidata a Giuseppe Severino di Firenze che sarà coadiuvato dal gruppo arbitrale provinciale.


"
463,http://comunicati.comune.prato.it/generali/?action=dettaglio&comunicato=14200500000463,13/05/2005,16:01,"Opere pubbliche","Consegnato il cantiere per il prolungamento di via Morganti","Lunedì via ai lavori, che saranno conclusi entro l'anno","Nell'aiuola della rotatoria sarà piantato anche un pino, ispirato al toponimo del luogo","Sono stati consegnati oggi alla ditta appaltatrice i lavori per la realizzazione del collegamento stradale da via Morganti a via Galcianese: l'opera consiste nel prolungamento di via Morganti, con un'unica carreggiata a due corsie e marciapiede su entrambi i lati, fino ad incontrare via Galcianese all'altezza dell'incrocio con via Braudel, dove è prevista la costruzione di una rotatoria. La strada, progettata dal Servizio urbanizzazione primaria dell'assessorato ai Lavori pubblici, ha un costo previsto di 335.700 euro: sono comprese nell'opera l'illuminazione pubblica e le piantumazioni nell'aiuola della rotatoria, tra cui un pino marittimo ispirato al toponomastico del luogo. I lavori,che prenderanno effettivamente il via lunedì prossimo, saranno terminati entro l'anno."
464,http://comunicati.comune.prato.it/generali/?action=dettaglio&comunicato=14200500000464,13/05/2005,16:35,"Opere pubbliche","Doppio sì per la complanare destinata alla Lam blu","Approvata all'unanimità la permuta tra Comune e Ob stock","Oggetto dello scambio il piazzale della ditta e una parte della strada comunale che prima immetteva sulla Declassata","Doppia approvazione ieri pomeriggio per la formalizzazione della sdemanializzazione e la permuta della strada comunale con la società proprietria, l'azienda Ob stock, come compensazione per le aree necessarie alla costruzione di una strada complanare per la Lam blu compresa nel potenziamento del viale Leonardo da Vinci:  il progetto ha ricevuto infatti prima il sì della Commissione consiliare Programmazione ed organizzazione e poi quello del Consiglio comunale all'unanimità. L'operazione e il progetto erano già stati approvati dalla giunta l'anno scorso. La permuta riguarda l'attuale piazzale recintato della ditta, di circa 950 metri quadrati, ed una porzione dell'attuale tronco dismesso che immetteva sulla Declassata per far recuperare all'Ob stock i parcheggi che verranno a mancare in seguito alla cessione al Comune dell'area."
465,http://comunicati.comune.prato.it/generali/?action=dettaglio&comunicato=14200500000465,14/05/2005,12:41,"Consiglio Comunale","«Un'altra sede per i nomadi di via Gello»","Un'interrogazione di Amerini di Fi sul degrado della strada","Ha risposto l'assessore Camilla Curcio, annunciando l'imminente trasferimento","I dissidi e le tensioni tra gli abitanti di via Gello e il gruppo di nomadi che vive nella zona sono stati oggetto di un'interrogazione presentata da Andrea Amerini di Forza Italia nell'ultimo Consiglio comunale. Il consigliere ha denunciato lo stato di degrado della via, come più volte segnalato anche dai residenti: «Il comportamento del gruppo di nomadi, composto da due nuclei familiari per un totale di 12 persone, è in spregio al decoro e al rispetto dei beni pubblici e privati e della quiete pubblica. Questa situazione è tale dal 2002 e chiedo quindi perchè l'Amministrazione comunale non sia intervenuta per permettere la normale convivenza con altre etnie». Ha risposto l'assessore alle Politiche di valorizzazione dell'ambiente Camilla Curcio: «Nei mesi scorsi abbiamo incontrato una residente rappresentante degli abitanti della zona e abbiamo lavorato coinvolgendo diversi settori dell'Amministrazione comunale per trovare una soluzione alternativa, che infatti abbiamo individuato: i nomadi saranno spostati in una sede più opportuna, che attualmente stiamo attrezzando. Sono necessari ora solo i tempi di organizzazione»."
466,http://comunicati.comune.prato.it/generali/?action=dettaglio&comunicato=14200500000466,14/05/2005,12:55,"Consiglio Comunale","Barriere fonoassorbenti sulla Tangenziale, nuova verifica","L'intervento proposto da Zazzeri dei Comunisti italiani","Attualmente arrivano solo fino a metà del cavalcavia sulla ferrovia, ma gli abitanti le chiedono su tutta la lunghezza","«Verificheremo la possibilità di installare i pannelli antirumore, che risolvono il problema dell'inquinamento acustico all'80%, su tutto il cavalcavia del viale Nam Dinh all'altezza di via Pistoiese». Così l'assessore all'Ambiente e al disinquinamento Camilla Curcio ha risposto ad un'interrogazione presentata nell'ultima seduta del Consiglio comunale da Moreno Zazzeri dei Comunisti italiani. Il consigliere ha rilevato infatti che i pannelli fonoassorbenti sono stati installati solo fino a metà ponte, lasciando la zona residua e le case immerse nel rumore del traffico."
467,http://comunicati.comune.prato.it/generali/?action=dettaglio&comunicato=14200500000467,14/05/2005,13:11,Sport,"'Final...mente Anpis', una giornata di premiazione e sport","Il 18 maggio la fase finale dei tornei regionali Anpis","Coinvolti 250 giovani e 18 polisportive toscane per combattere l'emarginazione del disagio pscichico con calcio e pallavolo","Sarà una giornata di premiazione ed incontro il 18 maggio per i 250 giovani di 18 polisportive e associazioni di tutta la Toscana che hanno partecipato ai tornei della stagione sportiva regionale 2004/2005 Anpis, l'Associazione nazionale delle polisportive per l'integrazione sociale. Anpis si occupa di far fare sport e di coinvolgere in attività culturali le persone che soffrono di disagio psichico o che comunque vivono ai margini. La giornata, intitolata 'Final...mente Anpis', è organizzata dalla Polisportiva Aurora, che aderisce all'Anpis, in collaborazione con gli assessorati allo Sport e alle Politiche sociali del Comune: il programma della giornata prevede partite di pallavolo dalle 9.30 alle 12.00 al Palaprato e di calcetto al campo sportivo di Maliseti e alle 13.00 pranzo a Villa Fiorelli a cui seguiranno le premiazioni. Parteciperanno e consegneranno i riconoscimenti gli assessori allo Sport Aldo Milone e ai Servizi sociali Maria Luigia Stancari e Galileo Guidi, dirigente della Regione per le Politiche della salute mentale. Inoltre allo stadio Lungobisenzio nel pomeriggio alle 15.00 si disputerà una partita di calcio tra una rappresentativa Anpis e la squadra di calcio degli studenti dell'istituto Datini. 
Parteciperà anche la Polisportiva Lupi di Montelupo fiorentino, squadra di calcetto formata dai giovani dell'Ospedale psichiatrico giudiziario della cittadina che ha preso parte ai tornei"
468,http://comunicati.comune.prato.it/generali/?action=dettaglio&comunicato=14200500000468,16/05/2005,12:39,Circoscrizioni,"Sud, in scena lo spettacolo «Il brigante e la principessina»","Domani, 17 maggio ore 21 alla scuola D'Acquisto di Tavola","Iniziativa nell'ambito della settimana del libro e della lettura","Domani, 17 maggio,  alle ore 21, alla scuola primaria Salvo d'Acquisto, in  via G. Braga a Tavola, va in scena lo spettacolo per bambini 'Il brigante e la principessina' , proposto dall'associazione Progetto Genitori.
L'iniziativa rientra nell'ambito della settimana del libro e della lettura intitolata «Lasciamoli leggere», organizzata dalla Circoscrizione Sud e dalla Rete delle Scuole Prato Sud.
"
469,http://comunicati.comune.prato.it/generali/?action=dettaglio&comunicato=14200500000469,16/05/2005,12:39,Circoscrizioni,"Ovest, «Giocoverde 2005» spazio estivo per bambini","Tutti i lunedì e mercoledì di luglio dalle 17 alle 19,30","Aperte le iscrizioni","«Giocoverde», lo spazio che la Circoscrizione Ovest da diversi anni propone come centro estivo permanente, anche quest’anno sarà riaperto ai bambini dai tre ai sei anni che, accompagnati dai genitori, potranno di nuovo trovare opportunità  di gioco, animazione e divertimento. Giocoverde si tiene all'interno del giardino attrezzato della scuola dell’infanzia comunale di Galciana in via B. Valori 1 e  funzionerà per tutto il mese di luglio nei giorni di lunedì e mercoledì, dalle 17 alle 19,30. Il servizio è caratterizzato da percorsi di attività ludico-motoria, attività musicale e laboratori di attività espressive condotti da educatori esperti.
Vi possono accedere solo i bambini iscritti e accompagnati da un adulto. Le iscrizioni sono già aperte: gli interessati possono effettuarle alla Circoscrizione Ovest, via Isidoro del Lungo, 12 (Galciana) tel. 0574/817220.
"
470,http://comunicati.comune.prato.it/generali/?action=dettaglio&comunicato=14200500000470,17/05/2005,13:04,Circoscrizioni,"Nord,  visita a  Boboli e musei degli argenti e ceramiche","Sabato 21 maggio con partenza alle 8.45","Nell'ambito della rassegna delle visite culturali a Firenze","Prosegue con successo la rassegna di visite culturali a Firenze organizzate dalla Circoscrizione Prato Nord. Sabato 21 maggio la visita riguarderà il Giardino di Boboli, il Museo degli argenti e il Museo delle ceramiche.
Come sempre la partenza è fissata per le ore 8,45 dalla stazione centrale dove verrà fatto un biglietto cumulativo andata e ritorno al costo di 3 euro a persona. 
Per chi desidera rimanere a pranzo a Firenze sarà possibile prenotare alla mensa delle Poste in piazza della Repubblica al costo di 6,50 euro.
Per iscriversi, o per avere ulteriori informazioni telefonare alla Circoscrizione Nord tel.0574/697740. "
471,http://comunicati.comune.prato.it/generali/?action=dettaglio&comunicato=14200500000471,17/05/2005,13:05,Circoscrizioni,"Sud, laboratorio per bambini di cinque e sei anni","Domani, 18 maggio dalle 17 alle 19 alla  scuola di Tavola","Iniziativa nell'ambito della settimana del libro e della lettura","Domani, mercoledì 18 maggio,  dalle ore 17 alle ore 19, alla scuola primaria Salvo d'Acquisto, in  via G. Braga a Tavola, ci sarà un laboratorio su lettura/immagine, per bambini di cinque e sei anni, condotto da F.Santini e S.Pellegrini.
L'iniziativa rientra nell'ambito della settimana del libro e della lettura intitolata «Lasciamoli leggere», organizzata dalla Circoscrizione Sud e dalla Rete delle Scuole Prato Sud.
"
472,http://comunicati.comune.prato.it/generali/?action=dettaglio&comunicato=14200500000472,17/05/2005,13:31,Circoscrizioni,"Ovest, «Il libro nel libro», interprete Monica Amadori","Un tè in biblioteca, lettura ad alta voce del giovedì pomeriggio","Giovedì 19 maggio alle ore 17 alla biblioteca decentrata di Galciana, via I.Del Lungo 12","Giovedì 19 maggio, alle ore 17, alla biblioteca decentrata della Circoscrizione Ovest, via I. Del Lungo 12 Galciana, nell'ambito dell'iniziativa «Un tè in biblioteca - letture ad alta voce del giovedì pomeriggio», Monica Amadori propone «Il libro nel libro: lettori accaniti protagonisti di romanzi fra fantasia, mistero e fantascienza» brani tratti da «Fahrenheit 451» di R.Bradbury, «Matilde» di R. Dahal e «La storia infinita» di M. Ende. "
473,http://comunicati.comune.prato.it/generali/?action=dettaglio&comunicato=14200500000473,17/05/2005,14:09,"Piano stategico","«Non possiamo rassegnarci a governare il decllino»","Il sindaco incontra i quadri della Cisl","Romagnoli spiega al Conssiglio provinciale del sindacato le politiche del Comune","«Abbiamo un programma di lesgislatura, su cui questa Amministrazione è stata votata, e potevamo restare lì. Invece abbiamo, col Piano strategico, avviato un ragionamento di programmazione concertata di prospettiva, perchè riteniamo che Prato stia attraversando una fase di passaggio, che non ha nulla a che vedere con le sue precedenti crisi». Ha presentato in questa maniera il sindaco di Prato Marco Romagnoli al Consiglio provinciale della Cisl l'iniziativa dell'Amministrazione comunale. 
E' stata la segretaria della Cisl Gabriella Melighetti a rivolgere l'invito al sindaco per un incontro coi quadri dirigenti dell'organizzazione sindacale, sul Piano strategico, avvenuto nella sede di via Pallacorda nel pomeriggio di ieri, lunedì 16 maggio.
E per il sindaco, accompagnato dall'assessore Fabio Giovagnoli, è stata l'occasione, dopo l'introduzione di Gabriella Melighetti («siamo molto interessati e vogliamo partecipare, come del resto facciamo nei gruppi di lavoro del Piano strategico, all'impostazione che l'Amministrazione comunale, intende dare alle politiche di sviluppo»), per presentare ai quadri pratesi della Cisl il senso  delle politiche della Giunta.
Tesi per altro già note che vanno dalla difesa della prospettiva industriale («la questione delle regole del commercio internazionale ha messo in evidenza la carenza di politica industriale dell'Europa e a livello nazionale»), alla diversificazione produttiva, all'avvio di una nuova politica energetica, all'idea che occorra puntare su cultura e università, oltre che su una diversa organizzazione del territorio, che insieme al riuso delle aree abbandonate dalla produzione configuri la creazione di un nuovo asse sulla Declassata, con fulcro nell'ex Banci. Il tutto passando anche attraverso la realizzazione di un nuovo ospedale («la situazione si è sbloccata») e la trasformazione, dell'attuale area ospedaliera, in un campus universitario («abbiamo comunque un po' tempo per pensarci»), senza dimenticare la necessità di realizzare un nuovo Stato sociale, anche attraverso la Società della salute, di cui è stata avviata la sperimentazione.
L'idea di fondo, apprezzata nel breve dibattito che ne è seguito, è che «Prato non può rassegnarsi a governare una prospettiva di declino»."
474,http://comunicati.comune.prato.it/generali/?action=dettaglio&comunicato=14200500000474,17/05/2005,15:21,Viabilità,"Senso unico in piazza del Collegio","Domani 18 maggio",,"Senso unico domani in piazza del Collegio dalle 7.00 fino al termine dei lavori e comunque non oltre le 19.00 nel tratto compreso tra via Silvestri e via Vannucci con divieto di sosta e rimozione forzata  al fine di consentire l’esecuzione di lavori edili per l’adeguamento alle norme di sicurezza del Convitto.
Inoltre per individuare un’area da destinare alla sosta di ciclomotori e motocicli in piazza limitatamente al tratto prospiciente gli immobili tra il civico 4 ed il civico 8 sarà istituito il parcheggio per biciclette e moto.

"
475,http://comunicati.comune.prato.it/generali/?action=dettaglio&comunicato=14200500000475,18/05/2005,13:21,Cultura,"Bambini, le loro idee su guerra, fame, povertà e malattie","Prosegue la ricerca avviata dall'assessorato","Dal 23 maggio una mostra con i loro disegni","Prosegue il percorso di “Pensieri di pace, pensieri di guerra”,  una ricerca iniziata alcuni mesi fa con il coordinamento dell’assessorato alla Cultura, Politiche giovanili e Distretto della Pace del Comune di Prato. L’iniziativa, varata nel dicembre 2004 nell’ambito della “Festa della Toscana” - dedicata in quell'anno al tema  'I bambini e la guerra' -,   ha visto collaborare istituti scolastici di diversi ordini, operatori dei servizi sociali e psicologi della ASL per cercare di capire quali idee e quali pensieri nascano nelle coscienze e nei cuori dei bambini e degli adolescenti davanti all’evidenza di un mondo lacerato da conflitti e da immani contraddizioni, povertà, fame, malattie.
Dopo la visione della mostra fotografica “Un mondo imperfetto” organizzata nel dicembre scorso nei locali dell’assessorato e, soprattutto, grazie al lavoro svolto dagli insegnanti nelle scuole, si sono potute raccogliere oltre 700 schede compilate di un questionario predisposto in collaborazione degli psicologi. Le risposte date sono in fase di classificazione e dall’intreccio dei vari dati sarà possibile trarre interessanti considerazioni.
Intanto, a partire da lunedì 23 maggio fino al 1° giugno, si potrà visitare una mostra - allestita nelle aule per la didattica delle Atiche stanze di S. Caterina- degli elaborati prodotti dagli alunni delle scuole coinvolte nel progetto. Si tratta di disegni, testi, montaggi di immagini realizzati da varie classi delle scuole elementari, medie e superiori del 2° e 4° Circolo, dell’ Istituto Compensivo “ Don Milani”, delle Mazzoni- Cironi, Cicognini, Malaparte,
Datini, Dagomari.
La mostra sarà aperta con il seguente orario: 10.00 – 13.00/ 15.00 –18.00 chiuso martedì e festivi
Informazioni: Assessorato Cultura 0574 615029
"
476,http://comunicati.comune.prato.it/generali/?action=dettaglio&comunicato=14200500000476,18/05/2005,14:15,Scuola,"Integrazione scolastica, un convegno sui livelli di qualità","Venerdì 20 maggio alla scuola Gandhi","Intervengono gli assessori Giugni, Nieri e Stancari","Verificare i livelli di qualità raggiunti nell'integrazione scolastica e riflettere sui percorsi attivati da scuole, istituzioni e agenzie educative del territorio per garantire il diritto all'educazione e all'istruzione degli alunni con particolari esigenze. E' questo lo scopo di un incontro promosso dal Comune e dal Centro studi Erickson che si terrà venerdì 20 maggio, alle 15, alla scuola primaria Gandhi di Galciana (via Mannocci 23G). L'iniziativa è stata realizzata in preparazione del 5° convegno internazionale sulla qualità dell'integrazione scolastica fissato a Rimini per il prossimo novembre. Vi parteciperanno rappresentanti di enti locali, Asl, scuole, organizzazioni del terzo settore. Le indicazioni e le proposte che scaturiranno dall'incontro serviranno anche a ridefinire  l'accordo di programma previsto dalla legge 104/92 che regolamenta l'esercizio del diritto all'educazione, all'istruzione e all'integrazione sociale  scolastica e extrascolastica degli alunni con particolari necessità iscritti nelle scuole di ogni ordine e grado.
Ad aprire i lavori sarà Alessandro Venturi, quale coordinatore dell'incontro. Seguiranno comunicazioni circa le esperienze nelle scuole pratesi; una proposta di griglia per la diagnosi funzionale e per profilo dinamico funzionale; l'assistenza specialistica e gli indicatori della qualità. Al dibattito interverranno, fra gli altri, l'assessore alle Politiche educative del Comune, Sabrina Nieri,  e l'assessore alla Formazione e Lavoro della Provincia, Paola Giugni. Le conclusioni saranno a cura dell'assessore alle Politiche sociali del Comune, Maria Luigia Stancari."
477,http://comunicati.comune.prato.it/generali/?action=dettaglio&comunicato=14200500000477,18/05/2005,14:35,Circoscrizioni,"Sud, «Leggerò leggerò» recital di lettura ad alta voce","Domani, giovedì 19 maggio dalle 17 alle 19 a Tavola","Iniziativa nell'ambito della settimana del libro e della lettura","Domani, giovedì 19 maggio, dalle ore 17 alle ore 19, alla scuola primaria Salvo d'Acquisto, in via G. Braga a Tavola, «Leggerò leggerò» recital-lezione di lettura ad alta voce per insegnanti ed operatori culturali, a cura di Pietro Formentini.
L'iniziativa rientra nell'ambito della settimana del libro e della lettura intitolata «Lasciamoli leggere», organizzata dalla Circoscrizione Sud e dalla Rete delle Scuole Prato Sud.
"
478,http://comunicati.comune.prato.it/generali/?action=dettaglio&comunicato=14200500000478,18/05/2005,13:17,Circoscrizioni,"Nord, a «Ecologiamo» si parla di ecosistemi acquatici","Domani giovedì 19 maggio secondo incontro","Alle ore 21 a Villa Fiorelli","«Le acque nel comprensorio pratese. Importanza degli ecosistemi acquatici e loro salvaguardia»:  questo il tema del secondo incontro del progetto «ECOLOGIAMO», realizzato dall’associazione Simbiosis in collaborazione con la Circoscrizione Nord, in programma per domani, domani, 19 maggio alle ore 21, a Villa Fiorelli (Galceti).
Durante l'incontro esperti del comprensorio pratese
parleranno della situazione delle acque, con riferimenti al loro stato quali-quantitativo ed agli indicatori chr ne stabiliscono la qualità. Verranno, inoltre,  illustrati i principali organismi caratteristici degli ecosistemi fluviali con particolare riferimento alla vegetazione acquatica e alla fauna  osservabili durante le escursioni. Interverrà anche un rappresentante della Gida per parlare dell'accordo di programma per la tutela della falda idrica pratese. La serata sarà introdotta dal presidente della Commissione urbanistica, ambiente e sport dela Circoscrizione Nord, Marco Baldi. E' prevista la partecipazione dell'assessore all'Ambiente Camilla Curcio."
479,http://comunicati.comune.prato.it/generali/?action=dettaglio&comunicato=14200500000479,18/05/2005,15:31,Ambiente,"«Il bosco e il fuoco», ultimo atto domani a Villa Fiorelli","Il progetto nacque dopo il rogo della Calvana del 2003","Sono stati coinvolti nell'approfondimento otto istituti superiori cittadini","La tutela ambientale dell'ecosistema della Calvana, della sua flora e della sua fauna è stata protagonista del progetto scolastico 'Il bosco e il fuoco', che domani pomeriggio 19 maggio alle 17.00 a Villa Fiorelli vedrà la sua fase conclusiva. L'iniziativa, ispirata al grosso incendio che nell'estate del 2003 divampò su un versante della Calvana, è stata organizzata insieme alle scuole superiori dal Trofeo città di Prato, dalla Protezione civile, dal Centro di Scienze naturali di Galceti, dalla Vab, dal Corpo forestale dello Stato e dall'associazione Altavia trekking. Sul tema del bosco e del fuoco in questi due anni hanno lavorato oltre 200 ragazzi realizzando elaborati scritti e grafici, visite sul posto ed immagini: il frutto di quest'analisi e delle lezioni tenute in classe sulla tutela ambientale sarà presentato domani a Villa Fiorelli con la proiezione di diapositive e un dibattito pubblico di illustrazione a cui parteciperanno il presidente del Trofeo Giovanni Biagiotti e l'assessore Aldo Milone. Gli istituti superiori coinvolti sono il Datini, il liceo scientifico Copernico, il Gramsci-Keynes, il liceo Livi, l'Itc Dagomari, il Marconi e il classico Cicognini-Rodari."
480,http://comunicati.comune.prato.it/generali/?action=dettaglio&comunicato=14200500000480,18/05/2005,13:49,Infanzia,"Asili nido, le domande per i nati dal 1 marzo al 31 maggio","A partire dal 20 maggio","Si possono presentare in tutte le circoscrizioni","A partire dal 20 maggio e fino al 4 giugno, si possono presentare le domande per l'asilo nido dei lattanti, o piccolissimi, nati dal 1° marzo al 31 maggio di quest'anno. Le domande, redatte su specifici moduli, possono essere presntate presso tutte le circoscrizioni pratesi. I moduli si potranno ritirare presso le circoscrizioni o scaricare dal sito web del Comune di Prato. 
I posti a disposizione - viene comunicato dai Servizi educativi per l'infanzia -  sono diciotto distribuiti in tre nidi attrezzati per ospitare bimbi di pochi mesi: Arcobaleno, Borgonuovo e Badie. "
481,http://comunicati.comune.prato.it/generali/?action=dettaglio&comunicato=14200500000481,18/05/2005,17:00,Immigrazione,"Fronte comune di mobilitazione contro il contratto di soggiorno","Dopo il no del Governo a modificare il decreto attuativo","Sabato prossimo un incontro al Laboratorio del tempo con tutte le comunità straniere per decidere le iniziative di protesta","Di fronte al muro eretto dal Governo contro la richiesta di modifica del decreto attuativo della legge Bossi Fini e in particolare del contratto di soggiorno e dell'obbligo di garanzia dell'alloggio dell'immigrato la parola d'ordine sarà mobilitazione. Intorno a questa decisione hanno fatto squadra l'assessorato alla Multiculturalità, le comunità dei migranti riunite nel Coordinamento cittadino e i sindacati: stamani presso la sede dell'assessorato di via Migliorati si è riunito il tavolo di confronto e discussione convocato dall'assessore Andrea Frattani con le associazioni sindacali a cui è seguita un'assemblea con i rappresentanti delle comunità straniere. Hanno partecipato Angelo Colombo e Qamil Zejnati di Uil, quest'ultimo anche in qualità di presidente dell'associazione albanese Sopoti, Gianni Rizzuto di Cisl-Anolf e Francesco Toccafondi di Cgil, mentre per gli immigrati erano presenti tra gli altri l'Imam del Centro culturale islamico Najib Lanzouri e il presidente dell'associazione per il commercio italo-cinese Mo Don Ke, oltre a rappresentanti delle comunità pachistana, ucraina, marocchina e bengalese. La decisione scaturita dalla tavola rotonda è organizzare una serie di iniziative di protesta tra cui una manifestazione in piazza, a cui è stato invitato a partecipare anche il sindaco Marco Romagnoli, per far capire quale entità abbia il  problema a Prato, dove il tasso d'immigrazione rispetto alla popolazione autoctona sfiora il 10% ed è il più alto d'Italia. Il rischio è paralizzare i rinnovi dei permessi di soggiorno da parte della Questura e causare un'emergenza abitativa oltre che lavorativa, senza contare quello di una clandestinità di ritorno per tutti gli stranieri che non avranno i titoli nacessari per riottenere il permesso. La linea da seguire sarà definita nel prossimo incontro fissato per sabato 21 maggio alle 16.00 al Laboratorio del tempo di via Filicaia 34/7. 
In queste ultime settimane l'assessorato alla Multiculturalità insieme ai sindacati e alle associazioni datoriali si è dato da fare affinchè i Ministeri del Welfare e del Lavoro accogliessero la richiesta di modificare l'articolo 5 bis del Testo unico delle leggi sull'immigrazione che istituisce il contratto di soggiorno, il modello 25 di cui parla il decreto attuativo della Bossi Fini entrato in vigore lo scorso febbraio, dove impone al datore di lavoro di sottoscrivere la garanzia dell'idoneità dell'alloggio del lavoratore straniero dipendente. Vista la diffidenza e le remore degli imprenditori ad assumersi le responsabilità di garanti di qualcosa che non potrebbero controllare la richiesta era di sostituire la garanzia con un'attestazione di sussistenza dell'abitazione. I margini di manovra sono però molto scarsi perchè il Governo non intende far marcia indietro. Per attenuare gli effetti dell'impasse che si sta profilando, per cui sono già state sospese dal lavoro decine di lavoratori stranieri, a livello locale la Questura di Prato ha  modificato la formulazione della dichiarazione sostitutiva di atto notorio sull'abitazione che i datori devono sottoscrivere perchè il dipendente extracomunitario ottenga il permesso di soggiorno o il suo rinnovo. La 'permanente e continuativa garanzia dell'alloggio' è stata sostituita con al 'dichiarazione di sussistenza': «Applicare le previsioni del decreto attuativo creerebbe a Prato una situazione impossibile - ha spiegato l'assessore Frattani - L'immigrazione è infatti  ormai parte integrante della città e sono tanti i settori della produzione e del lavoro che verrebbero gravemente danneggiati dall'assenza di lavoratori stranieri o dal loro ritorno in clandestinità. Pensiamo ad esempio anche al problema delle badanti e dell'assistenza degli anziani. Il Governo non vuole venire incontro alle richieste e modificare il modello 25 perchè intende scaricare le proprie responsabilità di verifica dell'idoneità delle condizioni su soggetti privati che non hanno la competenza e il titolo per controllare. E' chiara la preoccupazione dei datori di lavoro, che non vogliono farsi garanti di qualcosa che non possono verificare, di fronte a pesanti conseguenze sul piano sanzionatorio, perchè non possono certo introdursi in casa dei dipendenti». «Bisogna che la mobilitazione parta da Prato coinvolgendo anche altri settori industriali come quelli veneti, che vivono gli stessi nostri problemi - ha aggiunto Angelo Colombo di Uil -  L'azione comune che intraprenderemo non sarà fine a se stessa, ma sarà sostenuta da incontri con gli enti locali e le associazioni che operano nel settore dell'immigrazione per creare una rete di collaborazione che farà sentire la sua voce a livello nazionale».  "
482,http://comunicati.comune.prato.it/generali/?action=dettaglio&comunicato=14200500000482,18/05/2005,17:25,Viabilità,"Chiusura al transito per mercato straordinario","il 22 e il 29 maggio in centro",,"Chiusura al traffico il 22 e il 29 maggio e divieto di sosta dalle 6.00 alle 21.00 in piazza S. Francesco, via S. Bonaventura, piazza S. Antonino e piazza S. Maria delle Carceri ad eccezione del parcheggio per i  mercati straordinari che si terranno in centro.  Stessi provvedimenti anche in viale Piave su ambo i lati consentendo lo scorrimento veicolare in attraversamento da via dell’Arco e piazza S. Marco con direzione via S. Silvestro, in piazza S. Marco, nel tratto compreso tra via Mazzini e via Pomeria (lato edificio ex poste), e in via Frascati eccetto autorizzati all’accesso Z.T.L. ed A.P.U.  e Cat.10.


"
483,http://comunicati.comune.prato.it/generali/?action=dettaglio&comunicato=14200500000483,18/05/2005,17:22,Ambiente,"Completato il recupero della «Casa del Caciaio»","Gli interventi nel parco delle Cascine di Tavola","Si investono 40 mila euro per ristrutturare un fabbricato destinato a «scuola del gusto»","Sarà completato l'intervento di recupero della «Casa del Caciaio», all'interno del parco delle Cascine di Tavola, con la ristrutturazione del fabbricato annesso allo stesso edificio. Lo ha deciso la Giunta su proposta dell'assessore all'Ambiente Camilla Curcio, alcuni giorni fa .
L'intervento per una spesa totale di 40 mila euro si aggiunge ai lavori, già effettuati e conclusi, per la messa a norma della «Casa del Guardia» e della stessa «Casa del Caciaio», all'interno di un programma di opere che contempla, fra l'altro, il recupero del patrimonio botanico delle Cascine e il recupero del podere Polline.
Il nuovo progetto, che fa seguito al primo stralcio dei lavori più urgenti e necessari per evitare la perdita del patrimonio edilizio storico e culturale presente nelle Cascine di Tavola, completa l'opera di recupero della «Casa del Caciaio», anche in relazione all'attività avviata da ArciGola-Slowfood, approvata dalla Regione. L'ArciGola intende infatti utilizzare il fabbricato annesso per lo svolgimento di attività didattiche. E la stessa associazione ha provveduto alla redazione del progetto per il completamento delle opere, al fine di destinare l'edificio ad una sorta di 'scuola del gusto'.
Il progetto prevede la realizzazione di una nuova pavimentazione, degli infissi, delle opere impiantistiche, dell'imbiancatura, oltre alla costruzione di una rampa d'accesso posta all'esterno dell'edificio annesso alla «Casa del Caciaio».
Dei 40 mila euro di costo complessivo, poco più di 28 mila saranno impiegati per i lavori veri e propri, mentre il resto andrà nelle opere di messa in sicurezza dell'edificio.
Col nuovo intervento si completa un programma di recupero dei fabbricati presenti all'interno delle Cascine di Tavola.         "
484,http://comunicati.comune.prato.it/generali/?action=dettaglio&comunicato=14200500000484,19/05/2005,14:15,Circoscrizioni,"Sud, «E ora tocca a noi» leggono gli insegnanti","Domani venerdì 20  e lunedì 23 maggio  a Tavola","Iniziativa nell'ambito della settimana del libro e della lettura","Ancora due appuntamenti per la settimana del libro e della lettura intitolata «Lasciamoli leggere», organizzata dalla Circoscrizione Sud e dalla Rete delle Scuole Prato Sud: domani, venerdì 20 maggio, alle ore 17,30 alla scuola primaria Salvo d'Acquisto, in via G. Braga a Tavola, «E ora tocca a noi» esperienze a confronto, lettura ad alta voce di insegnanti per insegnanti; mentre, lunedì 23 maggio dalle 17 alle 19, ancora un laboratorio su lettura/immagine condotto da F.Santini e S.Pellegrini  e rivolto a bambini di cinque e sei anni.
"
485,http://comunicati.comune.prato.it/generali/?action=dettaglio&comunicato=14200500000485,19/05/2005,14:14,Circoscrizioni,"Nord, escursione alle sorgenti del Bisenzio",«ECOLOGIAMO»,"Sabato 21 maggio alle 8,30 ritrovo alla Circoscrizione Nord, via 7 Marzo 15","Per le iniziative del progetto «Ecologiamo», realizzato dall'associazione Simbiosis in collaborazione con la Circoscrizione Nord, sabato 21 maggio è prevista un'escursione alle sorgenti del Bisenzio con guide ambientali.
L’itinerario, che attraverserà fitti boschi e zone particolarmente ricche di acque, consentirà di conoscere meglio l’alta Val di Bisenzio sia da un punto di vista naturalistico sia per l’utilizzo che l’uomo ha da sempre esercitato su queste risorse naturali come i mulini presenti o le canniciate per le castagne.
Il ritrovo sarà alle ore 8,30 alla sede della Circoscrizione Nord, via 7 Marzo 15 (Galcetello),  muniti di auto proprie, pranzo al sacco, acqua, abbigliamento e scarpe idonee per escursioni all’aperto.

"
486,http://comunicati.comune.prato.it/generali/?action=dettaglio&comunicato=14200500000486,19/05/2005,14:16,Circoscrizioni,"Ovest, «Festa di primavera»","Sabato 21 e domenica 22 maggio","Ai giardini di via dell'Alberaccio/via Vivaldi a S.Paolo","La Circoscrione Ovest, in collaborazione con il circolo Arci di San Paolo e la Pubblica Assistenza l'Avvenire di San Paolo, organizza sabato 21 maggio con inizio alle ore 15 e domenica 22 maggio dalle ore 9 la «Festa di primavera» ai giardini di via dell'Alberaccio/via Vivaldi a San Paolo. 
Il programma delle due giornate prevede: sabato alle 15,30 ritrovo per partecipare alla manifestazione «Corri all'indietro - ad Ovest di Prato» organizzata da Asd San Paolo, alle ore 16 aniimazione per bambini con clown, animatori e giocolieri e alle ore 18 musica dal vivo «Revival anni 60-70 e 80»; domenica 22 dalle ore 9 misurazione gratuita della pressione e della glicemia a cura della Pubblica Assistenza, alle ore 10,30 arrivo della manifestazione «Ciclopedalando nell'Ovest» organizzata in collaborazione con Lega Ciclismo Uisp, alle ore 17,30 esibizione della scuola di ballo «Cuba Caliente», infine alle ore 18,30 esibizione di capoeira con il gruppo Topazio. 
Per tutta la durata della festa sarà in funzione uno stand gastronomico organizzato dalla sezione San Paolo-Borgonuovo della Pubblica Assistenza l'Avvenire.  "
487,http://comunicati.comune.prato.it/generali/?action=dettaglio&comunicato=14200500000487,19/05/2005,14:00,Circoscrizioni,"«Notte sotto le stelle» fra moda e spettacolo","Due eventi a Figline sabato 21 maggio","Manifestazione di solidarietà della Circoscrizione nord. Nel pomeriggio il calcetto","Due eventi caratterizzeranno il sabato di Figline per una manifestazione denominata «Moda, cultura, spettacolo per la solidarietà», promossa, in collaborazione con la Circoscrizione Prato Nord e il patrocinio del Comune, dal circolo Arci «29 Martiri» e dall'assaciazione «6 settembre». 
La «Notte sotto le stelle» sarà di scena la sera (ore 21,30) di  sabato 21 maggio, nello spazio del parcheggio «Leonetto Tintori» (in caso di pioggia sarà spostata di una settimana, a sabato 28 maggio). 
Come spiega il presidente della Circoscrizione Alberto Manzan «l'appuntamento di sabato sera fra moda e spettacolo è anche un gesto concreto di solidarietà, poichè gli utili e i proventi che ne scaturiranno andranno a favore delle popolazioni colpite dallo tsunami, in base ad una iniziativa che è coordinata dal Comune».
Sulla pedana che sarà allestita nel parcheggio sfileranno gli abiti forniti dal negozio di abbigliamento Monreale, i completi di Lions sport, gli accessori di Brumar calzature e pelletterie, l'intimo di Extro, la moda per bambini di Children, insieme all'esposizione dell'orificeria Bardazzi e agli occhiali dell'Ottica Lenzi di Montale. Inoltre saranno presentati abiti della scuola di moda Enia Lucarelli. Moda e non solo poichè non mancheranno occasioni di spattacolo, scenografie col fuoco, tanta musica, molte coreografie e una parentesi etnica con la danza del ventre.
Ma «Notte sotto le stelle» non sarà il solo appuntamento previsto sabato a Figline. Il pomeriggio sarà interamente dedicato allo sport col mini torneo di calcetto per bambini che, alle 16,00, sul campo del circolo «29 martiri», vedrà impegnate quattro squadre di ragazzi dai 7 agli 11 anni della scuola di calcio a cinque del medesimo circolo.
 "
488,http://comunicati.comune.prato.it/generali/?action=dettaglio&comunicato=14200500000488,19/05/2005,14:13,Circoscrizioni,"I programmi per le elementari del 1955","Convegno a Villa Fiorelli sabato 21 maggio","L'incontro promosso dalla Circoscrizione Nord e dai maestri cattolici","«I programmi della scuola elementare del 1955 per la nuova scuola nello stato democratico», questo il titolo del convegno, promosso dall'Associazione italiana maestri cattolici e dalla Circoscrizione Prato Nord, che nella mattinata di sabato 21 maggio (inizio ore 9,00) sarà di scena a Villa Fiorelli, nel parco di Galceti.
Il convegno, aperto dal saluto del presidente della Circoscrizione Prato Nord Alberto Manzan che coordinerà anche i lavori, sarà introdotto dagli interventi di Eleonora Bagnoli dirigente del IV circolo didattico, di Mario Barbacci presidente della commissione Cultura e istruzione della Circoscrizione, di Giovanni Bensi presidente reagionale dell'Associazione maestri cattolici.
Tre le relazioni: «I programmi per la scuola elementare del 1955 e l'innovazione educativo-didattica e metodologica» di Luciano Birghillotti; «Riforme organizzative e strutturali che seguirono ai programmi del 1955» di Stefano Papini; «Congruenze e continuità con la scuola di oggi a 50 anni dalla promulgazione» di Mariagrazia Ciambellotti. A seguire le testimonianze di genitori, insegnanti e amministratori: Alfio Calamai, Maria Grazia Crocicchi, Michela Bongiovanni, Massimo Perri."
489,http://comunicati.comune.prato.it/generali/?action=dettaglio&comunicato=14200500000489,19/05/2005,17:48,Sociale,"La qualità dell'integrazione scolastica dei disabili","Convegno venerdì 20 alla 'Gandhi'","L'incontro promosso dal Comune di Prato e dal centro studi Erickson","«Costruiamo la qualità dell'integrazione» è il titolo dell'incontro in programma domani pomeriggio (venerdì 20 maggio), dalle 15,00 alle 18,00, alla scuola primaria «Gandhi» (via Mannocci 23g) di Galciana, promosso dal Comune di Prato e dal centro studi Erickson. 
All'incontro, in preparazione del 5° convegno internazionale sulla qualità dell'integrazione scolastica, che si svolgerà a Rimini a novembre, parteciperanno amministratori, rappresentanti del cosiddetto 'terzo settore', operatori e rappresentanti della Asl e della scuola.
I lavori saranno aperti da un'introduzione del coordinatore dell'incontro Alessandro Venturi, cui seguiranno tre comunicazioni: «Le esperienze nelle scuole pratesi. Criteri per le 'buone prassi'» di Daniela Mannini, Stefania Vannucchi, Barbara Davanzati, Perla Giagnoni; «Proposta di griglia per la diagnosi funzionale e per il profilo dinamico funzionale» di Marco Armellini; «L'assistenza specialistica e gli indicatori di qualità» di Cristina Magelli, Giuseppina Brodi, Bruna Lombardi. Le conclusioni saranno tenute dall'assessore alle Politiche sociali del Comune di Prato M. Luisa Stancari. E' prevista anche la presenza dell'assessore alla Formazione e lavoro della Provincia di Prato Paola Giugni e dell'assessore alle Politiche educative e all'istruzione pubblica del Comune di Prato Sabrina Nieri.
Gli obiettivi che si propongono gli organizzatori, nell'incontro di domani, riguardano la verifica dei livelli di qualità raggiunti a Prato nell'integrazione scolastica di persone con necessità particolari. "
490,http://comunicati.comune.prato.it/generali/?action=dettaglio&comunicato=14200500000490,19/05/2005,18:56,Immigrazione,"Il sindaco partecipa all'assemblea dei lavoratori immigrati","Sabato pomeriggio al Laboratorio del tempo","Nel pomeriggio Romagnoli ha incontrato una delegazione in Consiglio comunale","Anche il sindaco Marco Romagnoli parteciperà alla assemblea di sabato prossimo (ore 16,00 - Laboratorio del tempo, in via Filicaia) promossa dal Coordinamento autogestito delle comunità migranti, che fa capo a Cgil-Cisl-Uil.
Il sindaco ha incontrato nel pomeriggio odierno, durante lo svolgimento del Consiglio comunale, una delegazione di lavoratori immigrati che protestano nei confronti del decreto attuativo della Bossi-Fini, e la richiesta di modifica del contratto di soggiorno, che impone ai datori di lavoro di sottoscrivere, non solo per l'oggi ma per il futuro, la garanzia dell'idoneità dell'alloggio dei lavoratori stranieri dipendenti anche se questi, come nel caso che si è aperto a Prato, dispongono di un permesso di soggiorno, svolgono un regolare lavoro e abitano in una casa con un regolare contratto d'affitto."
491,http://comunicati.comune.prato.it/generali/?action=dettaglio&comunicato=14200500000491,20/05/2005,12:49,Cultura,"In mostra i disegni di bambini  su guerra, fame e povertà","Da lunedì  23 maggio nelle Antiche stanze di S. Caterina","L'iniziativa fa parte di una ricerca promossa dall'assessore","Prosegue la ricerca dal titolo “Pensieri di pace, pensieri di guerra”, avviata con il coordinamento dell’assessorato alla Cultura, Politiche giovanili e Distretto della Pace del Comune di Prato. L’iniziativa, varata nel dicembre 2004 nell’ambito della “Festa della Toscana” - dedicata in quell'anno al tema  'I bambini e la guerra' -,  ha visto collaborare istituti scolastici di diversi ordini, operatori dei servizi sociali e psicologi della ASL per cercare di capire quali idee e quali pensieri nascano nelle coscienze e nei cuori dei bambini e degli adolescenti davanti all’evidenza di un mondo lacerato da conflitti e da immani contraddizioni, povertà, fame, malattie.
Dopo la visione della mostra fotografica “Un mondo imperfetto” organizzata nel dicembre scorso nei locali dell’assessorato e, soprattutto, grazie al lavoro svolto dagli insegnanti nelle scuole, si sono potute raccogliere oltre 700 schede compilate di un questionario predisposto in collaborazione degli psicologi. Le risposte date sono in fase di classificazione e dall’intreccio dei vari dati sarà possibile trarre interessanti considerazioni.
Intanto, a partire da lunedì 23 maggio fino al 1° giugno, si potrà visitare una mostra - allestita nelle aule per la didattica delle Antiche stanze di S. Caterina- degli elaborati prodotti dagli alunni delle scuole coinvolte nel progetto. Si tratta di disegni, testi, montaggi di immagini realizzati da varie classi delle scuole elementari, medie e superiori del 2° e 4° Circolo, dell’ Istituto Compensivo “ Don Milani”, delle Mazzoni- Cironi, Cicognini, Malaparte,
Datini, Dagomari.
La mostra sarà aperta con il seguente orario: 10.00 – 13.00/ 15.00 –18.00 chiuso martedì e festivi
Informazioni: Assessorato Cultura 0574 615029
"
492,http://comunicati.comune.prato.it/generali/?action=dettaglio&comunicato=14200500000492,20/05/2005,13:37,Circoscrizioni,"Nord, escursione guidata alle sorgenti del Bisenzio","Domani, 21 maggio, con ritrovo alle 8.30 in Galcetello","Successo di pubblico all'incontro preparatorio","Dopo quelle sul Monteferrato e sulla Calvana, domani 21 maggio, si svolgerà l'escursione alle sorgenti del Bisenzio. L'iniziativa, che rientra nell'ambito del progetto Ecologiamo, organizzato dalla Commissione urbanistica e ambiente della Circoscrizione Prato Nord in collaborazione con l'associazione Symbiosis, prevede un itinerario che attraversa tutta l'alta Val di Bisenzio. Il percorso, che sarà guidato da esperti ambientali, si snoda tra fitti boschi e zone particolarmente ricche di acqua che consentiranno di effettuare osservazioni naturalistiche e rilevare gli indicatori di qualità delle acque. Durante l'escursione saranno, inoltre, illustrati i principali organismi caratteristici degli ecosistemi fluviali. 
Il ritrovo, per coloro che sono interessati a partecipare, è fissato per le 8.30 presso la sede della Circoscrizione Prato Nord, in via Sette Marzo 15. Occorre auto propria, pranzo al sacco, acqua, abbigliamento e scarpe idonee.
L'iniziativa è stata preceduta da un incontro, che si è svolto con successo di pubblico il 19 maggio scorso a Villa Fiorelli, nel corso del quale è stato approfondito il tema delle acque nel comprensorio pratese.
Più di sessanta persone hanno preso parte alla serata che ha visto presenti, insieme a naturalisti, biologi e guide ambientali, anche l'assessore all'Ambiente Camilla Curcio, il responsabile del dipartimento Arpat di Prato, Luciano Giovannelli, il direttore della Gida, Carlo Montaini.

"
493,http://comunicati.comune.prato.it/generali/?action=dettaglio&comunicato=14200500000493,20/05/2005,13:24,Circoscrizioni,"Est, passeggiata nella piana tra Prato e Firenze","Domenica 22 maggio con ritrovo alle 14.30 alla Querce","Sarà percorso il Fosso Reale fino a S. Donnino e S. Mauro","Domenica 22 maggio, nuovo appuntamento con le Passeggiate tra storia  e natura, organizzate dalla Circoscrizione Prato Est in collaborazione con i circoli “I Risorti” de La Querce e “Costa Azzurra” de La Macine.  Sarà una passeggiata facile, adatta a tutti, che permetterà di conoscere alcuni aspetti caratteristici della piana tra Firenze e Prato. Il percorso, che si snoda lungo l’argine del Fosso Reale, dal ponte di Maccione fino a S. Donnino e alle nuove paratoie di immissione in Bisenzio, poi lungo il fiume fino a S. Mauro, consentirà di osservare da un punto di vista inusuale le caratteristiche degli insediamenti umani realizzati nella nostra pianura, in una convivenza non sempre facile fra corsi d’acqua  ed attività  umana.
L'itinerario è stato curato Maurizio Negri. 
Il ritrovo è fissato le 14,30 in via Filippo Mazzei (La Querce) nel parcheggio di fronte alla pubblica assistenza L’Avvenire. La partenza, con mezzi propri, avverrà alle 15. In alternativa il ritrovo è alle ore 15,30 alle oasi WWF di Focognano. Il rientro è fissato per le 19. 
La partecipazione è libera  e non è necesario prenotare. Per informazioni: Circoscrizione Est tel.0574/527025; Circolo “I Risorti” tel. 0574/593816.



          

"
494,http://comunicati.comune.prato.it/generali/?action=dettaglio&comunicato=14200500000494,20/05/2005,13:10,Circoscrizioni,"Est, incontro su gestione e smaltimento dei rifiuti","Lunedì 23 maggio alle 21 nella sede di viale De Gasperi","Chiude la rassegna 'Ambientiamoci'","Lunedì 23 maggio, appuntamento con l'ultimo degli incontri organizzati dalla Circoscrizione Est nell'ambito della rassegna dedicata ai problemi dell'ambiente del territorio e, per questo, intitolata 'Ambientiamoci'.
L'incontro di lunedì prossimo sarà dedicato al tema della gestione e dello smaltimento dei rifiuti. E' prevista la partecipazione del presidente e del direttore generale dell'Asm, rispettivamente, Adriano Benigni e Sandro Gensini.
Anche questo incontro, come i precedenti, si terrà alle ore 21, nello spazio polivalente Don Milano della Circoscrizione Est.
Per informazioni: Circoscrizione Prato Est tel. 0574/527025. 

"
495,http://comunicati.comune.prato.it/generali/?action=dettaglio&comunicato=14200500000495,20/05/2005,13:33,Circoscrizioni,"Nord, primo parere sulla concessione degli impianti sportivi","Lunedì 23 maggio, ore 21","E all'ordine del giorno della Commissione urbanistica e ambiente","Il parere sul regolamento per la concessione degli impianti sportivi è all'ordine del giorno della prossima riunione della Commissione urbanistica, ambiente e verde pubblico della Circoscrizione Nord, fissata per lunedì 23 maggio nella sede di via Sette Marzo 15. All'incontro è prevista la partecipazione dell'assessore allo Sport, Aldo Milone. Nella stessa seduta la Commissione esprimerà il parere anche sul piano particolareggiato e regolamento degli impianti di telecomunicazione, illustrato dai tecnici nella precedente riunione. 
"
496,http://comunicati.comune.prato.it/generali/?action=dettaglio&comunicato=14200500000496,20/05/2005,14:03,Circoscrizioni,"Centro, corso di erboristeria in sei lezioni","Lunedì 23 maggio alle ore 21,30","L'incontro introduttivo nei locali di via Tintori 62","La Circoscrizione Centro in collaborazione con l'associazione Archeosofica, organizza un corso di erboristeria in sei lezioni, con cadenza settimanali, che inizierà il 30 maggio.
Il corso sarà preceduto da un incontro introduttivo lunedì 23 maggio nei locali di via Tintori 62, locali dove di svolgeranno le successive lezioni. 
Lo scopo del corso sarà quello di imparare a conoscere da vicino le piante medicinali, le loro virtù terapeutiche, i metodi per riconoscerle, conservarle ed utilizzarle.
Il testo su cui si baserà il corso è il «Piccolo erbario medicinale» di Tommaso Palamidessi, che tratta in particolare 24 piante officinali appartenenti alla flora italica, interessanti perchè sicure, semplici da reperire ed utili per combattere la maggior parte dei disturbi.
Al momento dell'iscrizione i partecipanti riceveranno la dispensa su cui si basano le lezioni teorico-pratiche.
Durante il corso sarà allestito un piccolo laboratorio per la preparazione di infusi, decotti, elisir, sciroppi, tinture e distillati. 
Sono inoltre perviste escursioni nei dintori di Prato per conoscere le piante officinali nel loro habitat naturale.
Per informazioni telefonare ai numeri: 0574/25356 (nei giorni feriali dopo le 21), 320/7266400 e 328/2262146."
497,http://comunicati.comune.prato.it/generali/?action=dettaglio&comunicato=14200500000497,20/05/2005,14:01,Circoscrizioni,"Ovest,  inizia la «Festa della primavera»","Sabato 21 maggio dalle 15 e domenica 22 maggio dalle 9","Ai giardini di via dell'Alberaccio/via Vivaldi a S.Paolo","Domani sabato 21 maggio alle ore 15 inizia la «Festa della primavera» organizzata dalla Circoscrione Ovest in collaborazione con il circolo Arci di San Paolo e la Pubblica Assistenza l'Avvenire di San Paolo, che proseguirà per tutta la giornata di domenica 22 ai giardini di via dell'Alberaccio/via Vivaldi a San Paolo. 
Il programma delle due giornate prevede: sabato alle 15,30 ritrovo per partecipare alla manifestazione «Corri all'indietro - ad Ovest di Prato» organizzata da Asd San Paolo, alle ore 16 aniimazione per bambini con clown, animatori e giocolieri e alle ore 18 musica dal vivo «Revival anni 60-70 e 80»; domenica 22 dalle ore 9 misurazione gratuita della pressione e della glicemia a cura della Pubblica Assistenza, alle ore 10,30 arrivo della manifestazione «Ciclopedalando nell'Ovest» organizzata in collaborazione con Lega Ciclismo Uisp, alle ore 17,30 esibizione della scuola di ballo «Cuba Caliente», infine alle ore 18,30 esibizione di capoeira con il gruppo Topazio. 
Per tutta la durata della festa sarà in funzione uno stand gastronomico organizzato dalla sezione San Paolo-Borgonuovo della Pubblica Assistenza l'Avvenire.  "
498,http://comunicati.comune.prato.it/generali/?action=dettaglio&comunicato=14200500000498,20/05/2005,13:57,Economia,"Più rigore negli accordi commerciali","Incontro a  Milano delle Province e Comuni 'tessili'","Un documento, sottoscritto anche dall'assessore Giovagnoli, chiede l'applicazione delle 'clausole di salvaguardia'","Un documento congiunto per la difesa e il rilancio del tessile e abbigliamento e del made in Italy, sottoscritto oggi a Milano, dopo una riunione nella sede della Provincia lombarda, dai rappresentanti  delle Province di Como, Macerata, Milano, Novara, Varese e dai Comuni di Barletta, Biella, Carpi, Prato, Schio, oltre che dall’Acte, l’associazione delle comunità tessili europee, di cui l'assessore allo Sviluppo economico del Comune Fabio Giovagnoli, presente all'incontro milanese, è presidente aggiunto.
Il documento chiede più rigore nell’applicazione degli accordi commerciali internazionali nei confronti della Cina e degli altri paesi esportatori. In particolare, sul piano comunitario viene sollecitata l’attivazione urgente di clausole che «prevedono l’introduzione di limiti quantitativi alle importazioni di specifiche categorie di prodotti»; un altro obiettivo strategico sarà la «reciprocità di accesso per i prodotti europei sul mercato cinese».
Per quanto riguarda le azioni a livello nazionale, si chiedono «politiche di sostegno alle attività di innovazione e riconversione produttiva, promozione nel mondo dei prodotti made in Italy, inasprimento delle sanzioni contro la contraffazione dei marchi e l’estensione degli ammortizzatori sociali alle imprese non coperte dalle norme attuali sulla cassa integrazione, realizzazione di programmi di qualificazione professionale dei lavoratori».





"
499,http://comunicati.comune.prato.it/generali/?action=dettaglio&comunicato=14200500000499,20/05/2005,16:03,"Consiglio Comunale","Uno studio sulla viabilità per il trasferimento del deposito Cap","Ciuoffo risponde all'interrogazione di Caregnato (Ds)","L'ipotesi di via del Lazzeretto sarà valutata insieme alla possibilità di realizzare adeguate strutture viarie","«Con oltre 300 autobus in entrata ed uscita ogni giorno in una zona come quella di via del Lazzeretto, al confine con un'area residenziale, occorre una strutturazione viaria adeguata in modo da non ricreare gli stessi problemi che il deposito Cap causa ora in via del Romito, via Livi e via Pascoli». Così il consigliere Ds Fabio Caregnato ha portato ieri all'attenzione del Consiglio comunale il trasferimento del deposito dei mezzi Cap, che nelle intenzioni dell'azienda dovrebbe lasciare l'attuale sede di via del Romito per migrare in via del Lazzeretto alle Badie. E' del 1998 infatti il piano di recupero approvato per sostituire le attività produttive inquinanti e rumorose con aree residenziali cambiandone la destinazione d'uso. Caregnato ha chiesto quando avverrà l'effettivo trasferimento del garage dei mezzi e ha proposto una sostanziale revisione del complessop dei parametri urbanistici previsti dal piano di recuipero dell'attuale deposito valutando una diversa calibratura del carico urbanistico alla luce dell'attuale situazione di congestione dell'area, che in termini di densità abitativa è arrivata a 20mila abitanti per km quadrato: «Il trasferimento del deposito era stato incentivato con indici di fabbricabilità particolarmente generosi per incentivarne il rapido trasferimento, finora non avvenuto - ha detto il consigliere Ds - Ci sono frequenti esposti della popolazione costretta a convivere con rumori ed emissioni inquinanti, per questo spero che il trasferimento sia rapido, considerando anche il fatto che l'attuale collocazione doveva essere provvisoria in attesa di individuare un'area più idonea e lontana da zone residenziali». La risposta è arrivata dall'assessore all'Urbanistica Stefano Ciuoffo: «In fase di approvazione del piano di recupero c'è stata un'ampia condivisione del progetto che dà titolo alla Cap di richiedere la concessione edilizia e di realizzare gli edifici previsti. Il piano di recupero ha efficacia a tutti gli effetti e abbiamo notizia di recenti richieste di autorizzazioni edilizie: anche se già allora c'erano varie perplessità sulle soluzioni architettoniche del piano, definite solo 'dignitose', intervenire per ridurre gli indici o per modificare un piano attuativo è possibile solo quando ci siano degli interessi prevalenti della pubblica amministrazione o della collettività. Il progetto proposto e approvato convinceva poco, ma finora non è stato realizzato perchè la Cap non aveva individuato un'area dove trasferirsi, cosa avvenuta ora con la scelta delle Badie, dove dovrebbero sorgere il deposito e gli uffici dell'azienda. Siamo ovviamente ancora all'inizio del percorso che vedrà coinvolti il Quartiere, i cittadini e l'Amministrazione comunale oltre ai proponenti». La priorità secondo Ciuoffo sarà effettuare uno studio sulla viabilità e l'accessibilità della zona, su cui si è detto d'accordo anche Caregnato, pur chiedendo ancora l'attualizzazione dei piani di recupero approvati per dare maggior decoro urbanistico alle aree su cui si interviene: «Bisogna risolvere in fretta le criticità della zona di trasferimento e poi procedere rapidamente - ha detto - di fronte però alla qualità architerttonica appena sufficiente di quanto si realizzerà in via del Romito e via LIvi, invito l'assessore a cercare una nuova concertazione con la Cap in modo che dopo sette anni si possa attualizzare il piano di recupero e diminuire l'impatto urbanistico sia per l'attuale zona del deposito che per quella futura»."
500,http://comunicati.comune.prato.it/generali/?action=dettaglio&comunicato=14200500000500,20/05/2005,16:49,"Consiglio Comunale","«Sul termovalorizzatore allargheremo la partecipazione»","Due question time sui rifiuti e il precariato in Sori","Sui risultati dello studio di Asm e sul futuro dei dipendenti a termine di Sori, oltre il 50%, hanno risposto gli assessori Curcio e Bencini","Il precariato dei dipendenti della Sori e il progetto del termovalorizzatore dei rifiuti Asm sono stati al centro di due question time, presentati dal capogruppo di Rifondazione comunista Leonardo Becheri, con cui sono stati aperti ieri i lavori del Consiglio comunale. Su Asm il consigliere in merito alla distribuzione di un depliant informativo dell'azienda sulla realizzazione dell'impianto di incenerimento ha chiesto quanto fosse corretto realizzare la pubblicazione prima che gli organi istituzionali si siano espressi sulla realizzazione dell'impianto e come si intendono ascoltare  le voci critiche sul termovalorizzatore. «Si tratta del magazine informativo distribuito gratuitamente e senza costi per Asm a 75mila cittadini grazie al contributo di CariPrato - ha risposto l'assessore all'Ambiente Camilla Curcio - Riporta comunque solo la sintesi dello studio che l'Amministrazione comunale ha commissionato ad Asm per verificare le possibilità di realizzazione, senza alcuna pretesa di dare per compiute le scelte che spettano agli organo istituzionali. Le notizie che vengono riportate non sono in contrasto con quanto è di competenza delle istituzioni, perchè riporta il parere dell'assessorato sulla termovalorizzazione dei rifiuti, elemento presente sia nel programma del presidente della Provincia che in quello dl sindaco perchè compatibile sia dal punto di vista ambientale che economico. Nel momento in cui sarà presentata la pianificazione provinciale dei rifiuti non mancheremo di attivare tutte le formule opportune ed idonee per favorire la massima partecipazione sul tema». «C'è comunque la volontà di condizionare 75mila cittadini, dato che la sintesi dello studio riporta solo le considerazioni positive sul progetto senza valutazioni critiche - ha replicato Becheri - Non mi sembra comunque opportuno che un'azienda pubblica come Asm, che non appartiene nè alla maggioranza nè all'opposizione, dia queste informazioni ancora prima che se ne sia parlato nelle sedi deputate: il dibattito va fatto per tempo, non quando si arriva alle porte coi sassi, altrimenti più che di partecipazione si tratta di illustrazione del progetto».
Per quanto rigurada Sori, la domanda era come sarà affrontato il precariato dei lavoratori, che secondo Becheri 'prolifera e in Sori ha superato la soglia del 50% con funzioni ordinarie e continuative, nonostante nel business plan dell'azienda partecipata si dicesse che solo eccezionalmente e temporaneamente si sarebbe ricorso a questo tipo di contratti: il rapporto con la Sori si risolve solo con il conferimento delle risorse da parte del Comune e poi fa quello che vuole?'. Il vicesindaco Roberto Bencini ha risposto che Sori è una spa che compie proprie valutazioni e decisioni, ma l'indirizzo dato dal Comune, confermato anche in fase di relazione previsionale programmatica del Bilancio 2005, è di stabilizzare gradualmente la situazione dei dipendenti: «Questo finora non è avvenuto perchè Sori è un'azienda ancora giovane, ma mentre il percorso si consolida e diventa più sicuro si arriverà anche a questo risultato. Bisogna poi contare che molte indecisioni ultimamente le ha create il passaggio da Tarsu a Tia».  "
501,http://comunicati.comune.prato.it/generali/?action=dettaglio&comunicato=14200500000501,20/05/2005,18:07,"Consiglio Comunale","Il 'caro sosta' fa discutere maggioranza ed opposizione","Dura critica di Taiti all'Amministrazione comunale","Due interrogazioni di Fi e Taiti sul rincaro della sosta in centro e intorno all'Apu. La risposta di Carlesi","Il «caro sosta» è stato protagonista ieri della seduta del Consiglio comunale con una discussione che si è allargata dai parcheggi alla vivibilità del centro storico. Alla fonte del dibattito due interrogazioni presentate da Massimo Taiti della lista Nuovo Psi-Taiti per Prato e da Goffredo Borchi e Rita Pieri di Forza Italia. Nella prima si rileva che i parcheggi nell'immediata vicunanza dell'Area pedonale urbana sono aumentati del 100% passando da 50 centesimi ad un euro anche per soste brevi, misura che sommandosi alla trasformazione a pagamento dei posteggi di piazza del Mercato nuovo equipara questi parcheggi a quelli custoditi del Serraglio e di piazza Mercatale: «In pratica l'Amministrazione ammette che il parcheggio del Serraglio, costato qualche miliardo alle casse comunali, non sta svolgendo la funzione per cyui era stato progettato e corre ai ripari per invogliare i cittadini ad utilizzarlo - scrive Taiti - Il risultato che si ottiene è però un'ulteriore penalizzazione della mobilutà verso il centro e per gli automobilisti. Non si riteiene che questo provvedimento aggravi il processo di desertificazione del centro storico? Quali provvedimenti sono previsti per contrastare la grave crisi delle aziende che operano in centro anche per le difficoltà a raggiungerlo?». «Negli ultimi anni parcheggiare in centro è diventato un salasso - si legge nella seconda interrogazione - e c'è un accanimento sui costi. Come sarà incentivata la fruizione del centro e quali effettivi introiti provengono al Comune dai parcheggi per il 2002, 2003 e 2004?». Ha risposto l'assessore alla Mobilità Massimo Carlesi, che ha sottolineato che i costi dei parcheggi a Prato sono tra i più bassi della Toscana e del centro Italia e che la sosta a pagamento è uno dei mezzi di regolazione dell'accesso al centro anche per incentivare l'uso del mezzo pubblico e diminuire l'inquinamento. Secondo i dati forniti, ogni giorno gravitano in centro in media 25.902 persone che arrivano n auto, 11.332 in bus e 4000 a piedi e in motorino. A fronte di queste cifre i parcheggi disponibili nel ragio di circa 600 metri, fino a Porta Frascati e piazza Ciardi, sono 2122, a distanza di 850 lievitano fino a 3527 e comprendendo anche piazza del mercato nuovo arrivano a 4300: «C'è quindi una situazione di piena accessibilità al centro, perchè in ogni momento tutti possono decidere di raggiungere il cuore della città per le proprie attività senza problemi  - ha spiegato l'assessore Carlesi - Abbiamo tariffe decisamente più basse di città come Firenze, Bologna, Pisa e Lucca con un 30% in meno che arriva anche al 50% per il centro. Basti pensare che la seconda ora è ancora ad un euro mentre nella maggior parte delle città si passa a 2 euro. Nell'applicazione delle tariffe abbiamo utilizzato il criterio di mediazione tra la regolazione dell'accesso e le necessità delle aziende commerciali ed artigiane che non intendiamo penalizzare. Abbiamo istituito infatti anche la possibilità di convenzioni con gli esercenti con diminuzioni dei costi del 25%, soluzione adottata dal centro commerciale naturale di via Santa Trinità, e sconti del 10% sul gratta e sosta. Abbiamo poi compiuto un'armonizzazione di tuute le cifre per la sosta, comunque sempre contenute. Per quanto riguarda gli introiti, nel 2002 sono stati 786.386 euro, mentre sia nel 2003 che nel 2004 500mila euro.
«E' un dato di fatto che il centro si stia svuotando di residenti e di attività - ha detto Gianluca Banchelli di An - Non è vero che a Prato si paga meno che in molte altre città e comunque è troppo facile appliocare deglia aumenti a carico dei cittadini per copritre gli sprechi e gli sperperi fatti con il denaro pubblico per creare e sostenere società di gestione ed amministrazioni che hanno l'unico scopo di far gestire le questioni sempre alle solite persone».
Becheri di Rc ha dichiarato di condividere l'impostazione data dall'assessore Carlesi, ma 'non deve passare l'idea che l'unico motivo è quello di far cassa». Simili le posizioni dei tre Ds intervenuti  Andrea Ballini, per cui «2 milioni e 400.000 passeggeri sulle Lam diretti in centro non sono certo poca cosa e dimostrano che il trasporto pubblico funziona ed è un ottimo mezzo per raggiungere le attività in centro», Matteo Biffoni, secondo cui il centro è un bene che va tutelato dall'assalto delle auto e dell'inquinamento applicando tariffe non esose e potenziando i mezzi pubblici, e Fabio Caregnato, che ha evidenziato che con la politica dei parcheggi e la valorizzazione degli spazi urbani si è compiuto un passo avantio decisivo nella programazione del futuro della città. Molto critica invece la replica di Massimo Taiti: «Al di là delle tariffe e del fatto che se le avesse applicate Berlusconi si sarebbe gridato alla stangata e non si sarebbe certo parlato di armonizzazione, bisogna guardare a cosa è stato fatto del centro di Prato. Non sembra proprio che sia un bene da tutelare o un patrimonio da preservare: forse perchè proprio queste ultime amministrazioni hanno confuso l'accoglienza sostenibile per la città con l'accoglienza solidale. I grandi sindaci di sinistra del passato come Vestri, Landini e Giovannini hanno reso grande questa città con opere come il macrolotto, l'Interporto e il Centro Pecci, poi mal gestito, mentre le attuali Amministrazioni hanno creato una città pericolosa, invivibile e irriconoscibile: l'unica opera davvero da ricordare è la pista ciclabile, mentre il parcheggio è solo una costruzione inutile». Anche Rita Pieri ha ribadito che «non è con il caro sosta che si regolano gli accessi in centro e si valorizza uno spazio così importante petr la città»."
502,http://comunicati.comune.prato.it/generali/?action=dettaglio&comunicato=14200500000502,21/05/2005,13:24,"Consiglio Comunale","«Non ci sono rifiuti nel sottosuolo»","Interrogazione Taiti sulla salute dei terreni Asm","Le indagini geologiche escludono che l'inquinamento derivi dall'interramento della spazzatura","«Le indagini geologiche svolte sui terreni dell’ex sede Asmiu di via Galcianese rivelano rispondenza e piena compatibilità con la destinazione d’uso della variante adottata: l’inquinamento riscontrato dai carotaggi non deriva da interramento di rifiuti, ma da residui di lavorazioni tessili che sono comunque entro la norma o  nella media ed interessano gran parte del territorio pratese». E’ stata questa la risposta dell’assessore all’Urbanistica Stefano Ciuoffo all’interrogazione presentata in Consiglio comunale da Massimo Taiti di Nuovo Psi-Taiti per Prato sull’indagine effettuata sullo stato ambientale dell’ex Asmiu, oggetto della nota e discussa  triangolazione tra Provincia, Comune e Misericordia che dovrebbe lasciare l’attuale sede nel centro città per trasferirsi in via Galcianese. 
Il consigliere ha rilevato dalle indagini compiute dalla società Geo, effettuate per esclude l’eventualità di rifiuti nel sottosuolo, risulta una presenza di idrocarburi vicina al limite di legge e un’altissima concentrazione di tricloroetilene e di tetracloroetilene nella falda 100 volte oltre il limite di legge: «I dati fanno ritenere i terreni non salubri e non integralmente igienici – ha detto Taiti –Perché ci sono questi inquinanti nel terreno? Si possono rapportare allo smaltimento dei rifiuti e si può concludere che i terreni non si possano prestare ad attività di volontariato e servizi sociali, come quelli che dovrebbero svolgersi nella nuova sede della Confraternita?».
L’assessore ha escluso la relazione tra gli inquinanti e i rifiuti, che avrebbero un’altra derivazione: dai carotaggi effettuati fino a 4 metri e mezzo di profondità infatti risultano solo alterazioni come una massicciata di cemento, al di sotto della quale sono stati trovati solo terreni naturali, senza sedimenti di rifiuti interrati.
«Le note dolenti arrivano comunque con la campionatura del sottosuolo, che comunque interessa tutto lo spazio urbanizzato della Provincia – ha proseguito Ciuoffo – Gli idrocarburi sono presenti a causa del traffico intenso e della conformazione ghiaiosa e permeabile del terreno che li ha assorbiti: il loro limite attualmente è di 48-49 milligrammi contro un limite di 50, previsto però per le aree residenziali o verdi, mentre per quelle industriali e produttive, come via Galcianese, è di 750. Siamo quindi ampiamente al di sotto della soglia di legge. Per quanto riguarda la presenza di trielina nelle acque, è stata riscontrata in tante falde del territorio: deriva dalle lavorazioni tessili perché viene usata come additivo per sgrassare lana e tessuti, ma negli ultimi anni è in regressione. Queste indagini erano tese comunque più che a certificare il buono stato dell’area ad escludere che un domani l’Amministrazione comunale venga chiamata a rispondere di un adempimento contrattuale: sono state cioè commissionate a Geo dal Comune per prudenza, in modo da verificare la rispondenza dei terreni ai requisiti previsti dalla legge, prima di sederci al tavolo di contrattazione per il perfezionamento degli atti amministrativi, ed evitare così la possibilità che tutto si risolva in un impegno ancora più oneroso per il Comune, magari con un debito fuori bilancio, per la necessità di effettuare una bonifica dopo la vendita dell’area».
"
503,http://comunicati.comune.prato.it/generali/?action=dettaglio&comunicato=14200500000503,21/05/2005,13:47,Cultura,"I modelli matematici in medicina","Ultimo incontro della rassegna «Parliamo di scienza»","La conferenza del prof. Andrea De Gaetano lunedì 23 maggio al Conservatorio S. Niccollò","Ultimo appuntamento della rassegna «Parliamo di scienza», a cura di Giuseppe Pirillo e Brunetto Piochi, promossa dagli assessorati alla cultura di Provincia e Comune di Prato, dall'Istituto di analisi dei sistemi ed informatica del Cnr, con il contributo di Marcolana e di CariPrato, nell’ambito della XV Settimana della Cultura scientifica e tecnologica in Toscana.
Lunedì 23 maggio (ore 21,00), al Conservatorio di S. Niccolò in piazza San Niccolò (ingresso libero), è in programma la conferenza «Modelli e teorie: perché conviene usare la matematica in medicina», col professor Andrea De Gaetano.
Il professor Andrea De Gaetano è medico specialista in Chirurgia d'urgenza con Master (USA) e Ph.D. (Francia) in Matematica. Dirigente di ricerca Cnr è pofessore di Statistica matematica all’Università di Copenhagen. Si è sempre occupato di modelli e metodi matematici in biomedicina, in particolare di identificazione di modelli dai dati sperimentali. La conferenza tratterà di 'Ricerca e modelli: l’avanzamento della conoscenza della natura mediante modelli matematico-statistici'.

 
"
504,http://comunicati.comune.prato.it/generali/?action=dettaglio&comunicato=14200500000504,21/05/2005,13:46,Sicurezza,"Arrestato un giovane spacciatore","Attività antidroga a Galciana","Operazione congiunta dei carabinieri di Iolo e della Polizia municipale","Nella notte di ieri, vigili del Comando di Polizia municipale e carabinieri della stazione Carabinieri di Iolo hanno svolto un'operazione antidroga a Galciana.
Il fenomeno era stato segnalato dai residenti della zona, che avevano notato in un parcheggio un sospetto andirivieni di giovani extracomunitari nelle ore notturne.
I carabinieri e gli agenti della Polizia municipale, dopo un breve appostamento ed aver constatato l'attività di spaccio, hanno arrestato A.T., marocchino di 25 anni, dopo un breve inseguimento. 
Il giovane è stato trovato in possesso di circa 70 grammi di hashish e di un ingente somma di denaro, derivante dall'attività illecita.
Successivi controlli da parte del nucleo cinofilo dei carabinieri, con l'ausilio di un cane appositamente addestrato per il rinvenimento di sostanze stupefacenti, hanno permesso di ritrovare nei pressi del parcheggio parte del quantitativo di droga, di cui A.T. aveva tentato di disfarsi durante la fuga. 
L'operazione rientra nel quadro delle attività di contrasto allo spaccio di droga e di un più accurato controllo del territorio, per assicurare una maggiore sicurezza delle zone periferiche della città, messe in atto dai Carabinieri e dalla Polizia municipale.
"
505,http://comunicati.comune.prato.it/generali/?action=dettaglio&comunicato=14200500000505,21/05/2005,19:24,Immigrazione,"Chiesto un incontro al capo del Governo","Asemblea dei lavoratori estracomunitari","Sul tema del contratto di soggiorno si mobilitano istituzioni e sindacati","Un incontro urgente con il Governo, ma non con il ministro dell'Interno o del Lavoro, da cui dipende la circolare attuativa della legge Bossi/Fini, con la Presidenza del Consiglio dei ministri. Una richiesta che il sindaco Marco Romagnoli ha fatto al Prefetto Giuseppe Badalementi, e da questi accolta, nel rendez-vous che c'è stato ieri, presenti anche il vice questore e il comandante dei Carabinieri, per esaminare la situazione venutasi a creare col contratto di soggiorno, e col rischio reale che molti stranieri, lavoratori dipendenti nelle fabbriche pratesi, perdano non solo il posto di lavoro, ma la possibilità stessa di restare nel nostro Paese, o magari di tornare in uno stato di clandestinità, dal quale sono faticosamente usciti.
Romagnoli, accompagnato dagli assessori Andrea Frattani (Multiculturalità) e M. Luisa Stancari (Politiche sociali), non si è limitato a portare la solidarietà delle istituzioni locali («Comune e Provincia sono con voi»), ma all'affollata assemblea di lavoratori extracomunitari, nella sede del Laboratorio del tempo, in via Filicaia, promossa da Cgil-Cisl-Uil (rispettivamente rappresentate da Francesco Toccafondi, Gabriella Melighetti e Angelo Colombo), ha spiegato le iniziative che il Comune di Prato ha già messo in campo e i contatti avviati. 
Primo fra tutti con la Prefettura, con la quale si è registrata una convergenza «nel ritenere che la circolare attuativa della legge Bossi/Fini, che obbliga gli imprenditori a garantire l'alloggio ai lavoratori stranieri, non corrisponda alla legge stessa». Tanto che la stesso Prefetto ha scritto al Ministero dell'Interno per chiedere lumi. «Dobbiamo far capire al Governo - ha scandito il sindaco - quello che noi abbiamo già capito, che basterebbe una certificazione, ma non si può obbligare qualcuno a fornire garanzie sull'alloggio anche per il futuro».
Prato si mobilita e accoglie il grido dei lavoratori immigrati, che si sono riuniti nel pomeriggio per dare voce ai circa 8 mila operai extracomunitari impiegati nel tessile, in città da anni, con regolare permesso di soggiorno,, con una casa e anche in molti casi col mutuo sulle spalle. «E' dieci anni - ha detto un lavoratore proveniente dall'Albania - che sono a Prato e nella fabbrica dove lavoro siamo 70 operai stranieri. E' impossibile che il datore di lavoro possa garantire per tutti».
Già perchè la questione esplosa a Prato, dove la concentrazione di lavoratori extracomunitari sulla popolazione è forse la più alta d'Italia, ma che ormai si sta diffondendo in molte altre città, è proprio questa: la circolare attuativa chiede agli imprenditori di garantire l'alloggio dei loro dipendenti stranieri, per quanto siano in regola con le norme italiane, ma poichè ci sono remore da parte degli imprenditori a garantire qualcosa che non si può controllare, la conseguenze sono evidenti e ben spiegate, a nome di Cgil-Cisl-Uil, da Gianni Rizzuto: «Può anche darsi che ci sia qualche imprenditore che voglia approfittare della situazione, dati i tempi di crisi, per tagliare manodopera, ma il problema vero è che senza lavoratori stranieri la produzione, in tante fabbriche, non si può fare. E a perdere il lavoro sarebbero operai stranieri e italiani. E questo, in una situazione di difficoltà dell'intero settore tessile, non possiamo permettercelo».
Ecco perchè il sindaco ha contattato anche i vertici dell'Unione industriali, ricevendo la disponibilità a  far parte di qualsiasi delegazione per giungere a modificare la circolare, sostituendo la garanzia con una attestazione di sussistenza dell'abitazione. Ed ecco perchè lunedì prossimo, su richiesta dello stesso sindaco, se ne occuperà l'Anci regionale, che dedicherà una sessione al problema, anche perchè il 'caso Prato' non è più solo di Prato.
Ma il problema, come sottolineato dai tanti interventi, non è solo questo. E se per il dottor Mossa del Centro islamico locale «non si capisce il modo con cui sono affrontati i nostri problemi dal momento che non siamo coinvolti», molti altri sono andati dritti al cuore del problema: «Noi stiamo in Italia e in questa città da molti anni. Abbiamo il permesso di soggiorno, abbiamo famiglia, abbiamo messo su casa. E' una questione di dignità delle persone. Non possono esservi regole che valgono per alcuni e non per altri. Non ci possono essere diritti e doveri a secondo delle nazionalità». 
Senza considerare che l'ormai profilo 'multicolore' della città laniera si è espresso anche nelle frasi pronunciate dal vice console cinese, che ha rilevato «come anche imprese cinesi si trovino in difficoltà dopo l'emanazione della circolare».
Intanto i lavoratori immigrati hanno incassato la solidarietà dell'on. Andrea Lulli («già da lunedì mi metterò in contatto con i ministeri dell'Interno e del Welfare e mi farò promotore di una interppelamza. Non ci voleva molto a capire che la legge Bossi-Fini era una legge brutta e sbagliata») e del capogruppo di Rifondazione comunista Leonardo Becheri, che da parte sua ha annunciato una interppellanza in Consiglio comunale, nonchè del capogruppo dei Comunisti italiani Moreno Zazzeri, presente all'assemblea.
Da martedì comunque scatta la mobilitazione dei sindacati, con presidi per le strade della città e sulle fabbbriche. Poi a metà settimana si deciderà se fare un'altra manifestazione pubblica il prossimo sabato. Il Comune, da parte sua, sta organizzando un incontro nazionale dell'Anci, per il 18 giugno a Prato, sui temi del lavoro e dell'immmigrazione.  "
506,http://comunicati.comune.prato.it/generali/?action=dettaglio&comunicato=14200500000506,23/05/2005,15:23,Infanzia,"Il Progetto Colazione  del Comune vince il primo premio","Concorso 'Buono da mangiare'","Coinvolte diciotto scuole fra elementari e materne","Una sana prima colazione e un leggero spuntino a metà mattina: abituare i bambini a seguire questa semplice regola alimentare non è scontato ma vale la pena provare. Lo hanno fatto le dietiste della Refezione scolastica del Comune con il progetto “Più rendimento e più  attenzione con una buona ricreazione”, rivolto agli alunni della scuola materna ed elementare del territorio pratese  e alle loro famiglie. Si è partiti dalla constatazione che i bambini, in larghissima maggioranza,  saltano la prima colazione e consumano mega merende durante le ricreazione di metà mattinata,  arrivando così all’ora del pranzo con poco appetito (parecchi rifiutano i pasti forniti dalla mensa e in particolare frutta e verdura). Di qui l’impegno -  che ha visto una stretta collaborazione fra  dietiste,  genitori e personale scolastico, dirigenti, insegnanti ma soprattutto operatori non docenti – per promuovere nelle scuole materne e elementari una alimentazione più equilibrata e attenta in particolare alla prima colazione e allo spuntino per non alterare gli altri appuntamenti alimentari della giornata. Il “progetto colazione”, iniziato  nell’anno scolastico 2003-2004 -  dopo una prima esperienza nel 2002  nella scuola Cesare Guasti, che permise di spostare il consumo della frutta da fine pranzo all’intervallo di metà mattina in sostituzione delle merende ipercaloriche – si è progressivamente esteso a numerose le scuole che hanno voluto aderire all’iniziativa.  Attualmente sono diciotto, fra materne ed elementari, le scuole in cui si attua il “progetto colazione”: elementare e materna S. Giorgio a Colonica; elementari Guasti e Casale, elementare e materna di Iolo; materne Munari, Chiesanuova, Cefalonia, Viaccia, Mezzana, elementare De Andrè, materna Meucci statale e comunale e classi prime dell’elementare Meucci, materna Meoni, elementare Collodi, classi prime dell’elementare Le Badie, materne comunali Galciana, Fontanelle, Galilei e Figline. In ciascuna di queste scuole, per venire incontro alle esigenze dei bambini si cerca di variare il più possibile la tipologia della frutta e del dessert : nei periodi dell’anno in cui è minore la reperibilità della frutta , viene proposto latte in brik, polpa di frutta, crostatina senza conservanti. La frutta è esclusivamente di coltivazione biologica e periodicamente vengono forniti prodotti della tradizione regionale, come biscottini di Prato, castagnaccio toscano, cenci e brigidini. Dal 2004  viene offerta   anche la banana  e la cioccolata equo solidale per sensibilizzare i bambini alle tematiche del Sud del mondo. 
Il progetto del Comune è attento anche al primo appuntamento alimentare della giornata su cui l’Asl di Prato ha promosso una campagna informativa. Dal 2004 , il servizio della refezione scolastica, insieme agli  Informapappa e Informamensa che illustrano il menù settimanale della mensa, distribuisce nelle scuole un decalogo per non saltare la prima colazione: “ Le dieci buone ragioni per non rinunciare al primo pasto”. 
Da questi primi anni di sperimentazione, osservano gli operatori della Refezione scolastica, si è potuto rilevare che i bambini mangiano con più appetito al momento del pranzo, è aumentato il consumo di frutta e verdura, sono diminuiti gli scarti della mensa; è stato verificato un miglior rendimento scolastico nella seconda parte della mattinata; i ragazzi sono più consapevoli della qualità degli alimenti, e le famiglie sono maggiormente  coinvolte. 
Risultati oggettivamente apprezzabili e , da oggi,  anche un importante riconoscimento: il Comune di Prato, per questo progetto, è risultato vincitore a pari merito con il Comune di Cattolica, del primo premio del concorso nazionale “Buono da mangiare”,  promosso dalla Consulta Ds per l’infanzia e l’adolescenza “Gianni Rodari'.   La giuria  del premio lo ha ritenuto in linea con le finalità stabilite dal regolamento del concorso, quelle cioè di definire un rapporto positivo e corretto delle giovani generazioni con il cibo. “Voglio dedicare questo premio – commenta l’assessore alle Politiche educative, Sabrina Nieri – a tutti coloro che nel progetto hanno creduto e si sono spesi per realizzarlo: uffici comunali, genitori, insegnanti e personale non docente. Incidere sui comportamenti alimentari - osserva l'assessore - è difficile, ma l'esperienza di questi mesi ci stimola a perseguire in questa direzione consapevoli che giocano un ruolo determinante la continuità delle azioni e la socializzazione dei risultati'.
Il premio del concorso nazionale consiste in una riproduzione artistica del logo 'Buono da mangiare' creato da Emanuele Luzzati e sarà consegnato al Comune venerdì 27 maggio a Prato, nel parco delle Cascine di Tavola.

"
507,http://comunicati.comune.prato.it/generali/?action=dettaglio&comunicato=14200500000507,23/05/2005,14:30,Agenda,"Sud, si conclude la settimana del libro e della lettura.","Domani martedì 24 dalle 17 alle 19 a Tavola, via Braga","I ragazzi della Sem Benelli propongono «Autrice ti racconto il tuo libro'.","Domani, martedì 24 maggio, si conclude la settimana del libro e della lettura intitolata «Lasciamoli leggere», organizzata dalla Circoscrizione Sud e dalla Rete delle Scuole Prato Sud.
Dalle 17 alle 19, sempre alla scuola primaria Salvo D'Acquisto, via Braga Tavola, i ragazzi della scuola media S.Benelli si cimenteranno con il progetto «Autrice ti racconto il tuo libro» realizzato in collaborazione con la libreria «Il Gufo»."
508,http://comunicati.comune.prato.it/generali/?action=dettaglio&comunicato=14200500000508,23/05/2005,15:43,"Consiglio Comunale","248mila euro in più per il bilancio comunale","Derivano dai maggiori contributi di Regione e Ce","Saranno reinvestiti nel settore sociale. Il Consiglio comunale ha approvato a maggioranza la variazione in entrata","In arrivo per le casse comunali 248.500 euro in più che rimpingueranno le entrate del bilancio comunale: le risorse provengono dai maggiori contributi inviati per i progetti e le attività presentati dal Comune alla Regione, che li ha finanziati con 26mila euro in più del previsto, e alla Comunità europea, da cui provengono 130mila euro. I restanti 92.500 euro sono costituiti da maggiori entrate per risorse generali come recuperi e rimborsi, contributi da privati e partecipazione di altri enti del settore pubblico, tra cui l'uso della sede della Casa delle associazioni e i contributi di partecipazione ai progetti di facilitazione linguistica. La delibera per la variazione di bilancio nella parte corrente delle entrate, illustrata dall'assessore competente Roberto Bencini, è stata approvata dal Consiglio comunale nella sua ultima seduta. Il contributo della Regione era rivolto alla Carta della cittadinanza (6000 euro) e alle iniziative riguardanti i giovani (20mila euro), mentre la Comunità europea ha finanziato il progetto Equal 'Jonathan' sempre per i giovani. Le risorse saranno reimpiegate nel settore sociale suddividendo così i 248.500 euro: 6000 per la realizzazione dei servizi della Carta di cittadinanza, 27.500 per la promozione degli affitti concordati, 50mila per la gestione della Casa delle associazioni, 20mila per le iniziative rivolte al mondo giovanile, 120mila per il progetto europeo Equal Jonathan, 10mila per l'acquisto di beni destinati sempre al progetto Equal, e 15mila per gli incarichi di interpretariato."
509,http://comunicati.comune.prato.it/generali/?action=dettaglio&comunicato=14200500000509,23/05/2005,16:09,"Consiglio Comunale","«Nessuna forma di usura in città, ma l'attenzione non diminuisce»","La crisi economica in Consiglio","L'assessore Carlesi ha risposto a Donzella dell'Italia dei valori sulle difficoltà del sistema e il pericolo di infiltrazioni criminali","Dove dilaga la crisi economica facilmente si infiltra e prolifera la malavita organizzata. Partiva da questo l'interrogazione presentata nell'ultimo Consiglio comunale dal consigliere dell'Italia dei valori Aurelio Donzella sui risvolti della negativa situazione del sistema economico locale. Alla base dell'atto la recente vicenda dell'artigiano suicidatosi per le gravi difficoltà finanziarie che stava vivendo: «Spero che non sia vana la morte di quest'uomo che ha contribuito alla crescita sociale della nostra città - ha detto il consigliere Donzella - e spero che possa maggiormente sensibilizzare  le istituzioni e le categorie economiche a mobilitarsi per scongiurare il ripetersi di queste tragedie. Dato che tra le priorità dell'Amministrazione c'è il superamento della crisi, chiedo che venga promossa l'apertura di centri d'ascolto per la prevenzione dell'usura e che venga attuato un efficace controllo del territorio per impedire alle associazioni criminose di insinuarsi in città». «L'attenzione a riguardo è alta, ma dai controlli effettuati daa Questura e Prefettura non risulta a Prato l'insorgenza di questi fenomeni - ha risposto l'assessore alla Polizia municipale e alla Sicurezza urbana Massimo Carlesi - La questione più che il Comune e la Polizia municipale riguarda i Carabinieri, la Guardia di Finanza e la Questura, ma è costantemente oggetto del Coordinamento provinciale per l'ordine pubblico. Inoltre la Regione da tempo ha attivato e finanziato punti di ascolto antiusura per concedere aiuto e prestiti a tasso agevolato»."
510,http://comunicati.comune.prato.it/generali/?action=dettaglio&comunicato=14200500000510,24/05/2005,14:32,Circoscrizioni,"Est, incontro pubblico sulla Calvana","Domani, 25 maggio, ore 21, sala Don Milani","Parteciperanno Curcio e Baronti","La Calvana sarà al centro di una inziativa promossa per domani, 25 maggio, dalla circoscrzione Prato Est nell'ambito della giornata europea dei parchi. Alle ore 21, nello spazio polivalente Don Milani (viale A. De Gasperi) si terrà infatti un incontro aperto al pubblico sul tema 'la Calvana, una ricchezza da conservare e valorizzare'.
Interverranno le assessori all'Ambiente del Comune, Camilla Curcio, e della Provincia, Nadia Baronti, la presidente della circoscrizione Est, Maria Anna Berti, il presidente dell'Unione speleologica pratese, il geologo Maurizio Negri, il progettista dell'intervento di recupero dell’ex cementizia della Macine, l'archietetto Pietro Romeo.
A coordinare la serata sarà il presidente della Commissione ambinete della circoscrzione Est, Francesco Carulli.
Per informazioni telefonare al numero 0574/527025.


          





 













 

La partecipazione è libera senza necessità di prenotazione. Per informazioni: Circoscrizione Est tel.0574/527025; Circolo “I Risorti” tel. 0574/593816.

"
511,http://comunicati.comune.prato.it/generali/?action=dettaglio&comunicato=14200500000511,24/05/2005,14:33,Circoscrizioni,"Centro, «Molto di più» un film dei ragazzi del Cicognini","Realizzato nel laboratorio cinematografico della  classe IIIA","Giovedì 26 maggio alle ore 21, Aula Magna Convitto Cicognini","Giovedì 26 maggio alle ore 21 nell'aula magna del convitto Cicognini sarà presentato in anteprima il film «Molto di più», realizzato da Alessandra Maoggi e Pasquale Scalzi, dell'associazione «La chiave teatro», nel laboratorio cinematografico dei ragazzi della IIIA, della scuola secondaria di primo grado, coordinati dai docenti Francesca Zannoni e Mauro Ugolini.
Il film è stato realizzato con il contributo della commissione istruzione e politiche formative della Circoscrizione Centro e dal Pia (Piano Integrato d’area) della Provincia di Prato.   

"
512,http://comunicati.comune.prato.it/generali/?action=dettaglio&comunicato=14200500000512,24/05/2005,13:06,Viabilità,"Chiusura al traffico per il IV Trofeo città di Prato gara di kart","Dal 27 al 30 maggio",,"Divieto di transito dalle 21.00 del 27 maggio  alle 7.00 del 30 per permettere lo svolgimento del Iv Trofeo città di Prato, gara di kart valevole per il Campionato Toscano organizzata dall’A.S. Giglio Corse,in via Rimini, via Lecco, via Roubaix, nel tratto compreso tra Via Udine e Via Arezzo, via Lodi, via Avignone e via Viareggio. Nelle stesse strade vigerà anche il divieto di sosta su entrambi i lati.
"
513,http://comunicati.comune.prato.it/generali/?action=dettaglio&comunicato=14200500000513,24/05/2005,14:32,Circoscrizioni,"Ovest, le «Atmosfere Sud Americane» concludono la rassegna","Un tè in biblioteca, giovedì 26 maggio alle ore 17","BIbiloteca decentrata di Galciana, via I.Del Lungo 12","Giovedì 26 maggio alle ore 17 alla biblioteca decentrata della Circoscrizione Ovest, via I.Del Lungo 12 Galciana, ultimo incontro per la rassegna «Un tè in biblioteca» curata dalla cooperativa «Compagnia di Linus».
Di scena le «Atmosfere Sud Americane - per voce maschile e femminile» interpretate da Monica Amadori e Giacomo Gosti che leggeranno brani tratti da «Il vecchio che leggeva romanzi d'amore» di Sepulveda, «Afrodita» di I.Allende e «La cucina di Bahia» di J.Amado e Palma Jorge amado."
514,http://comunicati.comune.prato.it/generali/?action=dettaglio&comunicato=14200500000514,24/05/2005,16:06,Ambiente,"A scuola lezione di agricoltura nella cornice verde delle Cascine","Presentata stamani la prima fase del progetto 'Orti scolastici'","L'iniziativa, promossa da Slow food con il contributo della Regione e l'adesione del Comune, partirà ad ottobre","Apprendere le tecniche di coltivazione della terra, trasmettere i saperi tra le generazioni e conoscere il proprio territorio: sono questi i principi ispiratori del progetto regionale degli Orti scolastici in Toscana partito oggi da Prato. Il Comune ha infatti aderito all'iniziativa promossa da Slowfood Toscana con il contributo della Regione e il coinvolgimento dell'Arsia Toscana, delle scuole, di Asm, ma anche di anziani ed ortolani che faranno da insegnanti delle tecniche di coltivazione della terra. L'articolato programma didattico del progetto si è aperto stamani nel Parco delle Cascine di Tavola, cornice verde ideale per ospitare l'orto scolastico: la prima fase prevede il corso di formazione per i docenti che nel prossimo anno scolastico coltiveranno l'orto scolastico con i bambini per promuovere percorsi di educazione alimentare, ambientale e del gusto: a Prato la sperimentazione partirà con la scuola elementare Bruni di Casale. Erano presenti stamani dirigenti scolastici ed insegnanti sia delle scuole pratesi che degli altri Comuni della Toscana che sperimenteranno gli Orti scolastici, oltre all'assessore all'Ambiente e all'Agricoltura Camilla Curcio, i colleghi delle altre Amministrazioni coinvolte, il presidente regionale di Slow food Nanni Ricci, il responsabile del verde di Asm Marco Mascelli, che gestisce il Parco delle Cascine, la direttrice di Arsia Toscana Maria Grazia Mammuccini e il presidente del presidio pratese dell'associazione culturale e gastronomica Slow food Alessandro Venturi: «E' emblematica anche la scelta del luogo dove sarà ambientata la sperimentazione degli Orti scolastici, le Cascine di Tavola - ha detto l'assessore Curcio - l'iniziativa fa parte infatti del progetto di valorizzazione e rinascita del Parco che il Comune ha intrapreso e in cui è compreso il recupero dei tesori architettonici che si trovano al suo interno e il ripristino del sistema di canali. Costituisce inoltre un'importante occasione per i ragazzi di conoscere meglio sia il proprio territorio e i suoi prodotti che il patrimonio rappresentato dalle Cascine di Tavola, per creare un rapporto tra i giovani e la terra e favorire lo scambio generazionale dei saperi».
Gli altri Comuni aderenti all'iniziativa sono Montale (Pistoia), Malmantile, Bagno a Ripoli (Firenze), Bucine (Arezzo), Castelnuovo Berardenga (Siena), Massa Marittima (Grosseto), Rosignano Marittima (Livorno), San Miniato (Pisa), Pieve Fosciana (Lucca) e Carrara."
515,http://comunicati.comune.prato.it/generali/?action=dettaglio&comunicato=14200500000515,24/05/2005,15:48,"Servizio civile","I quattro progetti del Comune","Domani (mercoledì 25) ad Officina giovani","La sera (ore 21,00) concerto e discoteca in collaborazione con Radio Insieme","Saranno presentati nel pomeriggio di domani (mercoledì 25 maggio), alle ore 18,00, ad Officina Giovani, in p.zza Macelli, i quattro progetti per il servizio civile del Comune di Prato: «Parchi sicuri», ideato dalla Polizia municipale; «Al servizio della musica», proposto dalla scuola di musica 'G. Verdi'; «La città dei giovani» con protagonista Officina giovani; «Il piano della Protezione civile: emergenza e disabili», realizzato dalla Protezione civile.
In tutto saranno 34 i giovani valontari impegnati nei quattro progetti per il servizio civile del Comune di Prato.
Ma nel pomeriggio di domani non saranno presentati solo i progetti del Comune, ma anche tutti quelli che fanno capo ad associazioni e organizzazioni del volontariato che si avvalgono del servizio civile.
Un incontro promosso dall'assessorato alla Cultura, Tra Art Regione Toscana e da Officina Giovani, che non sarà solo di discussione e confronto. 
La manifestazione proseguirà alle 20,00 con 'Apericena', per poi proseguire con tanta musica dal vivo dalle oree 21,00 col concerto gratuito di Stazione Centrale, Tango Fernandez e Bobo Rondelli e la discoteca con dj Session, il tutto in collaborazione con Radio Insieme.     "
516,http://comunicati.comune.prato.it/generali/?action=dettaglio&comunicato=14200500000516,24/05/2005,16:16,Agenda,"Anche il Gonfalone del Comune alla processione del Corpus Domini","Giovedì 26 maggio alle 21.00",,"Alla processione religiosa organizzata dalla Diocesi per il Corpus Domini, che sfilerà giovedì 26 maggio per le vie del centro con partenza alle 21.00 dalla Cattedrale di Santo Stefano, parteciperà anche il vice-sindaco Roberto Bencini e come consuetudine il Gonfalone del Comune accompagnato dai valletti."
517,http://comunicati.comune.prato.it/generali/?action=dettaglio&comunicato=14200500000517,24/05/2005,16:44,Viabilità,"Divieti di sosta per lavori alle reti idrica, elettrica e del gas",-,,"Divieto di sosta con restringimento di carreggiata dal 25 maggio fino al termine dei lavori e comunque non oltre il 1 giugno in via di Gonfienti adiacente il numero civico 5/B per consentire l’esecuzione di lavori di scavo per l'allacciamento alla rete idrica. 
Divieto di sosta con all'occorrenza il senso unico alternato fino al 4 giugno anche in via Fiorentina al numero civico 100 per consentire  i lavori di  riparazione  cavo elettrico sotterraneo.
Stesso termine e provvedimento per interventi urgenti per il servizio acqua/gas con  rimozione forzata ambo i lati in via Argonne, via Paganini, all'angolo con via Spontini, via dell'Alloro e via Paronese al distributore Agip. 
Fino al 4 giugno divieto di sosta e senso unico anche in via Machiavelli, all'angolo con via Buozzi, e viale Piave 21/A per lavori al servizio gas."
518,http://comunicati.comune.prato.it/generali/?action=dettaglio&comunicato=14200500000518,26/05/2005,15:55,Formazione,"Delegazione rumena a Prato per quattro giorni","Progetto di cooperazione per i servizi all'infanzia","Visita ai nidi Arcobaleno, Galilei e Badie","Una delegazione rumena della contea di Brasov è in questi giorni a Prato per portare a termine il progetto di cooperazione internazionale che intende favorire in Romania lo sviluppo dell'imprenditoria femminile nel settore dei servizi all'infanzia. La visita della delegazione rumena coincide, infatti,  con la conclusione del primo anno di svolgimento del progetto presentato dal Comune di Prato e finanziato dal ministero per gli Affari Esteri nell'ambito dei programmi di sviluppo a sostegno dei paesi dell'Europa Centro Orientale.  Gestito dell'Ufficio Europa e dal Servizio per l'educazione e cultura dell'infanzia del Comune di Prato, il progetto realizzato dalla Contea e dal Comune di Brasov, Ispettorato scolastico, Università della Transilvania, Camera di Commercio e Associazione donne imprenditrici e dirigenti di impresa di Brasov insieme in partnership con il Comune di Prato, l'associazione Donna Impresa della Confartigianato e l'associazione onlus Medina, ha una durata di due anni e si propone l'orientamento al lavoro e lo sviluppo delle imprese sociali specializzate nei servizi educativi all'infanzia. 
Il primo incontro si è tenuto in Comune con gli assessori alle Politiche educative, Sabrina Nieri, e allo Sviluppo Economico, Fabio Giovagnoli. Otto i rumeni che vi hanno preso parte: tre tecnici dei servizi educativi del Comune di Brasov, due rappresentanti della associazione Donne manager di Brasov, tre rappresentanti dell'Università della Transilvania. 'E' importante - ha sottolineato Nieri - valorizzare l'imprenditorialità femminile in tutti i servizi, ma sono sicura che in un settore come quello dell'infanzia le donne sapranno dare ancora più forza e energia ai progetti che metteranno in campo'.  Giovagnoli ha ricordato che Prato è stato indicato dalla Regione Toscana come Comune capofila per i progetti di cooperazione allo sviluppo con Paesi Balcanici e come tale presiede un tavolo di coordinamento fra enti pubblici e organizzazioni non governative in vista dell'ingresso di questi paesi nell'Unione Europea. 'Gli scambi tra Prato e Romania - ha spiegato Romagnoli - sono vivi da tempo: molte aziende pratesi sono attive in Romania e, in vista dell'ingresso di questo paese nella Ue, siamo interessati a sviluppare progetti di partenariato anche per l'utilizzo e la gestione dei fondi strutturali'.
Nella prima fase del progetto, durata un anno, è stata realizzato un approfondito esame del contesto socio economico della contea di Brasov  e un'analisi di mercato dell'Università della Transilvania per mettere in evidenza l'incrocio tra la domanda e l'offerta di servizi educativi per l'infanzia pubblici e privati. Ciò consentirà di formulare una proposta formativa, che sarà attuata nella seconda fase del progetto, per la definizione di figure professionali sia sul piano imprenditoriale che su quello educativo. La visita della delegazione rumena a Prato rappresenta un'occasione di consolidamento dei rapporti fra tutti i partner del progetto. Data la varietà degli aspetti progettuali che, da una parte, vanno a toccare la qualità della vita dei bambini, dall'altro si propongono l'obiettivo di dare impulso, attraverso attività formative, all'impresa privata per la fornituta di servizi educativi all'infanzia, nella prima giornata, i partner rumeni hanno dedicato molto del loro tempo alla visita di tre asili nido pratesi, Arcobaleno, Galilei e Le Badie, dove hanno potuto toccare con mano la realtà concreta delle nostre strutture. Oggi inizieranno gli incontri per strutturare il piano di formazione che riguarderà sia gli operatori di sportello sia i tutor d'aula. 
Il progetto proseguirà con la visita dei partner italiani a Brasov nel prossimo autunno, in occasione dell'avvio dei corsi di formazione in Romania, Si tratta di una seconda visita: la prima era stata effettuata lo scorso autunno per avviare le attività di ricerca sul contesto locale.



 "
519,http://comunicati.comune.prato.it/generali/?action=dettaglio&comunicato=14200500000519,25/05/2005,19:13,Viabilità,"Le chiusure delle strade per la processione del Corpus Domini","Domani in centro e domenica a Casale",,"Domani in in occasione della processione religiosa del Corpus Domini dalle 21.45 fino al termine e comunque non oltre le 24.00, limitatamente il passaggio della sfilata saranno chiuse al traffico piazza Duomo, via Garibaldi, nel tratto compreso tra piazza Duomo e via Verdi, via Verdi, via Cairoli, piazza del Comune, via Ricasoli, piazza San Francesco, via Rinaldesca, via degli Alberti, via Banchelli, via Muzzi e largo Carducci.
Per consentire inoltre la processione religiosa per la stessa ricorrenza il 29 maggio a Casale, organizzayta dalla parrocchia di S. Biagio, dalle 18.00 fino al termine e comunque non oltre le 19.30, saranno chiuse per il passaggio dei fedeli via Borgo a Casale, nel tratto compreso tra il civico 121 (chiesa S. Biagio) e via Traversa per le Caserane, quest'ultima via, via Montessori, via Vanni e via Argine del fosso.
"
520,http://comunicati.comune.prato.it/generali/?action=dettaglio&comunicato=14200500000520,25/05/2005,17:25,Viabilità,"Chiusa al transito p. S. Francesco per la Giornata studentesca","Il 28 maggio dalle 8.00 alle 24.00",,"Sabato 28 maggio si svolgerà in piazza San Francesco la manifestazione “Giornata dell'arte e della creatività studentesca', organizzata dalla Consulta provinciale degli studenti di Prato. Dalle 8.00 quindi fino al termine della manifestazione sportiva e comunque non oltre le 24.00 l’intera area della piazza compresa la porzione adibita a sosta auto a parcometro, sarà chiusa al traffico veicolare disponendo anche il divieto di sosta con rimozione forzata. Sarà mantenuto il tratto di scorrimento veicolare tra la Via Rinaldesca e la Via S. Bonaventura. Inoltre anche via Modesti sarà chiusa al traffico consentendo l’accesso e l’uscita ai veicoli di residenti e attività lavorative poste all’interno della via. 

"
521,http://comunicati.comune.prato.it/generali/?action=dettaglio&comunicato=14200500000521,25/05/2005,17:46,"Opere pubbliche","Cavalcavia sull'A11, inaugurazione vicina","Il collaudo statico è per martedì, poi toccherà all'Anas","Sopralluogo della Commissione 2 oggi sul cantiere del collegamento tra Declassata e Asse delle industrie e del cavalcavia sull'Autostrada","Una lunghezza di 61 metri, 38 di luce centrale, anche in previsione dell'allargamento della A11 con la futura terza corsia, e 23 di larghezza compresa la pista ciclabile che l'attraverserà: sono questi i numeri del ponte che sovrasta la Firenze-mare e che collega la Declassata con il Macrolotto 2 e l'Asse delle industrie. La commissione consiliare Economia ed infrastrutture, presieduta da Luca Roti, ha effettuato oggi pomeriggio un sopralluogo al cantiere dell'opera con l'illustrazione dell'assessore alla Mobilità Massimo Carlesi, del progettista Federico Mazzoni e del direttore dei lavori Patrizio Puggelli. La costruzione volge infatti al termine e secondo quanto era stato previsto martedì prossimo 31 maggio sarà effettuato il collaudo statico. Se l'esito sarà positivo si passerà all'asfaltatura della parte restante e alle opere di rifinitura, dopodichè la parola passerà all'Anas per un collaudo tecnico-amministrativo necessario perchè il cavalcavia passa sopra all'Autostrada: l'accordo ha visto coinvolti infatti il Consorzio Macrolotto 2, a cui competeva la progettazione e la costruzione,la società Autostrade e il Comune. Tra un mese circa quindi l'opera sarà tecnicamente pronta, ma per l'apertura al transito è necessario il nullaosta di Anas.
Comprendendo anche il ponte la nuova strada che collega il prolungamento di viale della Repubblica con la zona industriale è lunga circa un chilometro e mezzo e il costo è stato di 10 milioni di euro, a carico degli investitori privati del Consorzio Macrolotto ma come scomputo degli oneri di urbanizzazione secondaria che avrebbero dovuto versare al Comune. Il cavalcavia è stato costruito con una tecnologia all'avanguardia di cui c'è un solo altro esempio in Toscana e che ha permesso una veloce costruzione, basandosi su travi a cassone completate e precompresse in opera. L'infrastruttura rappresenta inoltre l'unico ponte realizzato da privati sull'A11. La pista ciclabile partirà da viale Berlinguer dalla parte del parcheggio dei centri commerciali che si affacciano sulla strada, passerà sopra il nuovo ponte e si imbucherà poi in un sottopasso realizzato sotto il terrapieno per arrivare nella zona commerciale del Macrolotto 2: «La Commissione ha seguito con attenzione l'evolversi dei lavori di quest'opera viaria che rappresenta un tassello importante della viabilità cittadina - dice Luca Roti - Collega infatti direttamente il casello autostradale di Prato est con le aziende del Macrolotto e con l'Asse delle industrie. Il completamento avverrà con il sottopasso sulla Declassata all'altezza della Questura, che darà continuità e fluidità al sistema viario. Resta da risolvere il nodo della zona del Soccorso e del collegamento tra via Marx e via Nenni». «Si tratta di un'opera attesa e di vitale importanza - aggiunge l'assessore Carlesi - perchè permetterà un collegamento da nord a sud evitando l'attraversamento di centri abitati come le Badie, Grignano e Cafaggio e di alleggerire via Roma»."
522,http://comunicati.comune.prato.it/generali/?action=dettaglio&comunicato=14200500000522,27/05/2005,12:13,"Pubblico Impiego","Il Comune assume 41 operatori per servizi scolastici","Contratti di lavoro a tempo determinato","Le domande da 30 maggio al 6 giugno","Il Comune di Prato assumerà a tempo determinato 41 operatori da destinare ai servizi scolastici: 17 saranno assunti a tempo pieno, 24 a part time. Tutti saranno inquadrati nella categoria B, posizione economica 1, con il profilo professionale di addetto ai servizi scolastici. Il Comune, nella richiesta di assunzione presentata  al Centro per l’Impiego della Provincia di Prato, specifica che 10 operatori a tempo pieno e 8 part time  saranno assegnati ai Servizi Educativi per l’Infanzia G.O. Infanzia Materna dalla data indicata nel singolo contratto individuale di lavoro fino al 30 giugno 2006; 7 operatori a tempo pieno e 16 a tempo parziale saranno, invece, assegnati ai Servizi Educativi per l’Infanzia G.O. Asilo Nido dalla data indicata nel singolo contratto individuale di lavoro e fino al 14 luglio 2006.
Le persone avviate a selezione dovranno essere in possesso dei seguenti requisiti: età non inferiore ai 18 anni; scuola dell’obbligo: licenza elementare se conseguita anteriormente al 1962 oppure licenza media inferiore se conseguita successivamente; idoneità fisica all’impiego. Il certificato di sana e robusta costituzione fisica deve essere posseduto dai candidati utilmente collocati in graduatoria entro la data di entrata in servizio, pena la mancata stipula del contratto individuale di lavoro.
Le persone utilmente collocate in graduatoria saranno invitate per la prova di idoneità alle mansioni connesse al profilo professionale presumibilmente nei giorni compresi tra il 5 ed il 7 settembre 2005.
Gli interessati potranno prendere integrale visione del bando ed effettuare la prenotazione da lunedì 30 maggio  a lunedì 6 giugno 2005 presso il Centro per l'impiego e le Anagrafi del lavoro.

INDIRIZZI
Centro per l’Impiego FIL S.p.A., Via Valentini 7 Prato
Circoscrizione Prato Nord via VII Marzo 15 Prato
Circoscrizione Prato Est Via A. De Gasperi 67 Prato
Circoscrizione Prato Sud Via della Badie 130 Prato
Circoscrizione Prato Ovest Via Leoncavallo 35 Prato
Anagrafe del Lavoro Comune di Montemurlo Via Toscanini 1 Montemurlo
Anagrafe del Lavoro Comune di Vaiano Piazza del Comune 4 Vaiano
Anagrafe del Lavoro Comune di Vernio Piazza del Comune 20 Vernio
Anagrafe del Lavoro Comune di Cantagallo Via S. Lorenzo 14 – Loc. Usella – Cantagallo
Anagrafe del Lavoro Comune di Poggio a Caiano Via Cancellieri 4 Poggio a Caiano
Anagrafe del Lavoro Comune di Carmignano Piazza Matteotti 1 Carmignano


































"
523,http://comunicati.comune.prato.it/generali/?action=dettaglio&comunicato=14200500000523,27/05/2005,12:50,"Pubblico Impiego","Il Comune assume  tre cuochi","Con un contratto a tempo determinato","Le domande dal 30 maggio al 6 giugno","Il Comune di Prato ha fatto richiesta al Centro per l’Impiego della Provincia di Prato per l’assunzione a tempo determinato di 3 cuochi da assegnare alle cucine comunali. Saranno inquadrati nella categoria B, posizione economica 1), con orario a tempo pieno: due cuochi saranno assunti a partire dal 15 o dal 19 settembre, mentre per il terzo cuoco l'assunzione partirà dal 1° dicembre prossimo. La conclusione del contratto di lavoro per tutti e tre è prevsita per il 30 giugno 2006.
REQUISITI
Le persone avviate a selezione dovranno essere in possesso dei seguenti requisiti:
età non inferiore ai 18 anni; scuola dell’obbligo: licenza elementare se conseguita anteriormente al 1962 ovvero   licenza di scuola media inferiore e qualifica di cuoco, oppure diploma di qualifica di addetto ai servizi di cucina rilasciato dagli Istituti professionali alberghieri; idoneità fisica all’impiego. Il certificato di sana e robusta costituzione fisica deve essere posseduto dai candidati utilmente collocati in graduatoria entro la data di entrata in servizio, pena la mancata stipula del contratto individuale di lavoro.
Le persone utilmente collocate in graduatoria saranno invitate per la prova di idoneità alle mansioni connesse al profilo professionale presumibilmente il 12 settembre prossimo presso l’asilo nido San Vincenzo.
Questo avviso sarà pubblicato a partire da lunedì 30 maggio 2005. Gli interessati potranno prendere integrale visione del bando ed effettuare la prenotazione da lunedì 30 maggio a lunedì 6 giugno prossimo presso il Centro per l'impiego o le Anagrafi del lavoro.
"
524,http://comunicati.comune.prato.it/generali/?action=dettaglio&comunicato=14200500000524,26/05/2005,16:37,Bilancio,"Un bilancio in salute per Gida","Esito positivo per l'analisi del consuntivo alla Commissione 2","Erano presenti anche il direttore generale Montaini e la responsabile amministrativa Marzia Stefani","Una società in salute che ha aumentato il proprio capitale fino 120mila euro e che ha raggiunto i propri obiettivi strategici con alta qualità dei servizi resi ai costi più bassi: il bilancio consuntivo della Gida ha passato l'esame della Commissione consiliare Programmazione ed organizzazione, presieduta da Massimo Bartoloni, che ieri si è riunita per dar via a un programma conoscitivo della situazione delle società partecipate del Comune che è stato inaugurato con la Gida e che proseguirà con Consiag, Publiacqua e Asm. Erano presenti anche il direttore generale della società Carlo Montaini e la responsabile amministrativa Marzia Stefani. Oltre all'illustrazione dei dati contabili, che hanno rivelato una crescita dall'iniziale capitale sociale di 200 milioni delle vecchie lire ai 240 attuali, divisi in 56.304 euro per il Comune, 54.096 per l'Ui e 9600 per il Consiag, è stato espresso un generale apprezzamento anche da parte dell'opposizione per la politica attuata da Gida fin dalla sua costituzione, nel 1981, per la salvaguardia dell'acqua di falda, un'intuizione rivelatasi importante soprattutto ai giorni nostri, e per la gestione e la depurazione delle acque reflue civili ed industriali, lo smaltimento dei fanghi residui e il trattamento dei liquami. Consiag è entrato l'anno scorso nella partecipata con l'8% delle quote, mentre il Comune mantiene il 46,92% e l’Unione Industriale il 45,08. Sono stati illustrati da Montaini anche gli interventi realizzati negli ultimi due anni al depuratore del Calice, che hanno permesso di realizzare un piano aziendale che ha aumentato la concorrenzialità e la qualità dei servizi Gida ai costi più bassi della Toscana e non solo. La tariffa di depurazione industriale di 0,5634 euro è stata mantenuta infatti invariata dal 2001. Il principio su cui si basa il funzionamento dell’impianto di depurazione di Calice è analogo a quello di Baciacavallo anche se qui viene trattata una quantità inferiore di acque reflue: circa 40 mila mc al giorno contro i 130 mila mc di Baciacavallo.
I liquami, provenienti dagli usi civili e industriali della zona Ovest di Prato e del Comune di Montemurlo, giungono nella parte nord dell’impianto, quella più vicina all’asse autostradale della AII, dove vengono grigliate prima di essere sollevate.
A questo punto vengono trattate con prodotti flocculanti prima di essere sottoposte al trattamento biologico a fanghi attivi.
Dopo un’ulteriore sedimentazione le acque vengono reimmesse nel sistema di superficie attraverso un affluente del torrente Calice.
All’interno dell’area di depurazione del Calice è in attività un impianto per il trattamento dei percolati e dei liquami provenienti da fosse settiche.
L’impianto è in grado di smaltire la produzione dell’intera provincia di Prato oltre a ricevere i percolati provenienti da discariche di rifiuti solidi. 
L'accordo di programma per la tutela delle risorse idriche del Medio Valdarno e degli acquiferi di Prato e Pistoia firmato l'anno scorso a Roma permetterà alla società di estendere a Montemurlo l'acquedotto industriale, di costruire un nuovo impianto di affinamento dei reflui di Baciacavallo in grado di fornire in fasi successive 2, 4 e 6 milioni di metri cubi di acqua industriale che sarà distribuita alle aziende tessili attraverso l'acquedotto industriale di Prato, di collegare l'impianto di Baciacavallo alla rete dell'acquedotto industriale e delle fognature delle industrie tessili di Campi Bisenzio, di fornire attraverso il Calice di circa 5 milioni di metri cubi l'attività florovivaisyica in accordo con la Provincia di Pistoia e di adeguare il depuratore di Cantagallo in fase di progettazione esecutiva per migliorare la qualità delle acque del Bisenzio."
525,http://comunicati.comune.prato.it/generali/?action=dettaglio&comunicato=14200500000525,26/05/2005,13:25,Circoscrizioni,"Ovest, Favole e Fiabe del sabato mattina","Alla biblioteca  decentrata della Circoscrizione Ovest","Sabato 28 maggio dalle 10 alle 12  in via Isidoro Del Lungo, 12","La biblioteca decentrata della Circoscrizone Ovest ha organizzato un calendario di incontri di lettura animata per bambini e genitori, a cura della cooperativa «Compagnia di Linus», che si svolgeranno il sabato mattina dalle 10 alle 12 nella sede della biblioteca di Galciana in via Isidoro Del Lungo 12. 
Il primo appuntamento sarà sabato prossimo 28 maggio all'insegna di «Un pizzico di magia».
"
526,http://comunicati.comune.prato.it/generali/?action=dettaglio&comunicato=14200500000526,26/05/2005,14:46,Infanzia,"Premiata la prima colazione delle scuole pratesi","Alle Cascine di Tavola domani venerdì 27","Il progetto è stato ideato dalle diestiste della refezione del Comune di Prato","Una sana prima colazione e un leggero spuntino a metà mattina: abituare i bambini a seguire questa semplice regola alimentare non è scontato ma vale la pena provare. Lo hanno fatto le dietiste della refezione scolastica del Comune con il progetto “Più rendimento e più  attenzione con una buona ricreazione”, rivolto agli alunni della scuola materna ed elementare del territorio pratese  e alle loro famiglie, che sarà premiato domani mattina (venerdì 27 maggio), alle Cascine di Tavola, nella manifestazione «Buono da mangiare», il premio istituito dalla Consulta nazionale Ds «Infanzia e adoloscenza Gianni Rodari».
Alla manifestazione che avrà inizio alle 10,30 porterà il proprio saluto anche il sindaco Marco Romagnoli."
527,http://comunicati.comune.prato.it/generali/?action=dettaglio&comunicato=14200500000527,26/05/2005,15:46,Giunta,"«C'è unità di intenti fra le due amministrazioni»","Incontro fra gli esecutivi di Provincia e Comune","Il presidente Logli e il sindaco Romagnoli definiscono le «strategie per lo sviluppo»","“Le giunte della Provincia e del Comune di Prato rilanciano con determinazione il patto di Governo, l’unità d’intenti e di programmi su cui si fondano l’impegno del presidente della Provincia e del sindaco con i pratesi”. Si apre così il documento con cui il presidente della Provincia, Massimo Logli, e il sindaco di Prato, Marco Romagnoli, hanno concluso, a Palazzo Banci Buonamici, la mattinata di lavoro che ha visto protagoniste le loro due giunte. A circa un anno dal loro insediamento Logli, Romagnoli e le loro squadre sono impegnate per “rafforzare il processo di programmazione concertata” e fronteggia-re con sempre maggiore efficacia la complessa fase di trasformazione e difficoltà che attraversa il tessuto sociale ed economico locale.
Quello con gli amministratori del  Comune capoluogo costituisce per la Provincia il momento più rilevante del confronto avviato con tutti i Comuni del territorio. “Stamani c’è stato un dialogo a tutto campo – ha commentato Logli – la scelta consolidare la concertazione si rende sempre più funzionale anche a rafforzare la presenza di Prato sui tavoli regionali e nazionali e ottenere le attenzioni che il distretto si merita” .              
“Prato non può fare tutto da sé – ha sottolineato il sindaco Romagnoli - le questioni dello sviluppo del nostro sistema territoriale devono avere l’attenzione di altri livelli istituzionali, all’interno di un dialogo e di rapporti di collaborazione che coinvolgano l’Europa, il governo nazionale e la Regione”. 
L’impegno è quello di mettere in sintonia il Piano generale di sviluppo della Provincia di Prato e il Piano strategico della città di Prato e di incoraggiare nuovi investimenti privati. ”Facendo leva sulle potenzialità e le risorse dell’area, pur all’interno di una grave situazione del Paese e di politiche governative che penalizzano fortemente gli enti locali, occorre creare le condizioni per aprire una nuova stagione di investimenti – si afferma nel documento - Oltre all’impegno dei governi locali sarà necessario mobilitare gli investimenti dei privati nell’industria e nei nuovi settori di potenziale sviluppo”. 
Cinque le priorità d’azione individuate da  Provincia e Comune di Prato. Si comincia con il potenziamento del sistema infrastrutturale e la creazione di un nuovo sistema di collegamenti fra Firenze-Prato– Pistoia che veda come perno la  metropolitana veloce. C’è poi la riorganizzazione delle funzioni territoriali, a livello metropolitano e a livello di-strettuale, con l’obiettivo di attrarre nuovi investimenti produttivi, anche su settori di diversificazione. Un capitolo è dedicato alle politiche energetiche per ridurre l’inquinamento ambientale e i costi per le famiglie e le aziende. Nelle strategie di Provincia e Comune si aggiungono poi la valorizzazione delle risorse culturali, storiche e artistiche anche in funzione dello sviluppo turistico e la creazione di strutture avanzate per la ricerca e l’innovazione, anche con programmi di sviluppo dell’Università nel territorio pratese. 
Tra i progetti messi in evidenza  nel documento c’è la creazione del nuovo asse direzionale lungo la Declassata, la nascita di un Centro di ricerca che sostenga le attività di innovazione e di modernizzazione nel territorio, la creazione di un centro espositivo nell’area ex Banci. Le due giunte sono pronte a definire al più presto modalità e tempi, al completamento del ciclo dei rifiuti: hanno stabilito di portare all’attenzione dei rispettivi Consigli uno schema di valutazione (una griglia di 25 punti) e l’aggiornamento dei dati ormai disponibili, per poter in tempi brevi individuare i siti più idonei per la definizione del piano complessivo di gestione dei rifiuti.   


*Comunicato congiunto degli Uffici stampa di Provincia e Comune di Prato 

"
528,http://comunicati.comune.prato.it/generali/?action=dettaglio&comunicato=14200500000528,26/05/2005,16:36,Scuola,"Riapre il cantiere del Nuovo Marconi","Comune e Provincia attuano l'accordo di programma","Un investimento di circa 9 milioni e 300 mila euro, più di 6,5 da parte del Comune","Il presidente della Provincia di Prato Massimo Logli  e il sindaco Marco Romagnoli, a margine della seduta comune delle giunte dei due Enti, hanno sottoscritto stamani anche l’atto che dà il via libera al completamento del nuovo istituto Marconi in via Galcianese. Un intervento che complessivamente impegna i due enti con circa 9 milioni e 300 mila euro (6 milioni e 755 del Comune e gli altri della Provincia) e vede la Provincia nel ruolo di stazione appaltante. Soddisfatti gli assessori ai Lavori pubblici dei due enti, Maria Luisa Favi ed Enrico Giardi. “Grazie ad un impegno fortemente sinergico, riusciamo a dare una risposta definitiva su una delle questioni di edilizia scolastica più problematiche degli ultimi anni. Un istituto che ha un ruolo rilevante nel sistema dell’offerta formativa pratese avrà la sede adeguata”, sottolineano i due assessori, che hanno seguito la definizione dell’intesa. 
L’edificio, la cui progettazione è stata seguita dal Comune di Prato, verrà realizzato nell’area di via Galcianese su due piani più un piano interrato. All’interno sono previsti 11 spazi per uffici, 11 aule normali, 4 aule speciali, 4 grandi laboratori, 1 sala biblioteca, 1 sala insegnanti oltre 4 grandi locali archivio e servizi vari. Il progetto si caratterizza per la presenza di  porticati esterni, passerelle esterne (al primo piano) e ampie vetrate. 
Intanto è in via di completamento il cosidetto corpo officine dello stesso istituto (16 aule e 4 laboratori) che vede il Comune impegnato con 526 mila euro e la Provincia con due milioni e 107. In questo caso la stazione appaltante è il Comune di Prato. 
La Provincia realizzerà nella stessa area, a servizio dell’Istituto Marconi, anche un impianto sportivo polivalente, dotato di tribune con possibilità di ospitare circa 900 spettatori. Sarà dotato di zona bar/ristorante, 2 palestre accessorie, 4 uffici, 2 depositi, 6 spogliatoi e altri locali tecnici. L’impegno economico è di circa 2 milioni e 500 mila eu-ro.  
Stamani le due amministrazioni hanno sottoscritto anche il verbale di consegna del nuovo Centro di formazione professionale, realizzato nella medesima area di via Galcianese dal Comune di Prato verrà utilizzato dalla Provincia. Un investimento di 6 milioni e 760 mila euro, in gran parte finanziato con fondi comunitari tramite la Regione (circa 5 milioni di euro), con la compartecipazione di Provincia (909 mila euro) e Comune di Prato (965 mila euro).  
Con l’atto sottoscritto stamani, che segna la riapertura del cantiere per il Nuovo Marconi, viene a concludersi una vicenda annosa e si dà attuazione all’accordo di programma intervenuto fra le due Amministrazioni nel 2002. Con il trasferimento del Marconi l'edificio di via Mazzini tornerà nelle disponibilità del Comune di Prato.     


*Comunicato congiunto degli Uffici stampa di Provincia e Comune di Prato"
529,http://comunicati.comune.prato.it/generali/?action=dettaglio&comunicato=14200500000529,26/05/2005,16:53,Urbanistica,"La proprietà è trasferita alla Misericordia","Siglata l'intesa per la sede ex Asm","L'atto prevede l'acquisizione da parte della Provincia dell'immobile di via del Seminario","E’ stata davvero una giornata di conclusione di intese quella di oggi per la Provincia e per il Comune di Prato. Nel pomeriggio, in Palazzo Banci Buonamici, sono stati stipulati gli atti di compravendita riguardanti, rispettivamente, l’immobile ex Asm di via Galcianese (tra Comune di Prato e Arciconfraternita della Misericordia) e gli immobili di via del Seminario con il palazzetto Gori di via Convenevole (in questo caso tra Provincia di Prato e Arciconfraternita della Misericordia). Per le due amministrazioni la conclusione dell’iter apre un ulteriore processo di riqualificazione del centro storico e dell’area di via Galcianese, dove da poco è stato inaugurato il Museo di scienze planetarie ed è in via di completamento il polo scolastico.


*Comunicato congiunto Uffici stampa di Provincia e Comune di Prato"
530,http://comunicati.comune.prato.it/generali/?action=dettaglio&comunicato=14200500000530,27/05/2005,16:28,Ambiente,"La qualità dell'aria protagonista di un convegno","Mercoledì 1° giugno in Comune","La situazione attuale, i provvedimenti e le strategie saranno discussi insieme da Comune, Regione, Provincia, Asl, Arpat ed associazioni","'Qualità dell'aria obiettivi e strategie di miglioramento' è il titolo della giornata di approfondimento sul tema organizzata dall'assessorato all'Ambiente per mercoledì 1° giugno nel Salone consiliare del Comune. Il convegno sarà aperto alle 9.00 dal sindaco Marco Romagnoli e dall'assessore all'Ambiente Camilla Curcio, cui seguiranno gli interventi di Luciano Giovannelli di Arpat sui dati della rete e il trend attuale della qualità dell'aria, di Elisabella Chellini del Centro per lo studio e la prevenzione oncologica sugli effetti sulla salute dell'inquinamento, di Luigi Ricci dell'Asl 4 di Prato sugli effetti sanitari nell'area pratese e di Patrizia Lattarulo di Irpet sui costi sociali legati allo smog. Alle 10.45 la parola passerà a Mario Romanelli della Regione Toscana sui piani e i programmi regionali per il miglioramento della qualità dell'aria, a Rodolfo Pardini, responsabile per le politiche ambientali di Anci Toscana sullo stesso tema, a Sergio Spagnesi, dirigente comunale del Servizio gestione ambientale, sulle misure di prevenzione e riduzione e a Lorenzo Frasconi, dirigente del settore Opere pubbliche, sugli interventi strutturali. Alle 11.45 sarà aperto il dibattito e alle 14.00 dopo la pausa pranzo la tavola rotonda sul tema 'azioni per ridurre l'inquinamento atmosferico nel contesto sociale ed economico della realtà pratese'. Parteciperanno gli assessorati all'Ambiente di Comune, Provincia e Regione, l'assessorato alla Mobilità del Comune, l'Aci, la Camera di Commercio, le associazioni economiche, sindacali ed ambientali. Le conclusioni sono affidate alle 17.00 all'assessore Curcio."
531,http://comunicati.comune.prato.it/generali/?action=dettaglio&comunicato=14200500000531,27/05/2005,13:57,Circoscrizioni,"Centro, inizia il corso di erboristeria in sei lezioni","Il primo incontro lunedì 30 maggio alle ore 21,30","Nei locali della Circoscrizione Centro in viaTintori 62","Lunedì 30 maggio inizia il corso di erboristeria organizzato dalla Circoscrizione Centro in collaborazione con l'associazione Archeosofica.
Il corso, articolato in sei lezioni con cadenza settimanali, si terrà nei locali della Circoscrizione  in via Tintori 62.  
Lo scopo del corso sarà quello di imparare a conoscere da vicino le piante medicinali, le loro virtù terapeutiche, i metodi per riconoscerle, conservarle ed utilizzarle.
Il testo su cui si baserà il corso è il «Piccolo erbario medicinale» di Tommaso Palamidessi, che tratta in particolare 24 piante officinali appartenenti alla flora italica, interessanti perchè sicure, semplici da reperire ed utili per combattere la maggior parte dei disturbi.
Al momento dell'iscrizione i partecipanti riceveranno la dispensa su cui si basano le lezioni teorico-pratiche.
Durante il corso sarà allestito un piccolo laboratorio per la preparazione di infusi, decotti, elisir, sciroppi, tinture e distillati. 
Sono inoltre perviste escursioni nei dintori di Prato per conoscere le piante officinali nel loro habitat naturale.
Per informazioni telefonare ai numeri: 0574/25356 (nei giorni feriali dopo le 21), 320/7266400 e 328/2262146."
532,http://comunicati.comune.prato.it/generali/?action=dettaglio&comunicato=14200500000532,27/05/2005,13:57,Circoscrizioni,"Ovest, «L'alberghino della 66» di Maila Ermini","Il gruppo di teatro della Circoscrizione Ovest presenta","Sabato 28 maggio alle ore 21 al circolo La Libertà di Viaccia.","Domani, sabato 28 maggio alle ore 21 al circolo «La Libertà» di Viaccia il gruppo di teatro della Circoscrizione Ovest presenterà «L'alberghino della 66» (Riserva d’amore) scritto e diretto da Maila Ermini.
La commedia si svolge in una tempestosa notte d’estate, a l’Alberghino: un insolito bizzarro albergo per sole donne. Arrivano gruppi di curiose visitatrici, che affermano di aver scelto quel posto per passare qualche giorno di vacanza al fine di ritrovare se stesse, ferite e deluse dal loro rapporto con gli uomini. Ma tutto cambia quando è palese che all’Alberghino alloggia un giovane uomo capace di amare come nessuno: si scopre che tutte già sapevano di lui, che tutte sono in cerca di quell’amore che nel mondo non riescono a trovare o che magari affermano di non volere più.
Questo è il vero motivo per cui le donne vanno all’Alberghino. In un gioco di finzione, menzogne e sospetti reciproci, le visitatrici inseguono solo quest’ombra d’amore.
"
533,http://comunicati.comune.prato.it/generali/?action=dettaglio&comunicato=14200500000533,27/05/2005,13:58,Circoscrizioni,"Ovest, si riunisce il Consiglio","Lunedì 30 maggio alle ore 21","IN via Isidoro Del Lungo, 12 a Galciana","Lunedi 30 maggio alle ore 21, presso la sede del Centro Civico in via Isidoro Del Lungo a Galciana, si riunirà il Consiglio della Circoscrizione Ovest.  
All'ordine del giorno il piano particolareggiato e il regolamento per la gestione degli impianti di telecomunicazione; il regolamento comunale per la disciplina dello svolgimento dell'attività commerciale sulle aree pubbliche; il regolamento relativo all'imposta comunale sugli immobili e il regolamento generale delle entrate.     "
534,http://comunicati.comune.prato.it/generali/?action=dettaglio&comunicato=14200500000534,27/05/2005,14:15,Appuntamenti,"Genio & Sapori a Villa Demidoff","Il marchio partecipa alla rassegna  Ruralia 2005","In esposizione i tredici prodotti tipici della eno-gastronomia pratese","Dopo la positiva esperienza con la partecipazione alla mostra dell’Artigianato, Genio & Sapori, simbolo del nostro patrimonio eno-gastronomico, prosegue il programma di iniziative e approda nella splendida cornice di Villa Demidoff in occasione di Ruralia 2005. In questo importante parco mediceo, prossimo a Firenze, si svolgerà dal 27 al 29 maggio, l’appuntamento fiorentino, organizzato dalla Provincia di Firenze, giunto alla sua nona edizione. Qualità dei prodotti tipici, qualità dello sviluppo delle nuove tipologie produttive, recupero e valorizzazione delle risorse boschive e faunistico venatorie, queste le tematiche principali dell’iniziativa.
Un’occasione anche per i tredici prodotti tipici pratesi, suggellati dal marchio Genio & Sapori, per farsi conoscere meglio e farsi apprezzare.
Proprio presso lo stand del Comune di Prato, oltre la degustazione e la vendita delle specialità locali, sono programmate (sabato e domenica poMeriggio, ore 16,30) due degustazione guidate a cura del dottor Stefanacci. Un viaggio del gusto fra gli abbinamenti dei vini di Carmignano con alimenti salati come la mortadella pratese o l’assaggio della bozza pratese, impreziosita con un filo d’olio delle colline, per non parlare dei dolci come i biscotti di Prato o gli zuccherini di Vernio e il miele di Castagno. 
L'aspetto più significativo della partecipazione a Ruralia 2005 è dato dal fatto che, come nelle passate edizioni, si prevede un notevole afflusso di persone: lo scorso anno sono state registrate 35000 presenze alla rassegna fiorentina, provenienti da Firenze e dalle province circostanti. L'appuntamento a Villa Demidoff è, al dunque, una interessante vetrina per le produzioni di eccellenza del nostro territorio, contribuendo a diffondere un'immagine completa di Prato: città del tessile ma anche di produzioni tipiche e artigianali. 
Per arrivare a Villa Demidoff bisogna percorrere la Statale bolognese, in prossimità di piazza Libertà, fino a Pratolino.     

 

"
535,http://comunicati.comune.prato.it/generali/?action=dettaglio&comunicato=14200500000535,27/05/2005,16:45,Immigrazione,"«Contratto di soggiorno, la fine di un incubo»","Risposta positiva del Governo ieri all'interpellanza di Lulli","Per gli immigrati già in possesso di permesso di soggiorno valido non è necessaria la garanzia dell'alloggio, basta l'atto dichirativo","Per i lavoratori stranieri già in possesso del permesso di soggiorno è sufficiente una dichiarazione di sussistenza dell'alloggio rispondente ai requisiti di legge da parte del datore di lavoro per il rinnovo del contratto, mentre la garanzia non solo dell'esistenza ma anche dell'abitabilità e dell'idoneità igienico sanitaria è richiesta solo per i nuovi ingressi: ha avuto esito positivo in Parlamento l'interpellanza urgente presentata dall'onorevole Ds Andrea Lulli in seguito all'incontro con gli immigrati, organizzato sabato scorso al Laboratorio del tempo dalle organizzazioni sindacali Cgil-Cisl-Uil, a cui aveva preso parte. L'interrogazione per chiedere la modifica delle norme attuative della Bossi Fini, entrate in vigore lo scorso 25 febbraio, soprattutto per il modello 25, ovvero il contratto di soggiorno, è stata discussa nella seduta di ieri 26 maggio con la presentazione di Alfiero Grandi, responsabile Ds per il lavoro. La risposta è invece arrivata da Grazia Sestini, sottosegretario del Ministero del Lavoro, che ha chiarito il «punto oscuro» degli articoli relativi al contratto di soggiorno che negli ultimi mesi ha provocato tante sospensioni dal lavoro di immigrati e una situazione di tensione che ha fatto mobilitare migliaia di stranieri, il Comune e e le associazioni sindacali e datoriali: il rischio era infatti che si creasse un impasse nel rinnovo dei permessi dii soggiorno in una città, Prato, che ha la percentuale più alta in Italia di migranti in rapporto alla popolazione. Il sottosegretario ha specificato che «nella modulistica ufficiale, attualmente in corso di predisposizione e che dovrà essere approvata con decreto interministeriale per essere adottata dagli sportelli unici dell'immigrazione, nell'ipotesi in cui la richiesta di assunzione non riguardi i «primi ingressi» dall'estero dei lavoratori stranieri, bensì si riferisca a lavoratori stranieri già in possesso di permesso di soggiorno in corso di validità, con i quali deve essere stipulato un nuovo contratto di soggiorno (per variazioni del rapporto di lavoro o rinnovo del contratto di lavoro), debba ritenersi sufficiente una dichiarazione da parte del datore di lavoro di sussistenza della sistemazione alloggiativa, rispondente ai requisiti di legge, con indicazione della sua esatta ubicazione, fermo restando l'obbligo in capo al datore di lavoro di garantire l'alloggio ove non esistente.  L'impegno del datore di lavoro relativo alla sistemazione alloggiativa del lavoratore si configura come una garanzia sussidiaria, che è soddisfatta con la dimostrazione dell'esistenza di un alloggio idoneo.  L'impegno del datore di lavoro si sostanzia di un contenuto obbligatorio solo nell'ipotesi in cui il lavoratore straniero non disponga di un alloggio. In tale caso, grava sul datore di lavoro l'obbligo di individuare una sistemazione alloggiativa idonea, con facoltà di rivalersi delle spese eventualmente sostenute, trattenendo dalla retribuzione mensile una somma pari ad un terzo del suo importo netto. Non si fa luogo alla decurtazione solo con riferimento a quei rapporti di lavoro per i quali il corrispondente contratto collettivo nazionale di lavoro fissa il trattamento economico, presupponendo che il lavoratore fruisca di un alloggio messo a disposizione dal datore stesso». 
Possono quindi stare più tranquilli sia i lavoratori stranieri, che temevano lo spettro del licenziamento e del mancato rinnovo del permesso di soggiorno, sia i datori di lavoro, che nutrivano molte perplessità sull'obbligo di garantire un'abitazione che non hanno titolo per controllare: «E' la liberazione da un incubo - dice l'assessore Frattani, che da varie settimane ha concentrato l'attività dei suoi Uffici e del Centro servizi per l'immigrazione sulla risoluzione del problema coinvolgendo sindacati e categorie economiche - La pressione che abbiamo fatto sul Governo ha portato al chiarimento definitivo della questione, che va nel senso che noi avevamo indicato, cioè la sostituzione della garanzia con la dichiarazione di sussistenza. Il risultato raggiunto è frutto della collaborazione istituzionale che ha visto coinvolto tutto il distretto. E' la dimostrazione che quando c'è la mobilitazione dei lavoratori oltre alla concertazione delle istituzioni le soluzioni si ottengono. Ringrazio l'onorevole Lulli per aver portato in Parlamento le istanze che ha raccolto nell'assemblea con i migranti e tutti coloro che si sono mobilitati con noi». «Speriamo che adesso il Governo dia seguito a quanto detto in Parlamento ed agisca di conseguenza - afferma l'onorevole Lulli - La Bossi Fini ha dimostrato di essere una legge malformulata e contraddittoria che crea ingovernabilità ed effetti incredibili e pericolosi, favorendo il riemergere oltre che dell''economia nera' e del lavoro nero anche della clandestinità di ritorno e di tensioni sociali». 
In Parlamento è stato precisato inoltre che per quanto concerne l'impegno al pagamento da parte del datore di lavoro delle spese di rientro del dipendente straniero nel paese di provenienza, è dovuto se si riferisce ad un impegno nei confronti dello Stato quando ricorre un rimpatrio definitivo per espulsione. Nell'interpellanza urgente il Governo è stato comunque sollecitato ad aprire un tavolo di ascolto nei confronti di tutti i soggetti interessati, a partire dai rappresentanti degli immigrati.


"
536,http://comunicati.comune.prato.it/generali/?action=dettaglio&comunicato=14200500000536,27/05/2005,15:00,Mobilità,"Ripartono gli autovelox su Declassata e Tangenziale","Da metà della prossima settimana","Il ministero dei Trasporti omologa le apparecchiature installate dal Comune","Saranno riattivati da metà della prossima settimana gli autevolox, sulla Declassata e Tangenziale, disattivati mesi fa, in attesa del parere del ministero delle Infrastrutture e Trasporti sulla loro omologazione. Una lunga vicenda, ora conclusasi, con l'emanazione da parte dello stesso ministero di un nuovo decreto che promuove il tipo di apparecchi, per la rilevazione della velocità, che il Comune aveva installato sulle due più importanti arterie urbane.
La decisione di riattivare gli autovelox, d'intesa con la Prefettura, è stata presa dall'assessorato alla Mobilità, che ha dato mandato al comando dei Vigili urbani di rimettere in funzione l'apparecchiatura, a partire (giorno più giorno meno) dalla settimana prossima.
Sono tre gli autovelox che rientranno in funzione: due sulla Declassata, uno sullo Tangenziale.
Nel decreto ministeriale si specifica, fra le altre cose, che la sezione del Consiglio superiore dei Lavori pubblici «ha espresso parere favorevole all'approvazione del dispositivo denominato 'Autovelox 105 SE' (è il tipo installato dal Comune ndt), senza necessità di modifiche e adattamenti». Il decreto stabilisce altresì che «può essere gestito dall'operatore di polizia presente sul posto», ma anche «impiegato per il rilevamento della velocità in modalità automatica, senza la presenza dell'organo di polizia», che poi era il vero nodo, più dell'omologazione, che sollevò dubbi e richieste di pareri circa la liceità del suo impiego.
Solo limite: impostare preventivamente la soglia di velocità.   "
537,http://comunicati.comune.prato.it/generali/?action=dettaglio&comunicato=14200500000537,27/05/2005,17:20,Scuola,"'Mandàla', tre giorni di danza ispirati al Tibet","Sono oltre 900 i ragazzi coinvolti dal Trofeo città di Prato","Il progetto è dedicato alla memoria di Sergio Faggi dell'associazione sportiva e il ricavato sarà devoluto per la lotta contro il cancro","L'anfiteatro di Santa Lucia farà da cornice a tre giorni di danza e arti espressive interpretate da oltre 900 ragazzi: da lunedì 30 maggio a mercoledì 1° giugno alle 21.30 sarà presentato 'Mandàla', spettacolo conclusivo del progetto Teen square, erede di Gymgiocando, inaugurato quest'anno dal Trofeo città di Prato in collaborazione con l'assessorato allo Sport e con le rappresentanze delle scuole pratesi, dalle elementari alle superiori. L'iniziativa si ispira ai mandàla da cui trae il nome, ovvero i disegni tibetani che esprimono concetti filosofici, su cui i ragazzi a diversi livelli hanno elaborato in classe delle coreografie durante il corso dell'anno scolastico con l'aiuto di insegnanti di danza e arti espressive, hip hop e balli orientali. Il progetto, che avvia il primo anno di vita di Teen square, è dedicato a Sergio Faggi, collaboratore dell'associazione sportiva Trofeo città di Prato, scomparso prematuramente nel gennaio scorso. In sua memoria il ricavato delle tre serate, con contributo libero, sarà devoluto all'associazione Sandro Pitigliani di Prato per la lotta contro i tumori."
538,http://comunicati.comune.prato.it/generali/?action=dettaglio&comunicato=14200500000538,27/05/2005,17:34,Sociale,"Agli sgoccioli il termine dei contributi per l'affitto","C'è tempo fino al 31 maggio per presentare le domande","Sul sito internet  del Comune il modulo per la richiesta  il bando","Ultimi giorni per presentare la domanda di contributo per l'affitto per il 2005, il cui termine scade martedì 31 maggio: possono richiedere il beneficio tutti coloro che sono residenti nel Comune di Prato e che siano titolari di un contratto di affitto regolarmente registrato di un alloggio usato come abitazione principale. Il modulo con la richiesta, scaricabile come il bando dal sito del Comune all'indirizzo www.comune.prato.it, deve essere presentato  all'Ufficio Protocollo di piazza del Pesce 9, oppure spedito a mezzo raccomandata A.R.(in tal caso farà fede il timbro postale). La graduatoria provvisoria verrà affissa all'Albo Pretorio dal 10 al 24 giugno: in tale periodo è possibile presentare ricorso contro il provvedimento che stabilisce la posizione nella graduatoria provvisoria. 
La graduatoria definitiva sarà disponibile dal 15 settembre. Per ulteriori informazioni ci si potrà rivolgere all'Urp multiente di Corso Mazzoni 1, 
 0574 616096,  numero verde 800058850, urpmultiente@po-net.prato.it, o anche ai  Servizi sociali di via Migliorati 1/a, 0574 615419.
"
539,http://comunicati.comune.prato.it/generali/?action=dettaglio&comunicato=14200500000539,27/05/2005,17:48,Viabilità,"Chiusure al traffico per la gara 'Da piazza a piazza'","Il 29 maggio dalle 8.00 alle 18.00",,"Domenica 29 maggio si correrà la gara ciclistica 'Da piazza a piazza': per permetterne lo svolgimento nella fascia oraria tra le 8.00 e le 18.00 saranno chiuse al traffico limitatamente al passaggio della competizione sportiva piazza Duomo, via Magnolfi, via Cavallotti, viale Galilei, via Targetti, via Mozza sul Gorone, via del Cilianuzzo, via Medaglie d'oro, via Liliana Rossi, viale Fratelli Cervi, via Montalese, via Melis, via di Canneto e la pista ciclabile Coppi nel tratto compreso tra via di Canneto ed il Ponte Datini.

"
540,http://comunicati.comune.prato.it/generali/?action=dettaglio&comunicato=14200500000540,28/05/2005,12:58,Pace,"Il Comune entra nella presidenza","Assemblea del Coordinamento Enti locali per i diritti umani","L'assessore Mazzoni riomarca l'impegno di Prato, che produrrà le 'white bands' della campagna Onu contro la miseria","Il Comune di Prato è entrato a far parte della presidenza del Coordinamento nazionale Enti locali per la pace e i diritti umani. L'inserimento del Comune nell'organismo che ha il compito di gestire le attività del Coordinamento è avvenuto al termine dell'ottava assemblea nazionale, che ha approvato anche il programma 2006-2007, svoltasi a Milano, nella Sala del Consiglio della Provincia, cui ha preso parte l'assessore con delega alla pace Andrea Mazzoni.
Al Coordinamento nazionale Enti locali per la pace e i diritti umani aderiscono circa 600 fra Comuni, Province e Regioni. 
Nella due giorni di lavori l'Assemblea ha affrontato numerosi temi relativi al ruolo e all’iniziativa delle amministrazioni locali per diffondere e affermare una politica di pace, a partire dalle esperienze delle diverse comunità territoriali. 
L'assessore Andrea Mazzoni è intervenuto nella sessione dedicata alla campagna Onu “No excuse 2015” contro la miseria, che ha visto in primo luogo il contributo di Eveline Erfkens, delegata da Kofi Annan a coordinare la campagna medesima. Com’è noto, nel summit del Millennio svoltosi all’Onu nel 2000, 189 capi di Stato e di governo adottarono all’unanimità una sorta di patto per lo sviluppo, la pace e la giustizia nel mondo, con l’impegno ad eliminare entro il 2015 la povertà estrema e la fame. 
IL 2005 vedrà, in questo ambito, appuntamenti importanti: il G8 di luglio sulla povertà e a settembre il vertice dei capi di Stato di tutto il mondo, presso l’Onu, per una prima verifica - a cinque anni di distanza – sull’andamento delle azioni relative agli obiettivi di sviluppo del Millennio (anche per questo la Marcia per la pace Perugia – Assisi sarà anticipata all’11 settembre, cioè poco prima del summit di New York).
Proprio per promuovere la campagna “2015 No excuse” contro la povertà, il Coordinamento nazionale Enti locali per la pace e i diritti umani ha chiesto a Prato di impegnarsi nella realizzazione di un milione di “White bands”, strisce di stoffa bianche con sovrimpressa la scritta “Stop alla povertà”, destinate a diventare l’oggetto – simbolo della campagna stessa. Nel suo intervento l’assessore Andrea Mazzoni, presentando fra l’altro le numerose iniziative per la pace e la solidarietà internazionale che vedono protagonista Prato, dalla Palestina al Kossovo, dai progetti educativi e culturali ai gemellaggi, ha rimarcato come all’input dell’Amministrazione comunale abbia corrisposto - secondo le migliori tradizioni della città - l’impegno di una rete di imprese per la realizzazione delle strisce che, una volta indossate, serviranno a veicolare in Italia e oltre, un chiaro messaggio di pace e di solidarietà.

 


"
541,http://comunicati.comune.prato.it/generali/?action=dettaglio&comunicato=14200500000541,30/05/2005,14:56,Finanze,"Cambia Tosap per esercizi in centro","Domani i regolamenti finanziari in Consiglio","La modifica illustrata dall'assessore Bencini a commercianti e in commissione","Approvazione, domani pomeriggio in Consiglio comunale, dei regolamenti di Ici, Tosap, pubblicità e il regolamento generale per le entrate. Una delle novità riguarda la Tosap: col regolamento, che sarà discusso in Consiglio, cessa l'esenzione per gli esercizi pubblici del centro storico che, fuori dai loro locali, piazzano pedane e tavolini. «L'impegno per il centro storico - ha dichiarato l'assessore nel presentare il provvedimento in commissione consiliare -non viene meno. Solo che era mascherato dall'esenzione, ed invece intendiamo investire nella parte antica della città».
Bencini, in mattinata, ha infatti incontrato i rappresentanti delle associazioni dei commercianti ed ha loro spiegato «che il venir meno dell'esenzione non comporta maggior introiti per il Bilancio perchè le somme che entreranno nelle casse comunali saranno reinvestite direttamente nel centro città». In altre parole, attraverso un bando, il maggior gettito  Tosap tornerà a favore degli esercizi pubblici per rendere più accogliente il centro città. Un'operazione, fra l'altro, che non comporta nessun aggravio per il Bilancio, visto che la previsione 2005 non contemplava la modifica al regolamento.
Bencini ha anche precisato che in questo modo si eguagliano tutti i pubblici esercizi, in tutto il territorio comunale, come avviene in tutte le città, poichè l'esenzione riguardava solo quelli situati nel centro storico. "
542,http://comunicati.comune.prato.it/generali/?action=dettaglio&comunicato=14200500000542,30/05/2005,16:07,Appuntamenti,"Ricordata la strage di Capaci","Con una cerimonia in piazza Falcone e Borsellino","Il sindaco depone una corona di fiori alla lapide che ricorda i due magistrati","«Non ci si può limitare alla sola repressione, occorre suscitare l'antimafia sociale, destare il risveglio delle coscienze», è stato questo il passaggio principale dell'orazione ufficiale del sostituto procuratore della Repubblica Gaetano Paci alla cerimonia per ricordare la strage di Capaci, svoltasi stamani in piazza «Falcone e Borsellino». 
Il sindaco Marco Romagnoli ha deposto una corona di fiori, insieme al presidente pratese della fondazione «Falcone e Borsellino» Enzo Picardi, allo stesso sostiituto procuratore Gaetano Paci e all'on. Beatrice Magnolfi, alla lapide che ricorda il sacrificio di Giovanni Falcone e Paolo Bosellino, uccisi tredici anni orsono in due attentati mafiosi, a distanza di 57 giorni l'uno dall'altro.
Davanti al presidente del Tribunale Salvatore Palazzo e al procuratore della Repubblica Beniamino Deidda, al vicario della diocesi don Eligio Francioni, al vice prefetto Silvestri Grandesso, ai Gonfaloni della Provincia e dei Comuni pratesi, ai vertici delle Forze dell'ordine, il sindaco ha ricordato la sfida mortale della mafia con gli attentati e gli omicidi eccellenti del 1992, e come allora «si saldò attorno alle istituzioni e agli uomini impegnati sul fronte antimafia la società civile».
«Oggi - ha aggiunto il sindaco - si parla poco di mafia. Ma non perchè sia scomparsa. In realtà ho la sensazione che settori della politica siano in qualche modo siano propensi a considerare la legalità un ostacolo, invece che il luogo dove si forma la convivenza civile».      "
543,http://comunicati.comune.prato.it/generali/?action=dettaglio&comunicato=14200500000543,30/05/2005,16:22,Cultura,"Sguardi paralleli su Malaparte","Mercoledì 1° giugno alle 17.00 alla Lazzerini","Le relazioni di due studiosi malapartiani di chiara fama al centro dell'incontro dibattito sull'editoria e la ricerca in Italia e Germania","Curzio Malaparte sarà il protagonista della conferenza che la biblioteca comunale Lazzerini e l'assessorato alla Cultura hanno voluto dedicare al poliedrico autore pratese per analizzare quali aspetti della sua opera vengano affrontati oggi dall'editoria italiana. Il titolo dell'incontro, che si svolgerà mercoledì 1° giugno alle 17.00 nella sala conferenze della biblioteca, è 'Ancora Malaparte: editoria italiana e ricerca in Germania, sguardi paralleli'. La biblioteca ha colto l'occasione di avere tra i relatori gli studiosi malapartiani Marino Biondi, che parlerà degli italiani in pace e in guerra nelle tematiche dello scrittore, e Sabine Witt, di passaggio a Prato dalla Germania, che che parlerà degli approfondimenti fatti nel suo paese su Malaparte. Introdurranno le relazioni e il dibattito che seguirà l'assessore alla Cultura Andrea Mazzoni e il direttore della Lazzerini Franco Neri."
544,http://comunicati.comune.prato.it/generali/?action=dettaglio&comunicato=14200500000544,30/05/2005,17:17,Appuntamenti,"Di piazza in piazza, festa del commercio e dell'artigianato","Tanti appuntamenti  in centro fino ad ottobre","Prosegue con successo la manifestazione dell'assessorato allo Sviluppo economico in collaborazione con le associazioni di categoria","Strade e piazze che con l'arrivo della bella stagione si trasformano in botteghe del gusto, di sapori e tradizioni facendo del centro storico un villaggio di creatività: proseguono con successo e partecipazione le iniziative del vasto programma di 'Di piazza in piazza', festa del commercio e dell'artigianato che si articola in vari appuntamenti cominciati a maggio con la Fierucola delle erbe, le Bancarelle di via Magnolfi e la Festa dell'ambulante, tenutasi proprio ieri da viale Piave a piazza S. Francesco. Ad organizzare la manifestazione è l'assessorato allo Sviluppo economico, che insieme alle associazioni di categoria e ai commercianti ha voluto dare alla gastronomia, la cultura, l'artigianato e le abilità artistiche un palcoscenico speciale.
Le iniziative proseguono a giugno con le Bancarelle di via Magnolfi, il 7 giugno dalle 8.30 alle 19.30, e con la Fierucola d'estate domenica 12 in piazza Buonamici dalle 9.00 alle 19.00 con prodotti biologici, naturali ed artistici. A luglio ogni giovedì sera torna l'ormai collaudato appuntamento con l'apertura prolungata dei negozi fino a mezzanotte con spettacoli ed intrattenimenti per le strade. Domenica 10 luglio apertura domenicale dei negozi. Dopo la pausa d'agosto il cartellone riprenderà con un ricchissimo settembre: il 6 e il 20 con le Bancarelle di via Magnolfi, l'11 con la Fierucola delle Bigonge in piazza Buonamici, C'è pane e pane in piazza del Comune e Sapori e colori in piazza Duomo.
Dal 16 al 18 settembre torna il Mercato internazionale in piazza Domo con 80 operatori stranieri, il 24 e il 25 Florarte in piazza del Comune e Collezionare in piazza in S. Francesco. Il 25 e il 2 ottobre sarà la volta del mercato straordinario in piazza Mercatale con più di 200 bancarelle. Dal 29 settembre al 2 ottobre al Parco fiere di viale Marconi ci sarà 'Euromachine', esposizione di macchine agricole, sabato 8 e domenica 9 ottobre in piazza del Comune la Fierucola dei Panni all'insegna della natura, mentre il 9 ci sarà anche l'apertura domenicale dei negozi con 'Sapori e colori in centro' in piazza Duomo, il 15 e il 16 Vetrina toscana in piazza Lippi, ovvero la quarta edizione dell'evento gastronomico Genio e sapori. La chiusura del programma di 'Di piazza in piazza' è per sabato 22 e domenica 23 ottobre con l'ultimo appuntamento con Collezionare in piazza."
545,http://comunicati.comune.prato.it/generali/?action=dettaglio&comunicato=14200500000545,30/05/2005,17:51,Sindaco,"«Sempre dalla parte dei lavoratori»","La scomparsa di Luigi Ciasullo","Il breve ricordo di Romagnoli che ha espresso le condoglianze ai familiari","«Una figura del popolo, uno dei tanti immigrati arrivati a Prato, che hanno contribuito col loro impegno, a difesa dei lavoratori, allo sviluppo civile della nostra comunità. Mi piace ricordare così Luigi Ciasullo, una di quelle figure che con la loro abnegazione, la loro passione, il loro alto senso della vita pubblica e sociale, hanno determinato il progresso delle nostre genti e il diritto ad una vita migliore». E' questo il ricordo del sindaco Marco Romagnoli di Luigi Ciasullo, scomparso oggi. Una vita spesa per il sindacato e dalla parte dei lavoratori, Ciasullo fu infatti segretario degli operai tessili della Cgil da metà degli anni Settanta del secolo scorso fino all'iniziò degli anni anni '80, per poi passare nella segreteria regionale della Filtea Cgil.
Comunista, per il Pci ricoprì il ruolo di assessore comunale all'economato dal 1965 per l'intero arco della legislatura. Dopo lo scioglimento del Pci aderì al Pds e negli ultimi anni è stato attivo nella Federconsumatori della Cgil.
Il sindaco ha scritto un telegramma di condoglianze alla moglie Maria Concetta e alle figlie Anna e Michela.
Il Gonfalone del Comune sarà presente fin dal mattino di domani alla camera ardente allestita presso le cappelle del commiato della Pubblica assistenza e alla cerimonia funbebre che si terrà alle 18,00 in p.zza Mercatale alla Camera del lavoro.
  "
546,http://comunicati.comune.prato.it/generali/?action=dettaglio&comunicato=14200500000546,31/05/2005,11:44,Economia,"Conclusa la visita della delegazione rumena","Progetto di cooperazione per i servizi all'infanzia","A Brasov nascerà un Centro Gioco Educativo ispirato a quelli di Prato","Si è conclusa la visita a Prato della delegazione rumena, uno dei partner del progetto di promozione dell’imprenditoria femminile nel campo dei servizi educativi per l’infanzia realizzato dal Comune di Prato insieme all'associazione Medina e finanziato dalla Regione Toscana e dal Ministero per gli Affari Esteri.
I rappresentanti rumeni delle principali istituzioni statali e locali, che si occupano di politiche e educative e di imprenditoria, sono rientrati nella Contea di Brasov con il compito di verificare in loco  la possibilità di dare avvio alla sperimentazione di un progetto per l’apertura di un Centro Gioco Educativo ispirato alle linee guida della Regione Toscana e all’esperienza dei servizi educativi del Comune di Prato.
Il servizio dovrà essere gestito da una impresa femminile che sarà supportata in fase di avvio da uno sportello informativo e di orientamento.
Fondamentale, nella visita a Prato, sono stati lo scambio con il Servizio educazione e cultura dell’infanzia del Comune,  che ha fornito  molti elementi progettuali e di riflessione sul modello pedagogico e organizzativo dei servizi educativi anche attraverso la visita ad alcuni nidi (Arcobaleno, Galilei , Le Badie), e l’incontro presso Confartigianato Prato in cui sono stati illustrati i principali servizi di supporto alle imprese in fase di avvio (l’esempio è stato quello della Cooperativa Luna che gestisce l’asilo nido L’Albero del Melograno nato da un’esperienza di imprenditoria femminile e accreditato dal Comune di Prato).
L’assessorato alle Politiche Educative e l’Ufficio Europa  ringraziano quanti hanno reso possibile l’organizzazione  delle quattro giornate di lavoro con la delegazione rumena,  e, in particolare, il personale delle strutture visitate: Confartigianato Prato e il Consorzio Co&So Firenze che collaborerà alla formazione degli operatori dello sportello in supporto alle imprese. 

"
547,http://comunicati.comune.prato.it/generali/?action=dettaglio&comunicato=14200500000547,01/06/2005,11:42,"Conferenza stampa","Mazzoni presenta  PratoEstate 2005","Venerdì 3 giugno ore 12 in Palazzo Comunale","Tanta musica  e non solo","Sarà dedicata in particolare alla musica la PratoEstate di quest'anno:in cartellone musica d'autore italiana ma anche nuovo jazz europeo e rock d'avanguardia. Molte le proposte e le sorprese dell'edizione 2005 anche per il cinema, il teatro comico, la danza, la letteratura, l'arte contemporanea.  
A presentare l'intero programma della prossima PratoEstate sarà l'assessore alla Cultura Andrea Mazzoni, in una conferenza stampa convocata per venerdì 3 giugno ore 12 nella sala giunta del Palazzo Comunale. "
548,http://comunicati.comune.prato.it/generali/?action=dettaglio&comunicato=14200500000548,31/05/2005,15:50,Sicurezza,"Il sindaco chiede di convocare il Comitato per l'ordine pubblico","A seguito di un altro delitto di una donna cinese","Romagnoli: «E' necessario capire quello che sta accadendo»","«E' una scia di sangue che desta allarme. Una violenza così efferata oltre all'orrore suscita sentimenti di forte preoccupazione. E' un costo umano insostenibile». Sono le parole del sindaco Marco Romagnoli alla notizia dell'uccisione di un'altra donna cinese, dopo il delitto di pochi giorni fa.
«Bisogna capire - dichiara il sindaco - quello che sta accadendo, anche perchè è il terzo omicidio in poco meno di tre mesi. La città ha tradizioni civili e di convivenza consolidate. Come di accoglienza. Tutto questo rischia di essere pregiudicato da fenommeni criminali che sono estranei al tessuto connettivo di Prato. 
Si rende necessaria la convocazione del Comitato per l'ordine pubblico per fare unn'esame della situazione. E' quanto ho chiesto al Prefetto. La fiducia nei confronti di coloro che sono titolari della salvaguardia della sicurezza è piena. Si avverte però l'esigenza di capire ciò che avviene negli strati profondi della comunità cinese e della nostra organizzazione sociale. Senza criminalizzazioni fuorvianti ma per ristabilire la legalità in ogni ganglo della nostra vita associata».      "
549,http://comunicati.comune.prato.it/generali/?action=dettaglio&comunicato=14200500000549,31/05/2005,14:50,Casa,"Il Comune pone sotto osservazione 20 mila abitazioni","L'operazione presentata dal vice sindaco Roberto Bencini","Ai fini Ici, sfruttando due articoli della Finanziaria, si procederà al nuovo accatastamento degli immobili","Sono circa 20 mila gli immobili che saranno messi sotto oservazione ai fini Ici. Si tratta di 13 mila abitazioni di categoria A4 (con rifiniture di modesto livello ma con impianti indispensabili) e di 5000 di categoria A5 (bagno sulle scale senza impianti elettrici o idrici) e di 1300 edifici rurali; tutte case di antica e vetusta costruzione che al castato sono classificate come 'popolari' o 'ultrapopolari', ma per le quali c'è il forte sospetto che il 'classamento', come si dice in gergo, non corrisponda più al loro valore reale.
Così il Comune vuole vederci chiaro, sfruttando due articoli della Finnziaria, che consentono agli Enti locali di attivarsi, qualora il proprietario non proceda per proprio conto, nei casi di differenza fra la vera situazione dell'immobile e la classe con cui è accatastato: possibile, si sono chiesti nelle stanze degli uffici ragioneria e urbanistica, che nel corso degli anni non siano state fatte ristrutturazioni, non siano stati apportati miglioramenti, tanto che gli immobili risultano versare ancora nel loro antico stato, quando ormai ogni nuova costruzione, anche la più modesta, è registrata al catasto in categorie e classi superiori?
L'operazione, presentata stamani dal vice sindaco e assessore alle Finanze Roberto Bencini, prenderà le mosse da ottobre in poi, nel frattempo però la giunta ha introdotto un nuovo articolo nel regolamento dell'Ici, in approvazione nel pomeriggio in Consiglio comunale, col quale si dà la possibilità ai proprietari di procedere autonomamente al nuovo accatastamento, sulla base del Docfe, un questionario previsto dalla normativa sin dal 1996 per fare le denunce. Se questo avverrà entro la scadenza del 31 ottobre, il Comune, in caso di segnalazione corretta, non appllicherà nessuna sazione limitandosi a recuperare le somme Ici, a causa dei mutamenti nel valore della rendita. In caso contrario procederà con le proprie verifiche, che comunque attuerà, con una commissione tecnica costituita ad hoc, sui circa 20 mila immobili posti sotto osservazione.
L'operazione dovrebbe portare, anche in questi casi,  ad una applicazione corretta dell'Ici, che a Prato sulla prima casa è del 5,9 per mille ma con una detrazione consistente di 237 euro, il che comporta l'esenzione totale per gli immobili in categoria A5 che, salvo rari casi, non dovrebbero più sussistere. «Difficile pensare - dice Bencini - che esistano, ad esempio, ancora tante abitazioni col bagno sulle scale, senza altri impianti indispensabili. Così come è difficile pensare che ne  esista un'altra grande fetta, su cui praticamente non si è fatto, nel corso degli anni, alcun intervento».
L'ultima parola, in ogni caso, toccherà all'Agenzia del territorio: il Comune proporrà le nuove classi di accatastamento, ma la decisione finale spetterà al catasto.        "
550,http://comunicati.comune.prato.it/generali/?action=dettaglio&comunicato=14200500000550,02/06/2005,13:07,Urbanistica,"Recupero della ex fabbrica Calamai  a San Paolo","Presentato in Commissione urbanistica","Al suo posto  uffici, negozi, appartamenti, ma anche un centro civico e una piazza","Potrebbe fare da modello a successive ristrutturazioni il progetto di recupero dell'ex fabbrica Calamai il cui esame è iniziato martedì pomeriggio in Commissione urbanistica. Si tratta di un'area di oltre 27 mila metri quadrati situata ai margini del Macrolotto zero e compresa fra il complesso scolastico che ospiteràil nuovo Marconi, la vecchia via San Paolo, via Cristoforo Colombo. Della vecchia fabbrica verrebbero conservate le parti di maggior pregio architettonico, compresa quella che un tempo era la tintoria, e alcuni capannnoni, mentre si prevede di abbattere i manufatti più precari. La filosofia dell'intervento, illustrato in Commissione urbanistica dall'architetto Roberto Vezzosi, che ha l'incarico di curare il progetto per conto degli attuali proprietari dell'area, oltre a quello di restaurare una delle più pregevoli testimonianze della 'città fabbrica',  si fonda su quattro obiettivi principali: conservare il carattere del luogo rispettando la logica insediativa; creare un  centro storico con una nuova centralità  per San Paolo; raggiungere una nuova 'permeabilità' dell'isolato attraverso numerosi passaggi pedonali ed uno carrabile (l'area, attualmente inacccessibile,  dovrebbe fare da collante fra la zona di via Pistoiese e il complesso scolastico Marconi); riqualificare la vecchia via San Paolo, che in un tratto potrebbe diventare Ztl.
Questi alcuni degli interventi previsti: la ristrutturazione di alcuni capannoni che diventerebbero sede di attività commerciali e terziarie e anche parcheggio a due piani; la demolizione di altri capannoni al cui posto nascerebbe una piazza immaginata alla maniera spagnola: senza parcheggi, densamente alberata, con panchine per la sosta e pavimentata in pietra, un'area di refrigerio insomma; quindi il restauro del nucleo centrale della fabbrica che ospiterebbe un centro civico e un asilo nido, di cui nella zona già si avverte il bisogno; infine il recupero di parte dell'area per un intervento residenziale articolato e modulato sui caratteri del luogo (complessivamente si ipotizzano circa cento appartamenti).
L'assessore all'Urbanistica, Stefano Ciuoffo, ha sottolineato che il recupero di una fabbrica di tale valore storico, per di più collocata in un'area fortemente degradata della città, potrebbe rappresentare un modello di percorso per dare un nuovo volto urbanistico alla città. «Prima di tutto  - ha detto - occorre condividerlo, ma poi dobbiamo pensare ad aprire i cantieri prima che diventi troppo vecchio rispetto alle attese attuali'.
Lunedì 6 giugno,alle 17.30, la Commissione urbanistica effettuerà un sopralluogo sull'area. Venerdì 17 giugno il progetto sarà presentato nel seminario sul riuso della 'città fabbrica', organizzato nell'ambito della messa a punto del Piano strategico. "
551,http://comunicati.comune.prato.it/generali/?action=dettaglio&comunicato=14200500000551,01/06/2005,10:18,Circoscrizioni,"Sud, chiuso al pubblico lo sportello di via delle Badie 130","Per l'intera giornata di venerdì 3 giugno","La decisione presa per carenza di personale","Lo sportello polifunzionale del centro civico della Circoscrizione Sud, in via delle Badie 130, rimarrà chiuso al pubblico per l'intera giornata di venerdì 3 giugno, a causa della carenza di personale.
"
552,http://comunicati.comune.prato.it/generali/?action=dettaglio&comunicato=14200500000552,01/06/2005,13:46,Sociale,"Al via il progetto 'Old Man' rivolto agli anziani","Vi partecipa il Comune di Prato","Nei prossimi giorni il Comune di Prato presenterà il programma di iniziative","Si chiama 'Old Man' il progetto finanziato dalla Regione Toscana che vede coinvolti, fra gli altri, il Comune di Prato, insieme al Consorzio Astir, la Comunità Montana del Mugello, il Comune di Pistoia, il PIN-Servizi didattici e scientifici per l’Università di Firenze, l’ASL 4 Prato, l’ASL 3 Pistoia, l’ASL 10,  il Comune di Cantagallo, il Comune di Marciana Alta, il Comune di Portoferraio, il Consorzio CO.M.UNI.CO. Tutti questi enti hanno recentemente tenuto a Borgo San Lorenzo il terzo seminario sul progetto, il cui obiettivo è proprio quello di avviare un confronto fra soggetti pubblici, imprese sociali, associazioni e volontariato per l’individuazione di esperienze “d’eccellenza” e di nuovi percorsi assistenziali rivolti agli anziani per garantire loro la possibilità di vivere serenamente e in autonomia nella propria casa.
Il progetto cerca di far fronte sia ai bisogni primari dell’anziano che a quelli “inespressi” e, quindi, non solo soddisfa le richieste di sostegno fisico e psicologico degli over 65, ma opera anche per la loro integrazione nella società. 
Con questo progetto saranno attivate sperimentazioni nei vari territori che, con la collaborazione dell’associazionismo e del volontariato, sono in grado di offrire servizi integrativi agli anziani ultrasessantacinquenni, che vivono soli o in coppia. 
Nei prossimo giorni tutti i Comuni, fra cui Prato, presenteranno i rispettivi programmi di iniziative in questo ambito.
"
553,http://comunicati.comune.prato.it/generali/?action=dettaglio&comunicato=14200500000553,01/06/2005,15:04,Sport,"Apogeo, il deficit c'è ma non preoccupa","Sabato apertura estiva della piscina di via Roma","L'assessore Aldo Milone e il presidente Daniele Paoletti illustrano i conti della società","«Le cifre non sono quelle fornite nei giorni scorsi, in realtà il bilancio dell'Apogeo non presenta quel passivo che è appparso sulle cronache». L'assessore alle Politiche sportive Aldo Milone e il presidente Daniele Paoletti sono concordi: la società che gestisce le piscine comunali non è in rotta. E i 185 mila euro di deficit con cui ha chiuso il 2004 sono in gran parte dovuti ad una perdita idrica a livello della vasca, riconosciuta da Publiacqua, con Apogeo che ha dovuto caricarsi consumi per 132 mila euro, da gennaio 2003 a dicembre 2004.
Senza tale sovraccarico, causato da una falla a livello di 70 cm di acqua, il passivo sarebbe stato ancora inferiore. Per cui non è affatto azzardata la previsione di Paoletti, avvalorata anche da una relazione degli uffici del servizio Sport, di rientrare dal passivo nel giro di un anno o poco più. Certo condizione essenziale è che si facciano i lavori per eliminare la perdita d'acqua: lavori già programmati a settembre, quando la piscina di via Roma chiuderà la propria stagione estiva, che inizierà da sabato 4 giugno.
Del resto gira tutto intorno a questa piscina il problema di bilancio di Apogeo, perchè nella gestione delle altre i numeri sono tutt'altro che in rosso. Anzi da quando non c'è più la gestione diretta del Comune, terminata nel dicembre 2002, i risparmi sono notevoli: a Iolo si è passati da una spesa di 307 mila euro nel 2002 ai 192 mila del 2003, 194 mila del 2004, con una previsione finale per il 2005 di 158 mila euro; alla piscina Gescal dai 208 mila euro del 2002 si scende ad una previsione finale per l'anno in corso di 75 mila euro.
E' vero che il Comune riconosce un contributo ad Apogeo nell'ordine di 250 mila euro circa, ma è altrettanto vero che la piscina di via Roma resta aperta non più solo per i mesi estivi ma per tutto l'arco dell'anno, e che le tariffe applicate alle società sportive, «per scelta politica fatta d'intesa con l'Amministrazione comunale», sono ridotte, essendo fra l'altro la piscina utilizzata per l'attività agonistica.
Insomma senza la perdita d'acqua, con conseguente bolletta idrica che forse «sarà spalmata su più bilanci», anche per via Roma le cose sarebbero probabilmente andate in altro modo.
Fin qui i conti di Apogeo. La società ha anche deciso le tariffe per il periodo d'apertura estivo: ingresso intero 8 euro; abbonamento 10 bagni 65 euro; abbonamento 10 bagni a fascia oraria 40 euro; ingresso ridotto (da 3 anni fino a 18 anni) 6 euro; abbonamento 10 bagni ridotto (fino a 18 anni) 50 euro; abbonamento a 10 bagni a fascia oraria ridotto (fino a 18 anni) 25 euro; ingresso ridotto (uomini oltre 65 anni - donne oltre 60 anni, solo per i residenti del Comune di Prato) 5 euro; abbonamento 10 bagni (uomini oltre 65 anni - donne oltre 60 anni, solo per i residenti del Comune di Prato) 40 euro; tessera famiglia (solo per i residenti nel Comune di Prato) 16 euro; ingresso vasca tessera famiglia (per ciascun membro) 5 euro; ingresso gratuito per disabili 100% o minori con handicap gravi.    
    "
554,http://comunicati.comune.prato.it/generali/?action=dettaglio&comunicato=14200500000554,01/06/2005,15:17,Agenda,"Prato intitola piazza a Sandro Pertini","Gli appuntamenti per la Festa della Repubblica","Le cermonie si svolgeranno in p.zza delle Carceri e in via Viareggio","Sarà intitolata a Sandro Pertini, presidente della Repubblica dal 1978 al 1985, morto nel 1990, il piazzale adiacente alla nuova Coop di via Viareggio.
La cerimonia, alla presenza della moglie del Presidente scomparso Carla Voltolina, si svolgerà domani, giovedì 2 giugno, alle ore 11,30.
Alle 10,30 invece in piazza S. Maria delle Carceri si svolgerà la cerimonia celebrativa per il 59° anniversario della Repubblica, promossa da Prefettura, Provincia e Comune di Prato.  "
555,http://comunicati.comune.prato.it/generali/?action=dettaglio&comunicato=14200500000555,01/06/2005,16:15,Mobilità,"Treno, bus, bici, negli elaborati degli studenti","I vincitori del concorso «Prato mi muovo...»","I ragazzi premiati al parco Giocagiò dall'assessore Carlesi in viale Galilei","Premiati dall'assessore alla Mobilità Massimo Carlesi i ragazzi delle scuole elementari e medie che hanno partecipato al conocorso «Prato, mi muovo, non inquino, mi rilasso, socializzo», promosso dallo stesso assessorato in collaborazione con Cap, Coop, Legambiente, Dopolavoro Ferroviario circolo di Firenze e l'associazione Tandem. La premiazione è avvenuta stamani al parco Giocagiò di viale Galilei.
Per la sezione definita «Allunghiamo le gambe», riservato ai bambini della prima media e della quinta elementare il primo premio è andato agli alunni della 1D della Fermi.
Per la sezione «Il bus: per la scuola, con gli amici, per vivere la città», per studenti di 2 e terza media, non c'è stata nessuna assegnazione ma la segnalazione del lavoro effettuato da Andrea Pifferi dell'Istituto comprensivo Convenevole da Prato, classe 2D.
Per la sezione «Fila in bicicletta», rivolto ai ragazzi di quarta e quinta elementare, è stata dichiarata vincitrice la classe 4 A della Cesare Guasti.
Per il concorso «Il treno un amico?» viaggio premio in treno per le terze elementari dell'istituto S. Giovanni Bosco, per la scuola S. Caterina De' Ricci e per la elementare di Cafaggio. 
"
556,http://comunicati.comune.prato.it/generali/?action=dettaglio&comunicato=14200500000556,01/06/2005,16:37,Circoscrizioni,"Bisogna pensare ad un parcheggio per S. Paolo","La giunta incontra l'esecutivo del Quartiere Ovest","L'idea nel corso dell'incontro a Galciana con il sindaco e il presidente Giovanni Mosca","Al centro della discussione la qualificazione delle periferie e il progetto «Prato città curata». Soprattutto i problemi di mobilità di alcuni quartieri particolarmente popolosi, come S. Paolo, che ha bisogno di luoghi di sosta e per il quale è stata avanzata l'ipotesi di «studiare un parcheggio sotterraneo, come per il centro».
Per il resto l'incontro fra la giunta e l'esecutivo della Circoscrizione Prato Ovest, nella sede di quest'ultima a Galciana, martedì sera, ha ripercorso il clichè di queste riunioni volute dalla giunta con le circoscrizioni.
Incontri nei quartieri con il sindaco Marco Romagnoli che ha spiegato le strategie d'azione dell'Amministrazione comunale, i progetti in cantiere e le iniziative in corso.
«C'è stato un generale apprezzamento - dice il presidente della Circoscrizione Ovest Giovanni Mosca -per quello che sta facendo la giunta. C'è condivisione, in un momento in cui non mancano le difficoltà anche per la situazione di crisi della città, che si riflette nei quartieri».    "
557,http://comunicati.comune.prato.it/generali/?action=dettaglio&comunicato=14200500000557,01/06/2005,16:49,"Consiglio Comunale","Roti a capo dei consiglieri del partito di Rutelli","Il gruppo della Margherita ha un nuovo capogruppo","Sostituisce Antonello Giacomelli, che si è dimesso dall'incarico","Il consigliere comunale Luca Roti è il nuovo capogruppo della Margherita. Lo ha deciso lo stesso gruppo consiliare in una riunione martedì sera, durante la quale i suoi componenti hanno preso atto delle dimissioni da capogruppo del segretario regionale Antonello Giacomelli ed hanno proceduto alla sua sostituzione, a capo della rappresentanza del partito di Rutelli, con Luca Roti.  "
558,http://comunicati.comune.prato.it/generali/?action=dettaglio&comunicato=14200500000558,01/06/2005,17:00,Ambiente,"Migliora l'aria, ma ancora non basta","L'indagine sullo smog nel 2004 in un convegno","Le targhe alterne hanno fatto calare il Pm10, ma il benzene è al limite e gli ossidi d'azoto oltre la soglia di legge","Una qualità dell’aria migliorata ma ancora da migliorare per eliminare gli “obiettivi non raggiunti”, usando l’espressione della relazione di Arpat, e soprattutto in vista dei sempre più restrittivi parametri europei: è questo il profilo che emerge dal convegno tenutosi stamani in Comune 'Qualità dell'aria, obiettivi e strategie di miglioramento', organizzato dall'assessorato all'Ambiente per ampliare il quadro conoscitivo sull'argomento con una visione d'insieme che ha coinvolto l'Asl, l'Arpat, la Regione, la Provincia,  l'Anci, l’assessorato alla Mobilità, le associazioni ambientaliste, economiche e sindacali. Durante il periodo di vigenza del provvedimento delle targhe alterne i valori medi delle polveri sospese sono stati in netto calo rispetto allo stesso periodo del 2004: dal 1° febbraio al 31 marzo la differenza rilevata dalla centralina delle Fontanelle è stata del 6,2% in meno, in via Roma del 17,8% e in via Strozzi del 17,6%, nonostante il confronto delle condizioni meteo indichi che nel 2005 ha piovuto di meno, 47,4 millimetri di pioggia contro gli oltre 52 del 2004, e che il vento nei giorni di blocco abbia avuto più o meno la stessa velocità. Inoltre come ha spiegato Luciano Giovannelli di Arpat, probabilmente per l’effetto del rinnovo del parco macchine negli ultimi 4 anni sono molto diminuiti i superamenti del Pm10, anche se la media annuale è più o meno sempre la stessa. Applicando però l’attuale limite di 50 microgrammi al metro cubo di aria, gli episodi acuti sono calati  da 160 all’anno del 2000 fino a 105 del 2004. Dall’indagine compiuta dall’Agenzia sulle rilevazioni relative a tutto il corso del 2004 comunque emergono varie criticità e punti irrisolti: per le polveri i superamenti del limite, che fino all’anno scorso era di 55 microgrammi, sono stati 87 e la stazione di rilevamento atmosferico che ne ha fatti registrare di più è quella delle Fontanelle, con 75 sforamenti. Altro obiettivo non raggiunto è quello degli ossidi d’azoto, per cui la media annuale ha superato in ogni stazione della rete cittadina il limite di legge. E’ entro i parametri invece il monossido di carbonio, così come il benzene, l’inquinante più pericoloso perché è stato riconosciuto come cancerogeno dalla World health organization, ma solo se si adotta come limite quello attuale senza prevedere le progressive diminuzioni che la Comunità europea ha imposto da qui al 2010. I valori a Prato sono infatti tutti compresi tra 5 e 10 microgrammi, la soglia di legge, ma tra 5 anni il limite dovrà scendere a 5 microgrammi. Per ottenere questo risultato saranno necessari interventi sulle infrastrutture per rendere più fluido il traffico, sul potenziamento del trasporto pubblico e anche sui mezzi, che dovranno emettere un tasso più basso di inquinanti. Entra qui in gioco la logica di sistema integrato, come ha spiegato il dirigente del settore Opere pubbliche Lorenzo Frasconi, in cui gli interventi operati sulla viabilità hanno ricadute sia sull’ambiente che sulla salute. Perseguono questi obiettivi il potenziamento della Declassata e la realizzazione della metropolitana a sud, per la quale sarà presentato uno studio di prefattibilità in Regione tra poche settimane, e la tramvia che collegherà la Stazione centrale con l’ospedale nuovo a S. Paolo facendo da cerniera tra la ferrovia e la metrosud. Quest’anello di trasporto alternativo potrebbe poi essere collegato al risparmio energetico del termovalorizzatore. Oltre che con gli interventi infrastrutturali, lo smog sarà combattuto anche con vari progetti di mobilità alternativa, presentati stamani dall’assessore all’Ambiente Camilla Curcio: è tra questi il progetto Bicincittà, che prevede la realizzazione di 5 postazioni fisse per il noleggio di biciclette con una tessera magnetica annuale in piazzale Ebensee, la Stazione centrale e quella di Porta al Serraglio, il parcheggio scambiatore Lam di piazzale Nenni e l’area di sosta ciclabile di via Toscanini. Il Piano di azione comunale per il miglioramento nella 	qualità dell’aria prevede nel biennio 2005-2006 la revisione degli incentivi al ricambio e alla trasformazione dei mezzi più inquinanti, in particolare dei mezzi commerciali più obsoleti, e la disincentivazione all’acquisto di diesel,, il rafforzamento del trasporto pubblico, l’ampliamento della tipologia dei veicoli da assoggettare ai periodi di limitazione del traffico per superamento del Pm10, tenendo presente che il maggior impatto deriva dai vecchi diesel, l’approvazione del Piano energetico comunale con uso di energie alternative e risparmio energetico e infine la realizzazione di aree boscate sul territorio. Il dottor Luigi Ricci dell’Asl 4 e la dottoressa Elisabetta Chiellini del Centro per lo studio e la prevenzione oncologica hanno evidenziato che a Prato non ci sono rischi macroscopici provenienti dallo smog per la salute, né sull’incidenza sulla mortalità che sulla nascita delle patologie, ma la combustione del motore diesel provoca un probabile rischio cancerogeno, mentre quella della benzina un possibile rischio di insorgenza. «I dati forniti ci servono come parametri per decidere i provvedimenti da attuare per fronteggiare la necessaria diminuzione dei tassi d’inquinamento – ha detto l’assessore Curcio – Negli ultimi anni i cittadini oltre ad aver sviluppato un “diritto alla mobilità”, hanno preso anche coscienza dei problemi e dei rischi ambientali che si ripercuotono sulla salute e della necessità di cambiare le nostre abitudini di vita. Adotteremo per questo un metodo d’integrazione tra le politiche ambientali e le altre politiche di settore aprendo anche un tavolo di confronto regionale in merito. Occorre però che da parte sua il Governo dia maggior sostegno al rinnovo del parco macchine e all’incentivazione del mezzo pubblico rispetto al privato». Su questo punto si è soffermato anche il sindaco Marco Romagnoli in apertura dei lavori del convegno, dicendo che i provvedimenti di limitazione del traffico sono stati una scelta obbligata per tante Amministrazioni comunali per fronteggiare l’emergenza smog senza aiuto da parte dello Stato. "
559,http://comunicati.comune.prato.it/generali/?action=dettaglio&comunicato=14200500000559,01/06/2005,17:55,Tributi,"Tosap, Ici e affissioni, il sì del Consiglio","Approvati i nuovi regolamenti","Aspre critiche da parte della Casa delle libertà, che ha presentato vari emendamenti, e Rifondazione","Il Consiglio comunale ha dato ieri il proprio imprimatur ai nuovi regolamenti per la Tosap, l'imposta su pubblicità ed affissioni, per le entrate e per l'Ici. Tra le novità più importanti introdotte dalle nuove norme, illustrate dal vice sindaco Roberto Bencini, vi è l'eliminazione dell'esenzione per gli esercizi pubblici del centro storico che fuori dai loro locali piazzano pedane e tavolini, in modo da poter investire le risorse sul rilancio del centro storico e da rendere omogenei tutti gli esercizi commerciali. Interventi molto critici nei confronti dei provvedimenti sono stati espressi sia da parte della Casa delle Libertà, che li legge come un arbitrario aggravio della tassazione a carico dei cittadini, sia da parte di Rifondazione comunista, che non ha condiviso il percorso 'poco partecipato'fatto dalla giunta per arrivare all'approvazione dei documenti nell'ultimo giorno utile. La votazione delle quattro delibere è stata molto complessa perchè sono stati tanti gli emendamenti ai regolamenti presentati da An, dalla giunta e dalla Commissione 2 Programmazione ed organizzazione: il regolamento Tosap è stato approvato con 18 voti favorevoli, 8 contrari e l'astensione di Rc. Dei 5 emendamenti presentati sono stati promossi solo 2, proposti da Ds e dalla giunta, mentre gli altri 3 di an sono stati respinti. Approvato a maggioranza anche il regolamento sulla tassa per le affissioni con l'adozione di tutti e sei gli emendamenti proposti dalla Commissione; stesso esito con l'astensione di Rc per il regolamento generale delle entrate e con sei emendamenti respinti di An e una sola approvazione per quello della Commissione e infine voto contrario di tutta l'opposizione al regolamento Ici, passato con 19 voti dell'Ulivo a favore."
560,http://comunicati.comune.prato.it/generali/?action=dettaglio&comunicato=14200500000560,02/06/2005,13:17,Appuntamenti,"Prato intitola una piazza a Sandro Pertini","Per ricordare la nascita della Repubblica","Il sindaco Romagnoli: «La sua fu la biografia di un grande italiano»","Prato celebra il 2 giugno, Festa della Repubblica, intitolando una sua piazza a Sandro Pertini, con una breve e intensa cerimonia, cui ha preso parte la vedova signora Carla Voltolina. E' stato il sindaco Marco Romagnoli insieme alla signora Voltolina a scoprire la targa che intitola a Sandro Pertini, Presidente della Repubblica dal 1978 al 1985, il piazzale antistante il centrro commerciale di via Viareggio, nei pressi della Declassata.
Nelle parole del sindaco, seguite alla benedizione impartita dal vicario della Diocesi don Eligio Francioni, che ha portato il saluto del vescovo mons. Gastoni Simoni, davanti al prefetto Giusseppe Badalamenti, al presidente della Provincia Massimo Logli, all'on. Andrea Lulli e ai vertici delle Forze dell'ordine, la figura di Pertini è stata ricordata come «la biografia di un grande italiano, che ha attraversato il Novecento, le sue tragedie, per affermare il progresso civile e sociale del nostro Paese e del movimento dei lavoratori. Un intellettuale schierato con la parte più umile del Paese, con le loro aspirazioni ad una vita migliore, che ha incontrato i grandi orrori della storia del secolo scorso, dalle trincee della Prima guerra mondiale al nazismo, al seconda guerra Mondiale». Un uomo di fervente fede democratica, antifascista intransigente, che ha partecipato alla Resistenza, alla costruzione della Repubblica, fin dall'Assemblea costituente, più volte parlamentare, presidente della Camera, che concluse il suo itinerario civile e politico con l'elezione alla Presidenza della Repubblica.
«La sua immagine popolare - ha proseguito il sindaco - il suo essere stato Presidente della Repubblica di tutti, l’aver interpretato questo  magistero repubblicano a contatto col suo popolo, rompendo la liturgia e la ritualità iscritta nel suo alto ruolo, un modo istintivo di interpretare le passioni e i sentimenti degli italiani, tutto è rintracciabile nel suo percorso umano e politico».
«Prato - ha chiuso Romagnoli - non a caso intitola a Sandro Pertini questa piazza il 2 giugno, nella data simbolo della Repubblica, di cui fu fondatore e costruttore, oltre che grande difensore dei suoi valori, in una stagione in cui il Paese era sottoposto all’attacco del terrorismo. Anche in quegli anni, cadenzati dalle morti, Pertini, lui uomo che combattè il fascismo e il nazismo, che conosceva i grandi sacrifici sopportati per conquistare la democrazia, seppe interpretare al meglio la volontà del popolo italiano di opporsi al terrorismo e di costruire una netta demarcazione fra le aspirazioni alla giustizia e al progresso sociale e i fautori di improbabili rivolgimenti affermati con odio e violenza».
Prima della cerimonia di intitolazione della piazza a Sandro Pertini, in piazza S. Maria delle Carceri, si è svolta la cerimonia ufficiale per il 59° anniversario della Repubblica italiana. Davanti al Monumento ai Caduti i picchetti schierati delle forze dell'ordine, la banda delle Fiamme gialle, le bandiere delle associazioni combattentistiche, i Gonfaloni della Provincia e dei Comuni pratesi.
Dopo la lettura del messaggio del Presidente della Repubblica Carlo Azeglio Ciampi ad opera del prefetto Giuseppe Badalamenti, il sindaco ha sottolineato «che c'è un legame indissolubile fra democrazia, Costituzione e Repubblica. Un legame indissolubile che si manifesta nell'unità del Paese, che non può essere compromessa, perchè la Repubblica è la casa comune di tutti».   

    
"
561,http://comunicati.comune.prato.it/generali/?action=dettaglio&comunicato=14200500000561,03/06/2005,14:11,"Tempi e Orari","Dal 15 giugno corsi estivi di manualità per ragazzi","Presso il Laboratorio del Tempo di via Filicaia","Si terranno il mercoledì e il giovedì","I ragazzi si stancano troppo ai campi estivi? Dopo un faticoso anno scolastico non hanno voglia di attività sportive, escursioni e giochi all'aria aperta? Quest'anno, per coloro che hanno da sei a dodici anni, c'è un'alternativa: il Laboratorio del tempo, di via Filicaia 34, mette a disposizione la propria sede per attività che ai ragazzi non richiedono alcun sforzo,  solo la voglia di stare insieme. 
L'associazione 'la Bacchetta Magica', infatti, a partire dal 15 giugno, per due mattine alla settimana, il mercoledì e il giovedì, proporrà ai ragazzi attività manipolative: sono sufficienti un po' di colla, argilla, pennarelli, un paio di forbici e tanta fantasia per creare giochi belli e divertenti. 
Per informazioni e iscrizioni, gli interessati potranno rivolgersi al Laboratorio del tempo (telefono 0574/26602) oppure chiamare Francesca (0574/604538 ore pasti) e Rosa (339/4835226). "
562,http://comunicati.comune.prato.it/generali/?action=dettaglio&comunicato=14200500000562,03/06/2005,14:12,Cultura,"PratoEstate 2005, soprattutto musica ma anche poesia e danza","Presentata dall'assesseore alla Cultura","Mazzoni: 'Budget ridotto del 40  per cento rispetto al 2004'","Soprattutto musica, la musica nelle grandi interpretazioni, la musica d'autore italiana e i grandi concerti.  La stagione 2005 della PratoEstate darà grande spazio a svariati generi musicali, anche se non mancherarano il cinema, il teatro comico, la letteratura, l'arte contemporanea, la danza. Presentato questa mattina in Palazzo Comunale, nel corso di una conferenza stampa dell'assessore alla Cultura, Andrea Mazzoni, il programma della PratoEstate 2005 è ricchissimo di eventi e spettacoli nonostante il budget pesantemnte decurtato rispetto all'anno precedente. 'E' stato uno sforzo - ha sottolineato Mazzoni - mettere in piedi una programmazione robusta e di qualità con quasi il 40 per cento in meno di risorse rispetto al 2004.' E di questo ha voluto ringraziare pubblicamente lo staff del suo assessorato che si è speso in fantasia e inventiva per proporre comunque un prodotto di livello. Quest'anno PratoEstate, comprese le sponsorizzazioni di Asm e Consiag, costerà poco più di 184 mila euro, l'anno scorso il costo era stato di 311 mila euro.
Ma vediamo nel dettaglio tutte le proposte. 
Come premesso,  è la musica la vera protagonista della prossima estate pratese. 
GRANDI INTERPRETAZIONI MUSICALI
Nello scenario l'anfiteatro del Centro Pecci si alterneranno i grandi interpreti musicali: il 23 giugno, si partirà con l'esibizione - nell'ambito della mostra d'arte contemporanea Territoria - di due protagonisti assoluti della scena musicale attuale: gli  olandesi  Misha Mengelberg e Han Bennink. 
Quindi, sempre nell'anfiteatro del Pecci, andrà in scena il Festival internazionale di musica al femminile, FMF Female Music Festival, con tre protagoniste d’eccezione: la grande  Ute Lemper, che il 12 Luglio alle 21.30 inaugurerà la rassegna con il suo ultimo lavoro “Voyage”; quindi il 19 luglio alle 21.30 è la volta di  una delle voci più importanti del panorama musicale italiano Cristina Donà; infine, il 27 luglio alle 21.30, un grande nome della musica mondiale,  Sarah Jane Morris. 
MUSICA D'AUTORE ITALIANA
E' il secondo dei temi musicali della PratoEstate 2005. La rassegna, con il titolo Music Gallery si svolgerà al Castello dell’Imperatore (altro luogo emblematico della PartoEstate)  dal 28 giugno al 10 agosto e vedrà alternarsi alcuni nomi storici della canzone d’autore italiana con i più qualificati protagonisti del panorama musicale locale. Ne citiamo solo alcuni: Nada con Massimo Zamboni presenterà  il  progetto musicale “L’apertura” (13 Luglio ore 21.30), Mimmo Locasciulli  in coppia con il contrabbassista  Greg Cohen e gli archi di Toscana jazz proporrà la rivisitazione di alcuni brani del loro repertorio  (25 Luglio ore 21.30), ed il livornese Luca Faggella  canterà il poeta e cantante Piero Ciampi (26 luglio, ore 21.30). L'ingresso è gratuito.
GRANDI CONCERTI
Per la serie i GRANDI CONCERTI,  in piazza Duomo sono previsti due eventi musicali rivolti in particolare al pubblico più giovane:  la Drummeria ovvero “Quando la batteria canta” che, con batterie e percussioni proporrà uno spettacolo  di forte impatto emotivo (15 Luglio ore 21.00) e  La Banda Improvvisa, nell’ambito del Festival delle Colline, con un concerto che  spazierà dal jazz alla musica etnica, al rock d’avanguardia( 5 luglio, ore 21.30)
GENE GNOCCHI 
Nell’anfiteatro del Centro Pecci,  nell’ambito del “Festival delle colline” Gene Gnocchi il 30 giugno ore 21.30 presenterà il suo spettacolo “The  legend is back”, concerto rock’n roll demenziale con band e grande cabaret.
DANZA
Sempre nell’anfiteatro del Centro Pecci si terrà una serata dedicata al Tango (5 agosto) , mentre nelle sale espositive il 6 luglio, Officina Giovani proporrà una serata di danza contemporanea.
RIME E NOTE DEL MEDIOEVO
Dal 29 giugno al al  22 luglio,  nella splendida cornice del giardino della Scala Santa nel Convento di S. Niccolò,  la rassegna “Liriche” proporrà tre serate di letture e musiche ispirate ad altrettante tematiche della letteratura medievale: la poesia amorosa, la letteratira religiosa e quella giocosa. 
CINEMA
Al Castello dell’Imperatore, a fianco della consueta rassegna cinematografica, si svolgerà  un ciclo di incontri con i  protagonisti  del cinema  curati in parte dalla Associazione Anna Magnani  e in parte da PratoFutura nell’ambito della rassegna Moove e Management.
SPETTACOLI
Da segnalare il 9 luglio “Gli etruschi a Gonfienti”, serata spettacolo nel luogo dei ritrovamenti archeologici.
Dal 14 giugno al 12 luglio serate a ingresso libero presso Officina Giovani in piazza dei Macelli,  dove le associazioni ArteFatti e Nuova Colonia presentano il progetto Sin, cene etniche e concerti seguite da dj set e videoproiezioni.
Dal 24 al 27 giugno concerti blues (ingreso libero) nel piazzale dell'Università 
Infine sul  lungobisenzio  La Plaza da giugno  a settembre proporrà spettacoli e servizio bar tutte le sere.



















"
563,http://comunicati.comune.prato.it/generali/?action=dettaglio&comunicato=14200500000563,03/06/2005,14:10,Circoscrizioni,"Nord, le iniziative del fine settimana","«Estate 2005» alla Circoscrizione Nord","Negli spazi di Villa Fiorelli e all'anfiteatro di S.Lucia","Nell'ambito del programma «Estate 2005», organizzato dalla Circoscrizione Nord, sabato 4 giugno alle ore 21,30, a Villa Fiorelli nel Parco di Galceti, si terrà un concerto della filarmonica «O.Benelli» di S.Giusto diretta da Roberto Bonvissuto.
Domenica 5 giugno dalle ore 15, all'anfiteatro di S.Lucia in via Fucini/via del Guado, ci sarà una manifestazione dell'associazione Multiculti per raccogliere materiale sanitario e didattico, per sostenere l’alfabetizzazione e la sensibilizzare alla cultura della non violenza e alla prevenzione sanitaria di alcuni paesi africani. Durante la giornata si alterneranno gruppi musicali e sfilate, saranno allestiti banchi di beneficenza e una mostra fotografica.
Infine, lunedì 6 giugno dalle 16,30 alle 18 ai giardini di via Baracca, ci sarà animazione per bambini condotta da «La compagnia di Linus».  "
564,http://comunicati.comune.prato.it/generali/?action=dettaglio&comunicato=14200500000564,03/06/2005,14:02,Circoscrizioni,"Nord,  «Ciclopedalata al Nord» per beneficienza","La Circoscrizione Nord e Uisp Prato Legaciclismo organizzano","Doemnica 5 giugno ai giardini degli Ulivi, viale Galilei, ritrovo alle ore 8,30","Domenica 5 giugno la Circoscrizione Nord e Uisp Prato Legaciclismo organizzano la «Cicolopedalata al Nord».
L'iscrizione, che sarà ad offerta volontaria, sarà devoluta in beneficienza. 
Il ritrovo è fissato per le ore 8,30 ai giardini degli Ulivi in viale Galilei 12, la partenza per le ore 9,30.
Sono previsti premi di partecipazione a tutti e all'arrivo della ciclopedalata sarà offerto un ristoro."
565,http://comunicati.comune.prato.it/generali/?action=dettaglio&comunicato=14200500000565,04/06/2005,08:48,Scuola,"Mortadella di Prato nel menù della mensa scolastica","Tra martedì 7 e giovedì 9 giugno nelle  materne e elementari","Dopo i cenci, i brigidini e il castagnaccio arriva un altro prodotto tipico","Tra martedì 7 e giovedì 9 giugno gli alunni delle scuole materne e elementari pratesi potranno gustare a mensa uno dei più noti prodotti tipici e tradizionali: la mortadella di Prato. L'amministrazione comunale, infatti, in linea con le direttive comunitarie, nazionali e regionali si è fatta promotrice del consumo di prodotti di qualità, biologici, tipici e di origine controllata, riconoscendone la validità sia dal punto di vista dell'alimentazione sia sotto l'aspetto della conservazione delle identità culturali legate alla produzione di alimenti caratteristici.
Già a partire dall'anno scolastico passato sono stati inseriti nella refezione scolatica prodotti come i biscottini di Prato, i frollini scozzesi, il castagnaccio, la barretta di cioccolato fondente extra e il cioccolato finissimo al latte del mercato equo-solidale, i cenci di Carnevale, i brigidini di Lamporecchio.
Con la mortadella di Prato - un insaccato fatto con carni scelte di maiale e reso particolare dalla speziatura e dall'aggiunta di poco liquore dal gusto antico le cui origini si fanno risalire al Cinquecento  - si chiude una sperimentazione durata due anni e destinata a diventare consuetudine nei prossimi menu della refezione scolastica.
Il Comune di Prato fornisce quotidianamente oltre 8 mila pasti prodotti in tredici cucine gestite direttamente e quattro centralizzate gestite da ditte esterne. 

 
"
566,http://comunicati.comune.prato.it/generali/?action=dettaglio&comunicato=14200500000566,04/06/2005,11:07,Economia,"«C'è bisogno di politiche industriali»","In vista dell'incontro col Commissario europeo Peter Mandelson","Un intervento ddi Romagnoli,  primo cittadino di Prato, sui temi in discussione con la Ue","Anche il Comune di Prato, col sindaco Marco Romagnoli e l'assessore allo Sviluppo economico Fabio Giovagnoli, sarà presente all'incontro di lunedì 6 giugno, a Firenze, col Commissario europeo Peter Mandelson, promosso dal presidente della Regione Toscana Claudio Martini. 
Sul significato del summit fiorentino interviene il sindaco di Prato Marco Romagnoli, che ragiona sui temi che saranno sul tavolo dell'incontro e sulla necessità di assicurare un futuro all'industria europea e italiana. Di seguito l'intervento del sindaco:
«Lunedì 6 giugno si svolgerà a Firenze l’incontro col Commissario europeo Peter Mandelson, promosso dal presidente della Regione Claudio Martini, a cui parteciperà anche Prato.
Il nostro distretto arriva a questo appuntamento forte di una iniziativa che da tempo si dipana in tutte le direzioni: verso la Regione, verso il Governo nazionale, verso l’Europa, verso le altre comunità del tessile e abbigliamento italiane ed europee, attraverso Acte, l’associazione a cui il Comune partecipa da protagonista.
Ormai si è raggiunta una sintesi condivisa, dagli Enti locali alle forze imprenditoriali, alle categorie sociali e sindacali, circa le scelte che è giusto approntare in questa fase nuova di concorrenza internazionale; si tratta, in estrema sintesi, di mettere a punto quelle misure, contemplate anche in sede di intese Wto, che consentano reciprocità negli scambi internazionali: l’attivazione di clausole di salvaguardia, l’obbligatorietà sull’etichettatura dell’origine delle merci, la lotta alla concorrenza sleale, l’adozione di standard internazionali di tutela del lavoro, l’armonizzazione dei dazi doganali e l’eliminazione delle barriere non tariffarie, tali da consentire l’accesso dei prodotti europei su tutti i mercati, in primis quello cinese.
Tutte cose note alla Commissione Europea e al Commissario Mandelson, che viene in Italia in un tour che ha un’unica tappa in Toscana. E non è un caso: perché la Regione, e mi sia consentito dire il distretto di Prato, sono stati  protagonisti a livello europeo di un dibattito e di un confronto, che ha portato anche alla definizione da parte di Bruxelles delle linee guida circa l’applicazione di clausole di salvaguardia verso la Cina. Un passo in avanti, ancora insufficiente dato che occorre passare velocemente alla loro attuazione.
Dunque Prato è presente al tavolo regionale. E a quel tavolo porremo anche le questioni relative alla riforma dei  Fondi strutturali, al sostegno alle politiche urbane e territoriali, a partire da quei progetti di sviluppo che le stesse Amministrazioni locali stanno definendo. Non solo dunque misure urgenti per la tutela dei prodotti europei, ma atti e iniziative che mirino alla crescita dei territori, poiché esiste un legame stretto fra la contingenza e il futuro. E questo legame ha anche un altro nome: politica industriale.
L’intera vicenda circa le regole del commercio internazionale, con lo straordinario afflusso di prodotti cinesi sui mercati europei, a seguito della liberalizzazione avvenuta il 1° gennaio scorso, mette in evidenza un deficit di politica industriale. Non credo che l’Europa, così come il nostro Paese, possa immaginarsi un futuro senza industria. L’idea di una prospettiva senza industria la priverebbe della possibilità stessa di agire come soggetto politico. E  mi parrebbe, anche in seguito agli esiti dei referendum francese e olandese, un rischio da scongiurare. Certo sarà un’industria nuova, diversa dal passato, basata sull’innovazione, ma non si possono lasciare a se stessi i sistemi industriali e i sistemi territoriali di piccola e media impresa. Accanto a tutele occorre mettere in campo politiche di sviluppo, di rafforzamento della componente industriale della nostra economia.
E’ una questione che avvertiamo con profondità anche nel nostro Paese. Perché alla fine non possiamo rivolgerci all’Europa in assenza totale di azioni e provvedimenti che consentano il rinnovamento e la crescita del nostro sistema industriale.
E’ una questione da porre con forza, laddove si richiede uno sforzo collettivo che veda protagoniste anche le forze imprenditoriali e il complesso delle categorie economiche e sociali.
Gli enti locali pratesi, come si evince dal recente incontro fra Provincia e Comune di Prato, hanno dimostrato, con i progetti a cui stanno lavorando, di credere ancora nelle potenzialità del distretto e nel futuro dell’industria. Un atto di fiducia che deve riguardate tutti: dalle istituzioni europee all’ultimo degli operatori economici. Perché senza questa volontà anche le misure di tutela rischiano di non avere alcuna ricaduta positiva. Al Commissario europeo c’è anche da chiedere che Bruexelles colmi questa insufficienza politica».  
"
567,http://comunicati.comune.prato.it/generali/?action=dettaglio&comunicato=14200500000567,04/06/2005,12:03,Circoscrizioni,"La nascita di due parchi urbani","Una mostra alla scuola media Mazzoni","Esposti i lavori degli allievi su via Arc. Martini e l'area ospedaliera","Sarà inaugurata martedì 7 giugno (ore 11,00), nei locali della scuola media Mazzoni (via S. Silvestro), la mostra «Nascita di un parco urbano» (area ospedale, area parcheggio via Arc. Martini). Su iniziativa della Circoscrizione Prato centro, della sua commissione Istruzione e politiche formative, della scuola media di primo grado «G.B. Mazzoni-P.Cironi», saranno esposti gli elaborati prodotti, nell’anno scolastico 2004/2005, dagli allievi delle classi II A, B, C, D, E, guidati da Franca Santini per «Lo Spazio di Cesare» e dalle docenti di Educazione tecnica della media Mazzoni, Gisella Curti, Daniela Fermanelli, Raffaella Grosso.
Mercoledì 8 giugno (ore 11,00), in via Galcianese, gli stessi ragazzi effettueranno una «Visita guidata» al Centro di formazione professionale e al costruendo istituto Marconi, accompagnati dal progettista, arch. Marco Meozzi, dirigente del Servizio progetto qualificazione urbana e ambientale del Comune di Prato.
Come si legge nella presentazione, ad opera della presidente della Circoscrizione Rosita Mattei, della presidente della Commissione istruzione Ilaria Gori, della preside Pasqualina Previti, la mostra raccoglie lo studio su due aree urbane: una di piccole dimensioni, il parcheggio di via Arc. Martini; l’altra più vasta, l’area ospedaliera.
Muniti di cartografie, i ragazzi, dopo sopralluoghi, e dopo aver calcolato le superfici e fotografato e analizzato le emergenze storiche, hanno messo a punto due distinti progetti di parchi urbani, con precise vocazioni: naturalistica, sportiva/ricreativa, culturale.  
La mostra sarà visitabile per tutto il mese di giugno, dal lunedì al venerdì, ore 10,00/17,00. Informazioni: Roberta Pasquinelli - Circoscrizione Prato centro (via dell'Accademia, 42): tel. 0574/615704, fax 0574/615744 (r.pasquinelli@comune.prato.it); scuola media Mazzoni (via S. Silvestro, 11): tel. 0574/448258     "
568,http://comunicati.comune.prato.it/generali/?action=dettaglio&comunicato=14200500000568,06/06/2005,17:21,Mobilità,"Bando di gara per il parcheggio sotterraneo","La prima opera pubblica in project financing","Tre piani interrati, per 921 posti, con entrata ed uscita da via Arc. Martini e collegamento con p.zza Mercatale","«Possiamo iniziare a ragionare sui parcheggi sotterranei nel centro storico. Perchè è vero che il primo sarà fuori le mura, ma è come se fosse in piazza Mercatale». Ha esordito così il sindaco Marco Romagnoli nel presentare il bando di gara in project financing per un parcheggio sotterraneo in via Arcivescovo Martini: una struttura per 921 posti auto, con tre piani interrati ed uno in superficie, quest'ultimo più o meno corrispondente all'attuale area di sosta.
La novità, illustrata dal sindaco e dall'assessore alla Mobilità Massimo Carlesi, sta tutta nel project financing: è la prima volta che il Comune ricorre a questa modalità per la costruzione di un'opera pubblica. «E' un fatto da rilevare positivamente - hanno sottolineato Romagnoli e Carlesi - che vi siano dei privati disposti a fare l'investimento». 
E' occorso un lungo lavoro per mettere a punto il bando di gara del project financing, la cui proposta è stata ideata dalla società 'Parcheggi pratesi srl'. 
Il parcheggio che sorgerà in via Arc. Martini sarà il primo parcheggio sotterraneo pubblico, che verrà edificato a Prato. Tre piani sotto la sede stradale, con il secondo che non sarà affidato in gestione ma interamente riservato a singoli, cui saranno dati in concessione per 99 anni i posti auto. 
Dei 921 spazi di sosta previsti 120 saranno a disposizione per gli abbonamenti dei residenti. Il progetto prevede l'entrata e l'uscita da via Arc. Martini, con un accesso diretto, pedonale, su piazza Mercatale, tramite un tunnel che bypasserà le mura e sfocerà all'altezza di via del Carmine. Il valore dell'opera dovrebbe aggirarsi attorno ai 10 milioni di euro.
Il bando di gara per il project, pubblicato venerdì scorso, prevede di affidare la gestione in concessione per 30 anni alla società vincitrice, a cui completo carico sarà la realizzazione dell'opera.
Con la gara, in base all'offerta economicamente più vantaggiosa e a criteri predeterminati, saranno selezionate le due migliori proposte, poi messe a confronto, secondo le procedure previste dalla normativa, con la società che ha ideato la proposta iniziale, per individuare il migliore offerente. I criteri per valutare la qualità dell'offerta sono: il valore tecnico ed estetico dell'opera, il tempo di esecuzione dei lavori, l'eventuale riduzione della durata della concessione trentennale, la proposta tariffaria, l' eventuale aumento del numero di posti auto. Le imprese interessate avranno tempo fino al 5 agosto per presentare la loro offerta.

"
569,http://comunicati.comune.prato.it/generali/?action=dettaglio&comunicato=14200500000569,06/06/2005,13:22,Sicurezza,"Sgombrato casolare a S. Lucia","Operazione congiunta di polizia, vigili e carabinieri","L'mmobile era divenuto rifugio di extracomunitari clandestini","Operazione mattutina, attorno alle 5,30, di Polizia municipale, Polizia di Stato e Carabinieri: gli agenti sono intervenuti per sgomberare un casolare, occupato da extracomunitari, a S. Lucia, in via delle Sacca 144. L’immobile, situato appena sopra Villa Filicaia, era già stato oggetto in passato di interventi da parte delle forze dell’ordine, anche in seguito a ripetute segnalazioni di cittadini residenti nella zona, che avevano, in più circostanze, denunciato, la sua occupazione abusiva da parte di albanesi e nord-africani. A causa, infatti, della particolare ubicazione, vicino alla Tangenziale ma ben nascosto dalla vegetazione collinare, il casolare era divenuto rifugio per clandestini e senza fissa dimora.
Proprio per interrompere tale stato di cose, in sede di Comitato tecnico, coordinato della Questura, si è deciso lo sgombero dell’immobile e l'intervento di poliziotti, vigili urbani e carabinieri, al fine di rendere più efficace l'operazione. 
Considerata la natura dell’intervento, non ci si è limitati ad assicurare la presenza delle varie forze di polizia, ognuna con il proprio specifico apporto di professionalità, ma si è anche assicurata la pulizia e la chiusura dell'area su cui sorge il casolare, allo scopo di impedirne l'accesso. Dopo lo sgombero è infatti iniziata la messa in sicurezza dell'immobile, ad opera di operai e muratori inviati dalla proprietà, allertata in precedenza, che hanno provveduto a murare porte e finestre.    
"
570,http://comunicati.comune.prato.it/generali/?action=dettaglio&comunicato=14200500000570,06/06/2005,15:24,Multiculturalità,"Corsi d'italiano per sconfiggere le difficoltà a scuola","Sono rivolti a ragazzi stranieri dagli 8 ai 18 anni","Si svolgeranno in estate con l'organizzazione dell'assessorato alla Multiculturalità","Spesso le difficoltà scolastiche dei bambini e dei ragazzi stranieri sono una conseguenza di quelle, come dimostra il fatto che la maggior parte eccelle invece in materie come la matematica: per questo l'assessorato alla Multiculturalità ha organizzato dei corsi estivi da frequentare dopo la chiusura dell'anno scolastico rivolto ai bambini di 8 anni fino ai ragazzi di 18. Le attività formative consistono in due spazi-gioco,due corsi di alfabetizzazione per ragazzi arrivati da poco in Italia, due di consolidamento per chi frequenta le medie e un corso per adolescenti che si apprestano ad entrare nel mondo del lavoro. Ecco le sedi e gli orari dei corsi: gli Spazi gioco si terranno al Laboratorio del tempo di via Filicaia 34/7 a partire dal 20 giugno fino al 10 agosto alle 9.00 per le seconde e le terze elementari e alle 11.00 per le quarte e le quinte. I corsi sono rivolti ad un massimo di 20 alunni ciascuno e per questo l'assessorato alla Multiculturalità si è rivolto alle scuole affinchè indichino i ragazzi che necessitano delle attività e il loro livello di conoscenza, che dovrà essere omogeneo. Negli Spazi gioco l’idea è di creare un ambiente sereno in cui imparare “in italiano” a relazionarsi positivamente con la società italiana e con i bambini provenienti da realtà e contesti culturali diversi.
I due corsi di alfabetizzazione per ragazzi si svolgono al liceo Livi di via Marini 9 dal 28 giugno al 2 settembre alle 9.00 e si rivolgono a chi è arrivato in Italia solo nel corso degli ultimi mesi e frequenterà la scuola media nel corso dell’anno scolastico 2005/06, per fornire gli strumenti comunicativi minimi per orientarsi nel nuovo ambiente.
Stessa sede e stessi orari per i due corsi di consolidamento per ragazzi che già frequentano la scuola media, che hanno ormai acquisito gli elementi essenziali della lingua della comunicazione ma che ancora non sono in grado di avvalersi con successo dei contenuti didattici che vengono loro proposti.
Il corso specifico per adolescenti si tiene presso l'assessorato in piazza S. Jacopo 4 il lunedì, mercoledì e venerdì alle 11.00 ed è partito oggi. Il termine del corso è fissato per il 2 settembre: lo può frequentare chi ha conoscenze discrete dell’italiano base e reale motivazione a frequentare la scuola superiore ma che necessitando degli strumenti linguistici e cognitivi per affrontare lo studio delle varie discipline. Infine vi è il corso di consolidamento della lingua italiana per ragazzi che abbiano già assolto l’obbligo scolastico, le cui difficoltà linguistiche o socioeconomiche rendano preferibile l’orientamento verso il mondo del lavoro. Gli orari e la sede sono gli stessi.
Il costo per iscriversi è di 60 euro, con possibilità di riduzione in base al reddito Isee. Per il modulo d'iscrizione e il bollettino di versamento ci si potrà rivolgere ad Alessandra Salvati dell'assessorato alla Multiculturalità, altrimenti può essere anche la scuola a trasmettere direttamente le domande raccolte all'assessorato.

"
571,http://comunicati.comune.prato.it/generali/?action=dettaglio&comunicato=14200500000571,06/06/2005,17:30,Economia,"«Il tessile non può attendere. Da subito una strategia»","L'incontro col commissario europeo Peter Mandelson","Il presidente della Provincia Massimo Logli e Romagnoli sottolineano le urgenze del distretto","Non c’è tempo da perdere. I distretti industriali, a partire da quello tessile di Prato, per recuperare competitività richiedono interventi rapidi e sostegni concreti, anche attraverso la riforma dei fondi strutturali, da parte dell’Unione europea ma anche del Governo nazionale. Sono questi i due punti su cui hanno insistito oggi, nel corso dell’incontro promosso dal presidente Martini con il commissario europeo Peter Mandelson, il presidente della Provincia Massimo Logli e il sindaco Marco Romagnoli, confermando il fronte sinergico delle amministrazioni locali contro le difficoltà del distretto tessile.  
«Occorre una strategia d'attacco nel breve periodo, perchè se l'apertura ai mercati è un fatto indiscutibile, che tra l'altro comporta vantaggi spalmati in più ambiti, è anche vero che ha come conseguenza problemi immediati concentrati in zone e settori, e fra questi c'è il tessile». E' stata questa la premessa dell'intervento del sindaco di Prato Marco Romagnoli nell'incontro col commissario europeo. «L’incontro di questa mattina è una di-mostrazione che, nella soluzione dei problemi di Prato, l’Unione europea costituisce un orizzonte necessario – ha sottolineato il presidente Logli –  Per la realtà pratese il fattore tempo, nell’attivazione di un vero e proprio piano di rilancio del sistema manifatturiero, è decisamente strategico».    
Il sindaco Romagnoli ha presentato la situazione di difficoltà del tessile pratese, dove nel biennio 2003-2004 si è verificata una perdita di 5000 posti di lavoro, e c'è «il rischio di un altro saldo negativo nel 2005». Secondo gli amministratori pratesi è necessario operare «una riforma dei fondi strutturali europei che permetta il recupero di competitività dei territori industriali». «Siamo tutti convinti del valore del piano illustrato questa mattina dal presidente Martini – ha sottolineato Logli – contestualmente ribadiamo con forza la richiesta che nella definizione delle regole per i nuovi fondi strutturali ci sia un’attenzione speciale ai finanziamenti mirati al rilancio delle attività nelle aree industriali più esposte a difficoltà”.  
Se è condivisibile l'analisi di Mandelson che non si può tornare indietro dall'apertura dei mercati, e se sul tavolo ci sono le proposte che Martini ha avanzato a nome dei distretti industriali toscani, «è altrettanto vero - ha affermato il sindaco - che di fronte ad una situazione difficilissima occorre che vi sia solidarietà da chi gode benefici».  
Romagnoli ha messo in risalto che «i problemi non sono solo concentrati in zone e settori ma sono anche concentrati nel tempo e che non si può attendere, per le industrie in difficoltà, i vantaggi nel medio periodo, poichè nel frattempo si saranno pagati costi altissimi».
Mettere in campo «da subito» una strategia d'attacco significa, per il sindaco di Prato, «aiutare le imprese ad investire», il che comporta «disporre di una politica industriale europea e nazionale» che migliori «la nostra capacità competitiva, accentuando l'innovazione», e sostenga «i sistemi d'impresa e i sistemi territoriali, come i distretti, perchè la concorrenza è a livello di sistemi territoriali». 
Politica industriale ma anche azioni «sul tasso di cambio euro-dollaro».  


*Comunicato congiunto con l'Ufficio stampa della Provincia di Prato"
572,http://comunicati.comune.prato.it/generali/?action=dettaglio&comunicato=14200500000572,06/06/2005,15:45,Scuola,"4000 spettatori per 900 ragazzi protagonisti della scena","Grande successo per 'Mandàla' del Trofeo città di Prato","Il ricavato di tre serate di danza ed arti espressive è stato devoluto all'associazione Pitigliani per la lotta ai tumori","Oltre 4000 spettatori hanno applaudito 'Mandàla', spettacolo conclusivo del progetto Teen square, che si è tenuto da lunedì 30 maggio a mercoledì 1° giugno all'anfiteatro di Santa Lucia con danza e arti espressive interpretate da oltre 900 ragazzi: Teen square, erede di Gymgiocando, è stato inaugurato quest'anno dal Trofeo città di Prato in collaborazione con l'assessorato allo Sport e con le rappresentanze delle scuole pratesi, dalle elementari alle superiori. L'iniziativa si è ispirata ai mandàla da cui trae il nome, ovvero i disegni tibetani che esprimono concetti filosofici, su cui i ragazzi a diversi livelli hanno elaborato in classe delle coreografie durante il corso dell'anno scolastico con l'aiuto di insegnanti di danza e arti espressive, hip hop e balli orientali. Nei primi due giorni sono stati protagonisti i ragazzi delle medie e delle suiperiori, mentre nell'ultimo la scena è stata di 10 classi delle elementari pratesi che hanno danzato sulla base di racconti e poesie da loro scritti. L'organizzazione e la regia delle serate è stata di Creative Lab del Trofeo città di Prato, formato da Ilaria Soldi, Fabio Fedi e Pamela dello Iacono. Il progetto, che proseguirà l'anno prossimo perr diventare un appuntamento fisso, è dedicato a Sergio Faggi, collaboratore dell'associazione sportiva Trofeo città di Prato, scomparso prematuramente nel gennaio scorso. In sua memoria il ricavato delle tre serate è stato devoluto all'associazione Sandro Pitigliani di Prato per la lotta contro i tumori."
573,http://comunicati.comune.prato.it/generali/?action=dettaglio&comunicato=14200500000573,06/06/2005,15:58,"Conferenza stampa","La presentazione del progetto  Old man","Domani alle 10.00 in Comune",,"Domani alle 10.00 nella Sala giunta del palazzo comunale l'assessore alle Politiche sociali Maria Luigia Stancari presenterà il progetto rivolto agli anziani 'Old man'."
574,http://comunicati.comune.prato.it/generali/?action=dettaglio&comunicato=14200500000574,07/06/2005,12:44,Sociale,"Oldman, una mano tesa verso l'aiuto agli anziani soli","Firmato stamattina il protocollo d'intesa","Parte domani il servizio creato dal Comune, e dalle associazioni artigiane in collaborazione con Pin, Astir e Il Panda pensando agli anziani","Chiamare un idraulico, un elettricista o anche una parrucchiera, un'estetista o un addetto alle pulizie per gli anziani non sarà più un problema: prenderà il via domani il servizio Sos anziani del progetto 'Old man, gli artigiani di Prato dalla parte degli anziani'. Stamani in Comune è stato firmato il protocollo d'intesa per l'avvio dell'iniziativa sperimentale che vede coinvolti l'assessorato alle Politiche sociali, Confartigianato, Cna, consorzio Astir, Pin e associazione Il Panda, che già gestisce il call center del collaudato servizio Sos anziani. erano presenti l'assessore Maria Luigia Stancari, il dirigente dei Servizi sociali del Comune Antonio Avitabile, il presidente di Cna Anselmo Potenza, il vice segretario di Confartigianato Stefano Guarducci, la coordinatrice del laboratorio 'I care' del Pin per i Servizi sociali e le Pari opportunità Cristina Pugi, il presidente della Federazione delle costruzioni di Confartigianato Paolo Beghelli, il segretario de Il Panda Antonio Musicò e Michela Colle di Astir. Il progetto Old man, finanziato dalla Regione Toscana all'interno di Toscana sociale con 86mila euro, amplia l'offerta dei servizi per gli ultrasessantacinquenni residenti a Prato che vivono soli o in coppia mettendo a disposizione gli interventi degli artigiani operanti nei settori della manutenzione, della riparazione e dei servizi alla persona, come parrucchieri, estetisti, falegnami, idraulici, tappezzieri, elettricisti, vetrai, addetti alle pulizie, tecnici per riparazioni radio e tv, muratori, imbianchini e molto altro. Chiamando il call center attivo da domani allo 0574/33111 nei giorni feriali dalle 9.00 alle 16.00 si potrà richiedere la prestazione di servizio senza il costo della chiamata e con uno sconto del 10% sulla tariffa praticata. 
Nel progetto è incluso anche un portale, gestito dal Pin, dedicato sia agli addetti ai lavori che agli utenti: cliccando sull'indirizzo www.oldman-toscana.net si potrà accedere sia alla registrazione delle ditte che si rendono disponibili agli interventi sia ad un database con tutte le informazioni zona per zona su quali attività sono più vicine all'abitazione e quale si preferisce prima di chiamare il call center. Le aziende che hanno aderito sono già tante e di tutti i settori: «E' un progetto dalla lunga gestazione, iniziata nella scorsa legislatura, di cui ora raccogliamo i frutti - ha detto l'assessore Stancari - E' sicuramente un grande vantaggio per gli anziani sapere di poter contare su un servizio sicuro e comodo per ogni loro esigenza: dato che si tratta di una sperimentazione, verificheremo in corso d'opera se ci sono dei miglioramenti da apportare o dei servizi da aggiungere anche sulla base delle segnalazioni che riceveremo al call center. E' stata fondamentale per l'avvio del progetto la disponibilità delle associazioni artigiane, che dimostrano una volta in più di avere anche un ruolo sociale per dare un grande contributo alla collettività»."
575,http://comunicati.comune.prato.it/generali/?action=dettaglio&comunicato=14200500000575,07/06/2005,12:59,Giovani,"'Una città da sogno' protagonista di un concorso letterario","L'iniziativa del Punto giovani per chi ha dai 14 ai 29 anni","La scadenza per la presentazione delle opere è il 20 luglio","quali sono i tratti della città ideale per i giovani dai 14 ai 29 anni? E' quel che vuole scoprire il concorso artistico letterario 'Una città da sogno', ideato dal Punto giovani Europa e rivolto ai ragazzi tra i 14 e i 29 anni che siano residenti o domiciliati sul territorio di Prato e provincia.
Il concorso prevede la libera interpretazione in un racconto sulla propria città ideale, una città da sogno, appunto, sia in termini realistici che fantastici. Il termine ultimo per la presentazione delle opere, è fissato per il 20 Luglio 2005. Ai primi tre verrà assegnato un premio offerto dalla Fondazione Metastasio - stabile della Toscana, dall’ Assessorato alle Politiche dello Sport del Comune di Prato, dalla libreria 'Il Gufo' di Prato.
La proclamazione ufficiale e la premiazione dei vincitori avverrà entro la fine di ottobre. La premiazione si terrà presso il Punto Giovani Europa - Cantieri Culturali - Ex Macelli - alla presenza dell'assessore alla Cultura e alle Politiche Giovanili Andrea Mazzoni e della presidente della Fondazione Metastasio - Stabile della Toscana Gerardina Cardillo. Per ricevere ulteriori informazioni e ritirare il bando rivolgersi al Punto Giovani Europa, p.zza Macelli, 4 - 59100 Prato (PO) - tel. 0574/616741
Altrimenti la copia del bando è scaricabile anche dall'indirizzo internet www.puntogiovanieuropa.prato.it.
Inoltre al Punto Giovani Europa del Comune di Prato è possibile trovare un’ampia raccolta di concorsi artistici nei vari settori come musica, canto, pittura, arti grafiche, letteratura e poesia, critica cinematografica e giornalismo, sia in Italia che  all’estero."
576,http://comunicati.comune.prato.it/generali/?action=dettaglio&comunicato=14200500000576,07/06/2005,14:36,Circoscrizioni,"Sud, si riunisce il consiglio","Mercoledì 8 giugno alle ore 19","Al Centro Civico, via delle Badie 130.","Domani, mercoledì 8 giugno alle ore 19, si riunirà il Consiglio della Circoscrizione Sud  nella sede del Centro Civico, in via delle Badie n. 130.  
Dopo le comunicazioni del Presidente, del Vicepresidente e dei Presidenti delle Commissioni, l'ordine del giorno prevede la discussione di una interpellanza del consigliere Bonacchi sulla discarica di Iolo; una mozione del consigliere Bonacchi sull'istituzione di una Consulta di quartiere sui problemi di inquinamento elettromagnetico; il parere sul piano particolareggiato e il regolamento per impianti di telecomunicazione; il parere sul regolamento per la concessione di impianti sportivi comunali; infine l'approvazione delle richieste di patrocinio.  
"
577,http://comunicati.comune.prato.it/generali/?action=dettaglio&comunicato=14200500000577,07/06/2005,14:34,Circoscrizioni,"Nord, incontro con lo scrittore Sergio Puggelli","Per il programma «Estate 2005»","Mercoledì 8 giugno alle ore 21 a Villa Fiorelli","Domani, mercoledì 8 giugno alle ore 21,00 a Villa Fiorelli, nell'ambito delle iniziative «Estate 2005» organizzate dalla Circoscrizione Nord, lo scrittore Sergio Puggelli presenterà il suo libro «C'era una volta lo sport»."
578,http://comunicati.comune.prato.it/generali/?action=dettaglio&comunicato=14200500000578,07/06/2005,16:06,Agenda,"Referendum del 12 e 13 giugno, istruzioni per l'uso","Dove e quando richiedere tessere elettorali e documenti smarriti","Da oggi Uffici anagrafici ed elettorali centrali e circoscrizionali saranno aperti con orario continuato dalle 9 alle 19","Comincia il conto alla rovescia per il referendum del 12 e 13 giugno che propone la parziale abrogazione della legge 40 sulla procreazione assistita. Si vota domenica 12 dalle 8 alle 22 e lunedì 13 dalle 7 alle 15. La 'macchina elettorale' del Comune è già attiva da oggi: ecco tutte le istruzioni per l'uso e gli orari d'apertura degli Sportelli dove richiedere le tessere elettorali in caso di smarrimento  e la carta d'identità se scaduta o persa, le sezioni dove potranno votare i portatori di handicap e i distretti medici aperti dove richiedere i certificati in caso di persone che non possono esercitare il diritto di voto da sole.
Per votare si deve presentare la tessera elettorale ed un valido documento d'identità: se non si è in possesso della prima ci si potrà rivolgere all'Ufficio elettorale del Comune in piazza Cardinale Niccolò 13, aperto a partire da oggi fino a sabato dalle 9.00 alle 19.00. I giorni del referendum, domenica e lunedì, l'Ufficio seguirà l'orario del seggio, ovvero dalle 8 alle 22 e dalle 7 alle 15. Per rinnovare la carta d'identità invece bisogna rivolgersi all'Anagrafe centrale, allo stesso indirizzo, che seguirà gli stessi orari. Svolgeranno servizio di rilascio di entrambi i documenti anche gli Sportelli decentrati delle Circoscrizioni nord, sud, est ed ovest con il medesimo orario a partire da oggi. Per permettere le operazioni di scrutinio invece, che partiranno alle 15.00 di lunedì prossimo, gli sportelli rimarranno chiusi al pubblico.
Gli elettori fisicamente impediti che non possono votare da soli e necessitano di essere accompagnati dovranno presentare un certificato medito rilasciato dai funzionari medici dell'Asl 4: giovedì 9 giugno sarà aperto dalle 15 alle 17 il distretto Prato centro di piazza Lippi 3 e Prato nord di via Gherardi dalle 9 alle 12; venerdì il distretto centro dalle 10 alle 12, Prato ovest di via Clementi 24 dalle 8 alle 10, Prato nord dalle 10 alle 12 e Prato sud in via Roma 427 nello stesso orario; sabato 11 il distretto centro dalle 8 alle 10, ovest dalle 11 alle 13, nord dalle 9 alle 12 e sud dalle 10 alle 12; domenica 12 sarà disponibile solo l'Ufficio igiene di via Tiepolo 34 dalle 10 alle 13 e dalle 15 alle 17, mentre lunedì il distretto centro e l'ovest resteranno aperti dalle 8 alle 10, la divisione nord dalle 9 alle 12 e quella sud dalle 11 alle 13.
Per quanto riguarda invece gli elettori non deambulanti, se la sezione pressio la quale sono iscritti non è accessibile con la sedia a rotelle possono esercitare il diritto di voto in queste sezioni esenti da barriere architettoniche: 1 e 101 della scuola elementare Guasti in via S. Caterina; 10 alla scuola media Lippi in via Corridoni; 12 e 13 al liceo Livi di via Marini; 18 e 117 della scuola Puddu di via Montalese 239; 19 e 21 della scuola elementare I Ciliani di via Taro; 26 della scuola elementare Puccini di via Guerra; 31 e 43 della scuola elementare Meucci di via Marradi; 35 e 164 della scuola elementare Meoni di via di Cantagallo; 46 e 52 della scuola elementare La Castellina di via Capponi; 54 e 63 del liceo Copernico di viale Borgovalsugana 65; 55,105 e 152 della scuola Mascagni di via Toscanini; 57 della scuola media Don Bosco di via Montalese 385; 60 della scuola elentare Santa Gonda in via Santa Gonda; 61 della scuola elementare Ponte Petrino di via Firenze 93; 66 della scuola media Mazzoni in via San Silvestro; 72 della scuola media Cironi di viale della Repubblica; 75 della scuola media Malaparte di via Baldanzi; 78 e 81 del liceo classico Cicognini di via Baldanzi; 82 della scuola elementare da Vinci di via di Vergaio; 88 e 94 della scuola media Zipoli di via Mannocci; 92 delle magistrali Rodari di via Galcianese 20 F; 96 alla casa di riposo di via Roma 101; 97 alla scuola elementare S. Ippolito in via Visiana; 109 alla scuola elementare Rodari di via Viaccia a Narnali; 114 alla scuola elementare Iolo S. Pietro di via da Quarata; 118 alla scuola elementare Tobbiana di via Traversa pistoiese 1; 120 e 124 alla scuola elementare Don Milani di via delle Gardenie 73; 123 alla media Don Bosco di via Pistoiese 558; 127 alla scuola elementare Casale di via di Brugnano; 129 alla scuola di Tavola di via Braga 15; 134 e 153 alla media Convenevole da Pratoin via 1° maggio; 143 all'elementare Le Fontanelle di via Soffici; 147 alla materna Castelnuovo, 148 all'elementare Paperino in via dell'alloro 89; 149 all'elementare S. Giorgio a colonica; 154 e 159 all'elementare dalla Chiesa di via Picasso; 162 all'elementare Pizzidimonte di via Mugellese; 170 alla scuola Calvino in via di Natreta; 176 e 177 all'ospedale Misericordia e Dolce di via Cavour 89.
Gli elettori non deambulanti per votare dovranno esibire oltre alla tessera elettorale un'attestazione medica rilasciata gratuitamente dall'Asl anche in precedenza per altri scopi o copia autenticata della patente di guida speciale, purchè dalla documentazione presentata risulti l'impossibilità o la capacità gravemente ridotta di deambulazione, unitamente al certificato o alla tessera elettorale con apposita annotazione permanente al voto assistito per l'eventuale accompagnatore di fiducia.
"
579,http://comunicati.comune.prato.it/generali/?action=dettaglio&comunicato=14200500000579,07/06/2005,16:11,Appuntamenti,"«Bisogna dislocare le funzioni nell'area metropolitana»","L'incontro in Provincia con la Giunta regionale","Romagnoli: «Poniamo la questione dello sviluppo, ma ci vuole grande coerenza»","«Abbiamo davanti a noi due prospettive: una facile, il declino dell'area, limitarsi ad assecondare questo stato di cose; l'altra, più difficile, è operare per una nuova fase di sviluppo. Noi poniamo la questione di un nuovo sviluppo, sapendo che occorre grande coerenza e iniziativa». Sono le parole iniziali dell'intervento svolto dal sindaco Marco Romagnoli, nell'incontro fra la Giunta regionale con la Provincia, le amministrazioni comunali pratesi e con le categorie economiche e sociali, svoltosi stamani in Palazzo Buonamici, sede della Provincia di Prato.
Grande coerenza, che nelle frasi di Romagnoli, significa comprendere «che la crescita comporta più popolazione e più consumi e l'aumento dei flussi pendolari nell'area metropolitana, una conurbazione di un milione e 400 mila persone che ha grandi potenzialità economiche e che non può essere un vincolo per lo sviluppo».
Un intervento, che nel porre all'attenzione quattro questioni (sistema delle imprese e industria, infrastrutture, cultura, formazione e università, salute e welfare»), ha avuto al suo centro l'idea dell'area metropolitana «entro cui occorre una dislocazione di funzioni fra i sistemi territoriali che la compongono». Ciò impone che il capoluogo regionale «adempia al suo ruolo di capitale della Toscana», ma per svolgerlo deve prendere atto di «questioni non risolvibili, ossia dell'eccessiva concentrazione e carenza di spazi di cui soffre».
La ricetta fornita dal sindaco di Prato, in questa prospettiva di area metropolitana, parte dalla «difesa dell'industria» e dalle necessità di «politiche industriali europee e nazionali», poichè «bisogna mettere le imprese nella condizione di investire e questo deve farlo la politica»; dalla messa a disposizione di aree per gli investimenti, come il Marcolotto 2, la più grande area industriale dell'Italia centrale situata nel cuore dell'area metroplitana, da programmi di diversificazione «che facciano della logistica una opportunità di crescita».
Indispensabile è però superare il deficit infrastrutturale «perchè non è possibile che occorra un'ora per spostarsi da Prato a Firenze, quando nello stesso tempo si va a Bruxelles», da qui l'idea di una metrotranvia che unisca Firenze a Prato e Pistoia, attraverso Campi Bisenzio e l'asse mediano della piana.
Per Romagnoli ci vuole anche più «cultura, formazione e ricerca» «Questa è una realtà, produttiva e di lavoro - ha affermato il sindaco - che ha saputo realizzare istituzioni culturali di grande pregio. Ne siamo orgogliosi. E' necessario potenziare queste strutture e discutere non di tagli alla cultura ma di come si trovano le risorse». In questo scenario «è da porsi anche la questione del Centro per l'arte contempranea 'Luigi Pecci', per cui bisogna andare al risanamento e al rilancio. Se non intendiamo assecondare il declino non possiamo lasciare al loro destino istituzioni culturali come il Pecci». Una questione, sottintesa nelle parole del sindaco, che non è solo pratese.         "
580,http://comunicati.comune.prato.it/generali/?action=dettaglio&comunicato=14200500000580,07/06/2005,14:33,"Conferenza stampa","Sistema moda e territori in Italia","Mercoledì 8 giugno,ore 12,00, Palazzo comunale","Il convegno di venerdì 10 sarà presentato dall'assessore Fabio Giovagnoli","«Sistema moda e territori in Italia» è il titolo del convegno che si svolgerà venerdì 10 giugno alla Monash University a Prato, presentato domani, mercoledì 8 giugno, alle ore 12,00 in una CONFERENZA STAMPA dall'assessore allo Sviluppo economico e al Piano strategico Fabio Giovagnoli. Al convegno parteciperanno anche gli amministratori di quattro regioni (Toscana con l'assessore alle Attività produttive Antonio Brenna, Piemonte, Emilia Romagna e Puglia).
La CONFERENZA STAMPA si terrà nella Sala giunta del Palazzo comunale.
"
581,http://comunicati.comune.prato.it/generali/?action=dettaglio&comunicato=14200500000581,07/06/2005,16:38,Scuola,"L'intelligenza emotiva e non cognitiva nella scuola","Due incontri domani all'Auditorium Pecci","Le conferenze, organizzate dal servizio Educazione dell'infanzia, saranno tenute da due luminari della psicologia","L'intelligenza non cognitiva ed emotiva è al centro di due iniziative rivolte al mondo della scuola e promosse per domani dal Coordinamento pedagogico ed organizzativo del servizio Educazione e cultura dell'infanzia del Comune in collaborazione con  l’istituto Walden di Roma: il primo incontro, 'Promuovere le intelligenze non cognitive nella scuola, perché e soprattutto come fare' è per domani pomeriggio dalle 16.45 alle 19.45 presso l'auditorium del Museo d’arte contemporanea Pecci di 
V.le della Repubblica, 277. Il programma prevede l'intervento  di Sabrina Nieri, assessore alle Politiche educative, l'introduzione dei lavori da parte del prof. Carlo Ricci e alle 17.30 la relazione del prof. Roberto roche sul contributo della prosocialità allo sviluppo delle intelligenze multiple.
Carlo Ricci è docente di psicologia della salute all’Università La Sapienza e alla Salesiana di Roma e presidente dell’Associazione italiana di Psicologia e Terapia Cognitivo Comportamentale dell'Istituto Walden di Roma. Roberto Roche è invece docente di psicologia della coppia e delle relazioni familiari all'Università Autonoma di Barcellona. Il suo nome è divenuto di fama internazionale per gli studi sulla condotta prosociale. Ha condotto corsi e seminari di studio nelle università più prestigiose in Europa, America Latina, Stati Uniti d'America. Il nostro Paese ha avuto il privilegio di ospitarlo in occasioni di corsi promossi dalla facoltà di Psicologia dell'Università 'la Sapienza' di Roma e da molti altri Atenei. Di recente è stato tradotto un suo libro dal titolo 'L'intelligenza Prosociale' delle Edizioni Centro Studi Erickson di Trento.
Il secondo incontro è rivolto anche ai genitori, oltre che agli operatori della scuola, e ai cittadini interessati: il tema trattato è 'L'azione prosociale per lo sviluppo dell'intelligenza emotiva', illustrato dal professor Roche domani sera dalle 21.00 alle 23.00 nella stessa sede. La partecipazione è libera e gratuita. Per informazioni si potrà contattare il Coordinamento pedagogico del Comune di via Migliorati 1/A allo 0574/616445.

"
582,http://comunicati.comune.prato.it/generali/?action=dettaglio&comunicato=14200500000582,07/06/2005,18:59,Agenda,"Motoraid, Romagnoli premia i vigili","Mercoledì 8 giugno, ore 11,30, ufficio del sindaco","Brillanti risultati del gruppo sportivo della Polizia municipale a Milano","Il sindaco Marco Romagnoli premierà domani mattina, nel proprio ufficio in Palazzo comunale, gli agenti del Gruppo sportivo della Polizia municipale che hanno partecipato lo scorso weekend, ottenendo un brillante risultato, al 1° motoraid internazionale «Città di Milano».
L'appuntamento è per mercoledì 8 giugno alle ore 11,30."
583,http://comunicati.comune.prato.it/generali/?action=dettaglio&comunicato=14200500000583,08/06/2005,11:46,Infanzia,"Pubblicate le graduatorie provvisorie per  asili nido lattanti","Per i  bimbi nati dal 1° marzo al 31 maggio di quest'anno","I posti disponibili sono 18 in tre asili nido: Badie, Borgonuovo, Arcobaleno","Sono pubbliche da oggi le graduatorie provvisorie relative all'asilo nido fascia lattanti per l'anno scolastico 2005 - 2006. In tutto le domande presentate sono state 33 (trentatre).
La fascia di età dei lattanti comprende i bambini nati dal 1 marzo al 31 maggio 2005, per i quali la domanda di asilo nido poteva essere presentata dal 20 maggio al 5 giugno scorso. 
I nidi comunali che ospitano i lattanti sono tre: Badie , Borgonuovo, Arcobaleno. Ogni nido può ospitare 6 bambini per un totale di 18 bambini. 
Nell'anno scolastico 2004/2005 - precisano gli operatori del Servizio educazione e cultura dell'infanzia - sono state presentate complessivamente  37 domande, ma si sono verificate rinunce da parte di oltre il 50 per cento degli interessati. Quindi è stato possibile soddisfare tutte le richieste. 
Contro le risultanze della graduatoria può essere presentato ricorso al responsabile del Servizio educazione e cultura dell' infanzia entro 15 giorni dalla pubblicazione, ossia entro il 23 giugno 2005 compreso.
 
"
584,http://comunicati.comune.prato.it/generali/?action=dettaglio&comunicato=14200500000584,08/06/2005,15:57,Scuola,"L'asilo nido Santa Lucia si traferisce in via temporanea","Per consentire i lavori di ristrutturazione","Sarà ospitato nella scuola statale Meoni","L’asilo nido Santa Lucia, a partire dai prossimi giorni, sarà interessato da lavori di ristrutturazione che proseguiranno per tutto il periodo che rimane da qui al termine dell'attuale anno scolastico.
Per permettere l’esecuzione delle opere previste e la riapertura della struttura a settembre si è reso necessario trasferire i piccoli utenti dal nido Santa Lucia nella sede della scuola statale Meoni, che li ospiterà dal 15 giugno fino al 14 luglio.
Il trasferimento è stato possibile grazie alla disponibilità del dirigente scolastico e di tutto il personale della scuola statale  Meoni.
Nulla cambierà nel servizio: i bambini potranno consumare regolarmente i pasti che l’Ufficio refezione scolastica provvederà a fornire come di consueto.
Dai bambini del nido è già partito un ringraziamento anticipato alla scuola Meoni:  il loro arrivo è stato  preceduto da un coloratissimo trenino e da una allegra filastrocca da appendere all’ingresso della scuola “ dei grandi”.





"
585,http://comunicati.comune.prato.it/generali/?action=dettaglio&comunicato=14200500000585,08/06/2005,15:56,Circoscrizioni,"Nord, musica, danza e il naturopata Harry Tallarida","«Estate 2005», le iniziative di giovedì 9 giugno","Alle ore 21,30 all'Anfiteatro di S.Lucia e alle 21 a Villa Fiorelli","Domani, giovedì 9 giugno le iniziative dell'«Estate 2005» organizzate dalla Circoscrizione Nord propongono: alle ore 21,30 all'Anfiteatro di S.Lucia, via Fucini/via del Guado, spettacolo di musica e danza a cura delle associazioni Artemente e Opus Danza, l'incasso della serata sarà devoluto in beneficienza a favore della Lega Tumori italiana sezione di Prato.
Mentre a Villa Fiorelli nel parco di Galceti, alle ore 21, nell'ambito del progetto «Dimensione Donna, star bene dentro e star bene fuori» ideato dalle donne elette nel consiglio della Circoscrizione insieme alle donne delle quattro commissioni di lavoro, ci sarà un incontro con il naturopata Harry Tallarida, direttore dell'accademia di naturopatia Anea, per illustrare chi è il naturopata e quali sono le sue comptenze.   "
586,http://comunicati.comune.prato.it/generali/?action=dettaglio&comunicato=14200500000586,08/06/2005,15:55,Circoscrizioni,"Nord, aperte le iscrizioni per la  degustazione di miele","Sabato  11 giugno dalle 9 alle 18","Nell'aula in via 7 marzo 4Z3","La Circoscrizione Nord organizza una giornata di degustazione del miele che si terrà sabato 11 giugno nell'aula in via 7 Marzo 4Z3 (presso la rotonda di via di Galceti ang. 7 Marzo).
La partecipazione è limitata a venti persone che saranno ammesse in ordine di iscrizione, da effettuarsi, anche telefonicamente, alla segreteria della Circoscrizione tel. 0574/697722, il costo di partecipazione è di 15 euro.  
Il programma prevede: alle ore 9 apertura dell’aula, iscrizioni, pagamento quota di partecipazione, assegnazione del posto nei banchi; ore 9,30 inizio della lezione teorica e delle esercitazioni pratiche, tenute dal dott. Marco Valentini, iscritto all’Albo nazionale assaggiatori miele, degustazione organolettica di 10 mieli monoflora e multiflora presentati dai produttori locali; ore 12,30 pausa per il pranzo, da consumarsi presso la propria abitazione o presso un ristorante (previa prenotazione da fare all’inizio lezioni).
Il pranzo (per non alterare la sensibilità degustativa) deve consistere in riso (o simile) all’olio, carne bianca, un frutto. Sono da escludere, ragù, sughi piccanti, salumi, ecc.
Alle ore 14,30 ripresa degli assaggi guidati dal dott. Valentini e, infine, compilazione delle schede segnaletiche e scambio delle impressioni ricevute nell’assaggiare tutte le componenti del miele esaminato."
587,http://comunicati.comune.prato.it/generali/?action=dettaglio&comunicato=14200500000587,08/06/2005,14:13,Sicurezza,"«Insufficienti gli organici delle forze dell'ordine»","Una lettera al ministro dell'Interno","Romagnoli chiede un incontro al responsabile del Viminale on. Giuseppe Pisanu","Una lettera al ministro dell'Interno on. Giuseppe Pisanu (inviata per conoscenza anche al prefetto di Prato Giuseppe Badalamenti), con richiesta d'incontro «al massimo livello di responsabilità ministeriale», poichè a Prato «si è raggiunto un livello di guardia nel deteriorarsi dell'ordine pubblico», da richiedere «misure urgenti ed interventi immediati anche da parte delle autorità di governo», in primo luogo il rafforzamento degli organici delle forze dell'ordine; e la richiesta al presidente dell'assemblea consiliare Daniele Mannocci di convocare un Consiglio comunale straordinario sull'ordine pubblico, da concordare con la Prefettura, con la partecipazione dei vertici delle Forze dell'ordine e dei magistrati della Procura della Repubblica.
Sono queste le iniziative intraprese dal sindaco di Prato Marco Romagnoli, dopo l'ennessimo episodio di violenza, verificatosi nella notte fra martedì e mercoledì, che ha causato il ferimento di un extracomunitario e del proprietario del locale nei cui pressi è avvenuta la rissa.
Nella lettera al ministro il sindaco rileva che Prato «non può tollerare che prosegua questa spirale di sangue», che si succede ormai «ad un ritmo settimanale». Il sindaco offre all'on. Pisanu anche una chiave di lettura dell'esplosione di violenza,  stabilendo un legame tra crisi economica e ripercussioni sull'ordine pubblico: Prato, scrive Romagnoli, sta attraversando un difficile momento economico e sociale che «ha pesanti risvolti nella vita delle famiglie, con la crescita del disagio sociale, e delle comunità straniere che si sono stabilite nel territorio pratese». Soprattutto in queste ultime «ancora contrassegnate da forti livelli di clandestinità, e quindi soggette all'azione di gruppi criminali» sembra «che la situazione di crisi economica abbia rotto determinati equilibri, causando lo sprigionarsi di una catena di violenza, pesante per la città, per il costo umano che sta provocando, per i rischi anche sul piano sociale, nel senso di pregiudicare quella cultura dell'accoglienza, che da sempre è caratteristica di Prato e dei suoi abitanti». Per il sindaco la crisi «produce effetti, seri e preoccupanti, anche sullo stato dell'ordine pubblico, modificando relazioni e rapporti, soprattutto in quei segmenti in cui permane un forte intreccio fra attività legali ed illegali».
Davanti «all'emergere di fenomeni così virulenti - scrive ancora il primo cittadino di Prato - si manifesta l'insufficienza degli organici delle Forze dell'Ordine». La convinzione che «non bastano le forze attualmente impegnate nella tutela della sicurezza pubblica» è, dichiara Romagnoli, condivisa anche dai vertici locali delle forze di polizia e dalla magistratura pratese.
La conclusione con la richiesta d'incontro al ministro Pisanu, considerati «l'urgenza e l'allarme sociale che ripetuti atti di violenza suscitano anche fra la popolazione».


Di seguito il testo integrale della lettera del sindaco di Prato al ministro dell'Interno on. Giuseppe Pisanu:
«La situazione dell’ordine pubblico, come sta manifestandosi nell’ultimo periodo a Prato, desta non poche preoccupazioni e sta provocando, ormai, un vero allarme sociale. L’ultimo episodio criminale si è verificato nella notte fra martedì 7 giugno e mercoledì 8 giugno, con il ferimento grave, in una rissa, di un cittadino extracomunitario e del proprietario di un esercizio pubblico.  
Una lunga scia di violenza, con tre delitti in poco meno di tre mesi, ed atti efferati che si succedono ad un ritmo settimanale. La città non può tollerare che prosegua questa spirale di sangue, senza che si creino le condizioni per ristabilire relazioni di legalità e di civile convivenza in una parte del suo microcosmo sociale.
Il distretto tessile pratese sta attraversando, come è noto, un difficile momento da un punto di vista economico e sociale, in virtù della liberalizzazione degli scambi, e della concorrenza di paesi di nuovo sviluppo. Tutto ciò ha pesanti risvolti nella vita delle famiglie, con la crescita del disagio sociale, e delle comunità straniere che si sono stabilite nel territorio pratese.
Sembra, soprattutto in queste ultime, ancora contrassegnate da forti livelli di clandestinità, e quindi soggette all’azione di gruppi criminali, che la situazione di crisi economica abbia rotto determinati equilibri, causando lo sprigionarsi di una catena di violenza, pesante per la città, per il costo umano che sta provocando, per i rischi anche sul piano sociale, nel senso di pregiudicare quella cultura dell’accoglienza, che da sempre è caratteristica di Prato e dei suoi abitanti.
E’ una preoccupazione che è condivisa anche dai vertici delle Forze dell’Ordine, dai magistrati della Procura della Repubblica di Prato, che devono fronteggiare questo nuovo pericoloso stato di cose. 
Davanti all’emergere di fenomeni, così virulenti, si manifesta l’insufficienza degli organici delle Forze di polizia che sono deputati al controllo del territorio. Probabilmente, in base ai parametri che si seguono nel definire gli organici, risulterà che la dotazione di Polizia di Stato, Carabinieri e Guardia di Finanza non presenta vuoti, o comunque non li presenta in modo significativo 
Ma evidentemente rispetto a ciò che è la realtà pratese, al suo tessuto sociale ed economico, ad una presenza di immigrati che per concentrazione territoriale è la più alta, in percentuale, d’Italia, non bastano le forze attualmente impegnate nella tutela della sicurezza pubblica. E’ una convinzione diffusa, che si è palesata pubblicamente anche in dichiarazioni di esponenti che hanno la responsabilità della guida, a Prato, delle forze di polizia e di magistrati.
Con i suoi quasi 200 mila abitanti, 8 mila aziende ancora presenti nel settore manifatturiero, quasi il 10-12% di immigrati sul totale della popolazione, la crisi economica, conseguente a fenomeni che si stanno producendo a livello internazionale, produce effetti, seri e preoccupanti, anche sullo stato dell’ordine pubblico, modificando relazioni e rapporti, soprattutto in quei segmenti in cui permane un forte intreccio fra attività legali e illegali.
Abbiamo chiesto, al più presto, la convocazione del Comitato per l’ordine pubblico, a cui prende parte anche il Comune di Prato, in base ad un protocollo siglato con la Prefettura, per compiere un esame della situazione e per capire quello che sta accadendo negli strati più profondi della società pratese.
Ma l’urgenza e l’allarme sociale che ripetuti atti di violenza suscitano anche fra la popolazione, mi induce a chiederle un incontro, al massimo livello di responsabilità ministeriale, poiché a Prato si è raggiunto un livello di guardia nel deteriorarsi dell’ordine pubblico, che richiede misure ed interventi immediati anche da parte delle autorità di governo».

         "
588,http://comunicati.comune.prato.it/generali/?action=dettaglio&comunicato=14200500000588,08/06/2005,15:10,"Polizia municipale","Premiati i vigili campioni motoraid","Dal sindaco nel suo ufficio in Palazzo comunale","Sono Nicola Sciorio, che ha vinto il titolo italiano, e Moreno Bigi, nono classificato","Premiati dal sindaco Marco Romagnoli, alla presenza del comandante Marco Nieri, del vice Andrea Pasquinelli e dell'assessore Massimo Carlesi, gli agenti di Polizia municipale Nicola Sciorio, campione italiano motoraid (titolo conquistato a Milano la scorsa settimana nella manifestazione internazionale riservata alle forze di polizia italiane ed estere), e Moreno Bigi, classificatosi al nono posto nello stesso campionato tricolore. La premiazione è avvenuta nell'Ufficio del sindaco in Palazzo comunale.    
I due vigili, dell'Unità operativa motociclisti comandata da Giampaolo Nibbi, sono stati omaggiati con gli antichi sigilli del Comune medievale. Fra le coppe e le targhe conquistate nella gara di Milano, il sindaco ha letto la lettera di congratulazioni che ha indirizzato al Comando. Fra l'altro la formazione del gruppo sportivo della Polizia municipale, il cui presidente è Sergio Paolini, ha conquistato il terzo posto della graduatoria a squadre.
A contribuire al successo dei due agenti anche i vigili Eleonora Nesi e Andrea Falcone, che hanno curato le relazioni con la giuria nella manifestazione milanese, l'agente Giulio Capecchi esperto della meccanica delle moto, nonchè Luciano Corrieri, che cura il parco macchine della Polizia municipale.
A tutti è andato il ringraziamento del sindaco.
L'Unità operativa motociclisti conta di 14 unità e i risultati sportivi non sono che il prodotto dell'efficienza che ha raggiunto.    

"
589,http://comunicati.comune.prato.it/generali/?action=dettaglio&comunicato=14200500000589,08/06/2005,15:36,Agenda,"Anagrafe  e Sportelli circoscrizionali chiusi lunedì dalle 15","A causa delle operazioni di scrutinio del referendum","La chiusura pomeridiana sarà dalle 15 alle 17","Per il referendum sulla procreazione medicalmente assistita lunedì prossimo 13 giugno dalle 15 alle 17 gli uffici anagrafici e di stato civile di piazza Cardinale Niccolò e di tutte le Circoscrizioni comunali saranno chiusi al pubblico. Gli uffici infatti soprattutto a partire dalle 15 di lunedì, quando partirà lo scrutinio, sono impegnati negli adempimenti relativi alla votazione e pertanto saranno impossibilitati a garantire il regolare svolgimento dei servizi al pubblico."
590,http://comunicati.comune.prato.it/generali/?action=dettaglio&comunicato=14200500000590,08/06/2005,15:52,Sociale,"Slitta la data di pubblicazione della graduatoria per gli affitti","E' consultabile dal 1° al 15 luglio","La lista provvisoria di chi ha ottenuto il contributo per  il canone di locazione sarà affissa all'albo pretorio.","Slittano i termini per la pubblicazione della graduatoria provvisoria del bando per l'assegnazione dei contributi ad integrazione dei canoni di locazione previsti dalla legge 431 del '98: anzichè dal 10 al 24 giugno la graduatoria sarà affissa all'albo pretorio del Comune dal 1° al 15 luglio compresi. Pertanto sarà possibile presentare ricorso contro il provvedimento con cui è stata stabilita la posizione nella graduatoria provvisoria dal 1° al 30 luglio.   "
591,http://comunicati.comune.prato.it/generali/?action=dettaglio&comunicato=14200500000591,08/06/2005,16:12,Economia,"Tessile, sistemi locali a confronto","Venerdì 10 giugno, nella sede della Monash University","Il convegno di Acte in preparazione dell'assemblea di Barcellona","Un convegno per discutere di «Sistema moda e territori in Italia» ma anche per allargare la 'famiglia' di Acte, l'associazione delle comunità tessili europee, di cui il Comune di Prato ha la vice presidenza e la presidenza della sezione italiana, che rappresenta uno degli strumenti di lobby verso l'Unione europea. Non a caso l'assessore allo Sviluppo economico Fabio Giovagnoli, nelll'illustrare il meeting che per tutto il giorno di venerdì, in Palazzo Vaj (via Pugliesi, 26), sede della Monash University, vedrà impegnati numerosi amministratori, ha sottolineato come «vi sia una continua richiesta di adesioni ad Acte da parte di territori italiani caratterizzati dal tessile e abbigliamento».
L'incontro pratese segue quello verificatosi a Milano sui temi del tessile, patrocinato dalla Provincia del capoluogo lombardo, ed è in preparazione dell'assemblea di Acte che si svolgerà a Barcellona, nella quale si farà il punto dopo la presentazione della dichiarazione dell'esecutivo dell'associazione sul commercio internazionale, elaborata a Nottingham nel marzo scorso.
Al rendez-vous alla Monash University, promosso da Acte, in collaborazione col Comune di Prato, col patrocinio di Regione Toscana e Unione europea, aperto dai saluti del sindaco Marco Romagnoli e del vice presidente della Provincia Daniele Panerati, parteciperanno anche gli assessori regionali di Toscana, Piemonte, Emilia Romagna, Puglia.
Presenze qualificate suddivise in tre sessioni: la prima (ore 10,00) si occuperà di «Dinamiche e priorità del settore moda in Italia», con Riccardo Marini vice presidente del Sistema Moda Italia, Stefano Acerbi presidente nazionale Confartigianato Moda, Luca Rinfreschi vice presidente Italian textile fashion; la seconda sessione (ore 11,30), coordinata e conclusa  dall'assessore Fabio Giovagnoli, in veste di presidente di Acte Italia, porta il titolo «Il cambiamento nel settore moda: trend locali a confronto». Quattro relazioni: «Il caso di Prato» di Armando Dei (Iris Prato); «Il caso di Carpi» di Daniela Bigarelli (R&I Carpi); «Il caso di Barletta» di Francesco Salerno sindaco della città pugliese; «Progetto pilota integrato moda» di Alessandro Compagnino (Regione Toscana). 
Nel pomeriggio (ore 14,30) la terza sessione: «Le politiche regionali per il settore moda», con Antonio Brenna assessore regionale alle Attività produttive della Regione Toscana; Gianluca Susta vice presidente Regione Piemonte; Mariangela Bastico assessore regionale alla Formazione professionale dell'Emilia Romagna; Sandro Frisullo vice presidente Regione Puglia.
Il convegno sarà concluso (ore 16,30) dalla tavola rotonda su «Le prospettive del sistema moda in Italia», coordinata da Fabio Giovagnoli. Insieme all'assessore regionale Antonio Brenna discuteranno della questione Luca Giovannelli vice presidente Unione industriale pratese, Oreste Baioni segretario nazionale Federmoda Cna, Valeria Fedeli segretario generale confederazione sindacati tessili europei Etuc/Tcf, Luigi Vimercati vice presidente della Provincia di Milano, l'on. Andrea Lulli. "
592,http://comunicati.comune.prato.it/generali/?action=dettaglio&comunicato=14200500000592,08/06/2005,14:28,Circoscrizioni,"Una 'calda' estate in centro","Quattro cartelloni in varie zone del quartiere","«Sulla rotta di Colombo», nei giardini dell'omonima via, da domani fino a domenica","Sarà un estate all'insegna della musica per ogni gusto ed età, del teatro e del cinema quella che propone quest'anno la Circoscrizione centro: nella cornice dell'edizione 2005 della  manifestazione «L'estate del quartiere centro» sono compresi cinque cartelloni di eventi che si svolgeranno in luoghi diversi della Circoscrizione con un lavoro a più mani che ha visto coinvolti cittadini ed associazioni. Il primo programma di eventi è quello della «Festa dei giovani», che si terrà dal 18 giugno al 3 luglio al Centro polivalente Ventrone di via delle Gardenie con l'organizzazione dei ragazzi del Villaggio; il secondo è «Eventi in passerella», dal luogo che lo ospita, ovvero il giardino della Passerella in via S.Antonio, iniziato lo scorso 11 giugno andrà fino al 26 luglio, in collaborazione con l'associazione Crisalide; il terzo è «Balliamo per strada», revival di musica anni 60 che animerà via Carlo Marx e la zona del Soccorso a partire da 6 luglio fino al 27; la quarta kermesse è «Sulla rotta di via Colombo», ispirata ai giardini di via Colombo, che si svolgerà il 10 e l'11 giugno in collaborazione con l'associazione Crisalide; l'ultimo è cominciato mercoledì e si intitola «Festival pratese di cortometraggio», ambientato al Castello dell'Imperatore in collaborazione con Pratocinema e a cura di Matteo Burioni e Maurizio Milo: l'8 giugno si è tenuta la prima serata di selezione dei corti presentati, la seconda è prevista giovedì 9 mentre domani, venerdì 10 giugno, sarà la volta della premiazione.
L'estate in Centro prosegue domani sera, venerdì 10 giugno (ore 21,30), nei giardini di via Colombo con i tamburellisti di Torrepadule e Serena D'Amato, per una manifestazione di «Musica e danze popolari». Ma la «rotta di via Colombo» si animerà anche sabato 11 giugno, col «Mercatino artistico», a cura dell'associazione culturale Microcosmo, dalle ore 10,00 alle 20,00, con l'intrattenimento musicale del gruppo Central Station alle ore 17,00, col Trio Jolly e la musica latino-americana alle ore 21,00. Durante la serata, fra l'altro, sarà offerta una spaghettata dall'associazione Autieri.    "
593,http://comunicati.comune.prato.it/generali/?action=dettaglio&comunicato=14200500000593,09/06/2005,14:09,Cultura,"'Estate 2005'  nella Circoscrizione Nord","Programmata per i  mesi di giugno e luglio","Teatro degli eventi un luogo simbolo del quartiere, Villa Fiorelli","Una rassegna ricca di eventi, oltre sessanta fra spettacoli, incontri, concerti, quella organizzata per la prossima estate dalla Circoscrizione Prato Nord in collaborazione con l'assessorato alla Cultura.  Si chiamerà 'Estate 2005' e si svolgerà prevalentemente in un luogo simbolo della Circoscrizione come l'ottocentesca Villa Fiorelli nel parco di Galceti, anche se saranno coinvolte altre strutture di rilievo come l'anfiteatro di S. Lucia, il chiostro del convento di Galceti oltre ai giardini dislocati sul territorio. A presentare il programma della rassegna, con una conferenza stampa in Palazzo Comunale, sono stati l'assessore Andrea Mazzoni, il presidente della Circoscrizione Nord,  Alberto Manzan, il presidente della Commissione cultura della Circoscrizione,  Mario Barbacci. 'Anche se le risorse da destinare alla cultura e non solo sono per qust'anno notevolmente ridotte  - ha osottolineato Mazzoni - abbiamo scelto di fare con la circoscrizione Nord e anche con le altre  un lavoro squadra  per garantire in tutti i luoghi della città un'offerta culturale vivace, di qualità e in grado di parlare a un pubblico davvero eterogeneo'.  'E' la nostra prima programmazione culturale di livello - ha puntualizzato  Manzan - ; per noi rappresenta una scommessa e a luglio capiremo se è vincente'. Il presidente della Commissione cultura, Barbacci, da parte sua  ha rilevato la preziosa  collaborazione delle associazioni culturali,  in particolare  di  Pronomos, della Corale S. Martino e della Corale S.Francesco, senza le quali non sarebbe stato possibile un cartellone così nutrito.  
Estate 2005 della Circoscrizione Nord comprende al suo interne otto diverse rassegne: le prime quattro avranno come palcoscenico Villa Fiorelli.  Proprio in questa cornice, per la serie 'Racconti nel parco'  saranno rappresentate cinque commedie teatrali fra le più famose, come  - per citarne alcune - 'Sogno di una notte di mezz'estate' di W. Shakespeare in programma per giovedì 30 giugno alle 21.30, 'L'infanzia negata dei celestini' (8 luglio), 'Le favole sensuali' da Il Decamerone con Carlo Monni (15 luglio). Sempre a Villa Fiorelli si terranno gli 'Incontri con gli autori,  sei scrittori pratesi autori di libri su solidarietà passione, amicizia,  pace, amore e sport. E ancora 'Estate in Villa', otto serate di musica curate dal Comitato cittadino per l'attività musicale avranno luogo nel medesimo scenario; infine Villa Fiorelli ospiterà due incontri dedicati al benessere. La musica farà da padrona anche nel convento di Galceti: per la serie 'Chiostro in musica' sono previsti otto spettacoli organizzati, fra gli altri,  dalle corali S. Francesco, S.Martino, Prato Lirica.
Non mancherà il teatro in vernacolo: nel giardino della scuola Lippi (via Corridoni) saranno rappresentate quattro fra le più note commedie di questo genere. Spazio anche ai bambini e ai ragazzi: nel giardino della scuola materna Galilei, dal 1° al 31 luglio dalle 17 alle 19.30, tutti i giorni escluso il sabato,  si terrà 'Gioco Verde,  attività ludiche  per bambini da tre a sei anni accompagnati da un genitore. Inoltre, nei vari giardini della Circoscrizione, tutti i lunedì fino al 4 luglio, ci sarà animazione con la Compagnia di Linus.
Altro luogo simbolo dell'Estate 2005 è l'anfiteatro di S. Lucia: in programma concerti, ballate, spettacoli di danza e di fuoco. 
Infine da segnalare due iniziative  nel parco di Galceti: il Mercatino equo-solidale fissato per domenica 10 luglio a partire dalle 11 e il 'Black Out Fest 2005'  in programma per il 17, 18 e 19 giugno alle 21.30.
Tutti gli spettacoli sono a ingresso libero.

"
594,http://comunicati.comune.prato.it/generali/?action=dettaglio&comunicato=14200500000594,09/06/2005,13:58,Agenda,"Aperti gli uffici anagrafici","Referendum del 12 e 13 giugno","Per duplicati tessere elettorali e rinnovo carte d'identita. Il servizio Asl per i certificati agli elettori fisicamente impediti","Le urne per i quattro referendum sulla legge per la procreazione medicalmente assistita saranno aperte domenica 12 giugno, dalle ore 8,00 alle ore 22,00, e lunedì 13 giugno dalle ore 7,00 alle 15,00.
Per consentire il rilascio del duplicato della tessera elettorale a chi l'avesse smarrita, l'Ufficio elettorale del Comune (p.zza Cardinale S. Niccolò) e gli uffici demografici delle cinque Circoscrizioni, sono aperti fino a domani, venerdì 10 giugno, dalle ore 9,00 alle ore 19,00. Gli stessi uffici demografici sono aperti, anche per l'eventuale rinnovo della carta d'identità, sabato 11 giugno dalle 9,00 alle 19,00, domenica 12 giugno dalle ore 8,00 alle 22,00, lunedì 13 giugno dalle ore 7,00 alle 15,00.
Gli elettori fisicamente impediti che da soli non possono esercitare il diritto di voto, potranno chiedere il rilascio dei certificati medici per aver diritto all'accompagnamento. 
Al rilascio di tali certificati sono autorizzati esclusivamente i funzionari medici dell'Azienda Usl n.4 nei seguenti distretti e nei seguenti orari: 
- Distretto Centro (p.zza Lippi 3)- venerdì 10 giugno  dalle 10 alle 12 dott. Chiantini, sabato 11 giugno dalle 8 alle 10 dott. Mannelli, lunedì 13 giugno dalle 8 alle 10 dott. Mannelli; 
- Distretto Ovest (via Clementi 24)-  venerdì 10 giugno dalle 8 alle 10 dott. Colangelo, sabato 11 giugno dalle 11 alle 13 dott. Chiantini, lunedì 13 giugno dalle 8 alle 10 dott. Colangelo; 
- Distretto Nord (via Gherardi 57) - venerdì 10 giugno dalle 10 alle 12 dott. Albani, sabato 11 giugno dalle 9 alle 12 dott. Vallone, lunedì 13 giugno dalle 9 alle 12 dott. Albani; 
- Distretto Sud (via Roma 427)-  venerdì 10 giugno dalle 10 alle 12 dott. Giusti, sabato 11 giugno dalle 10 alle 12 dott. Giusti, lunedì 13 giugno dalle 11 alle 13 dott. Tamburini.
Domenica 12 giugno sarà attivo l'Ufficio d'igiene (via Tiepolo 34) dalle 10 alle 13 dott Tamburini e dott. Ricci, dalle 15 alle 17 dott. Albani e dott. Nuti. 
Gli elettori che hanno difficoltà a raggiungere le sezioni elettorali potranno usufruire del servizio di trasporto gratuito, messo a disposizione delle associazioni del volontariato: Misericordia tel. 0574/609700; P.A. L'Avvenire tel. 0674/25725; Croce d'Oro tel. 0574/26100-27341. "
595,http://comunicati.comune.prato.it/generali/?action=dettaglio&comunicato=14200500000595,09/06/2005,16:42,Dichiarazioni,"Viabilità a Villa Fiorita,  la risposta del consigliere Baldi","Dopo l'attacco dei consiglieri di An  al  centrosinistra",,"Dopo la polemica sollevata dai consiglieri di An della Circoscrizione Nord nei confronti del centro sinistra - accusato di aver bocciato una loro mozione su traffico, viabilità e parcheggi nella zona di Villa Fiorita e di aver ritirato una mozione congiunta Ds e Margherita che presentava alcuni punti in comune - il consigliere circoscrizionale Marco Baldi (Margherita) ha rilasciato la seguente dichiarazione:
'Ritengo prioritarie le esigenze dei cittadini che non le rivalità politiche. La nostra mozione congiunta è stata ritirata. Come esecutivo della Circoscrizione Nord stiamo vagliando quali modifiche apportare per ultimare i lavori e rendere l'aria più pulita e salubre. 
Nel giro di pochi giorni faremo una commissione congiunta Urbanistica e Lavori pubblici  per prendere una decisione che sia finalizzata a rendere tutta l'area zona più fruibile'
Vorrei, infine ricordare, che il progetto complessivo per una nuova viabilità della zona fu deliberato nella scorsa legislatura e,  a quei tempi, i tre consiglieri circoscri zionali di An votarono a favore della proposta.'"
596,http://comunicati.comune.prato.it/generali/?action=dettaglio&comunicato=14200500000596,10/06/2005,11:47,Circoscrizioni,"Seconda edizione della festa del cane","Domenica 12 giugno nel campo dell'Agility dog club","La manifestazione è patrocinata dalla Circoscrizione Nord","E' fissata per domenica 12 giugno la seconda edizione della grande festa del cane organizzata dalla associazione Agility Dog Club Le Sacca con il patrocinio della Commissione ambiente della Circoscrizione Nord. La manifestazione -  che si svolge per il secondo anno consecutivo nella sede dell'associazione di addestramento cani a Le Sacca (zona S. Lucia), in via della Fontana - comincia alle 9 con l'iscrizione (gratuita) dei cani di razza e non di razza che parteciperanno alla manifestazione. Alle 9.30 prima esibizione dei cani-atleti nel campo del'Agility dog e prima gara. Alle 11.30 ci sarà la premiazione del cane più bravo. Alle 15 inizierà la sfilata dei cani che si concluderà con la premiazione del cane più bello,  più simpatico e più elegante."
597,http://comunicati.comune.prato.it/generali/?action=dettaglio&comunicato=14200500000597,10/06/2005,12:00,Circoscrizioni,"Nord, Escursione nella valle della Limentra","Sabato 11 giugno nell'ambito di Ecologiamo","Il  ritrovo è fissato per le 8.30 a Galcetello","Dopo quelle sul Monteferrato, sulla Calvana e alle Sorgenti del Bisenzio,  domani 11 giugno, si svolgerà l'escursione nella Valle della Limentra. L'iniziativa, che rientra nell'ambito del progetto Ecologiamo, organizzato dalla Commissione urbanistica e ambiente della Circoscrizione Prato Nord in collaborazione con l'associazione Symbiosis, prevede un itinerario che si svolge in una delle aree meglio conservate dal punto di vista naturalistico del comprensorio  pratese al confine con le province di Pistoia e Bologna. Il territorio, accanto a cascatelle e pozze d'acqua ospita interessanti specie animali e vegetali. In particolare l'interesse dell'escursione si concentrerà sugli ecosistemi fluviali e la loro tutela.
Il ritrovo, per coloro che sono interessati a partecipare, è fissato per le 8.30 presso la sede della Circoscrizione Prato Nord, in via Sette Marzo 15. Occorre auto propria, pranzo al sacco, acqua, abbigliamento e scarpe idonee.
"
598,http://comunicati.comune.prato.it/generali/?action=dettaglio&comunicato=14200500000598,10/06/2005,14:58,Economia,"I distretti moda chiedono finanziamenti all'Europa","Il convegno a Prato alla Monash University","L'obiettivo è la riforma dei fondi strutturali a favore dei territori più esposti alla concorrenza","I territori a prevalente industria tessile e dell'abbigliamento puntano ancora più in alto: alla riforma dei fondi strutturali europei e ad ottenere una dotazione finanziaria di riserva per le comunità del sistema moda, che sono le più colpite dalla crisi perchè le più esposte ai venti del commercio internazionale. E' quanto emerso dal convegno «Sistema moda e territori in Italia», svoltosi a Prato, nella sede della Monash University, promosso da Acte, l'associazione delle realtà tessili europee, che ha riunito tutto il gotha del tessile e abbigliamento italiano, compreso quattro assessori regionali: Antonio Brenna, assessore alle attività produttive della Regione Toscana, il vice presidente della Regione Piemonte Gianluca Susta, il vice presidente della Regione Puglia Sandro Frisullo, Mariangela Bastico assessore alla Formazione professinale della Regione Emilia Romagna.   
Spiega l'assessore allo Sviluppo economico del Comune di Prato Fabio Giovagnoli, che ha fatto gli onori di casa nella sua veste di presidente di Acte Italia,: «Accanto alla piattaforma che il tessile e abbigliamento ha presentato all'Europa, condivisa da istituzioni locali, forze sociali e categorie economiche, pensiamo che si debbano sostenere le aree che hanno bisogno di riorganizzare e rinnovare i loro assetti produttivi. Occorre quindi una politica industriale rivolta ai sistemi territoriali».
E' la stessa richiesta formulata dalla Regione Toscana, come ha ribadito al convegno pratese l'assessore regionale Antonio Brenna, peraltro avanzata dal presidente Claudio Martini nell'incontro di lunedì scorso col commissario europeo Peter Mandelson.
Una richiesta che, oltre ai territori della moda, trova concordi anche le forze sociali e gli stessi sindacati, per voce di Valeria Fedeli, che ricopre la carica di segretario generale della Confederazione dei sindacati tessili europei.  
Il primo appuntamento è per martedì, a Bruxelles, quando si riunirà il gruppo di lavoro di alto livello sul tessile, cui partecipano anche i rappresentanti delle forze economiche e sociali. Ma l'esigenza di dedicare una riserva dei fondi strutturali alle aree del sistema moda, è stata proiettata sui tavoli della Commissione europea già nel convegno pratese, per la presenza di Ghazi Ben Amhed, negoziatore in sede Wto, della Direzione generale del commercio, il dipartimento guidato dal commissario Peter Mandelson.  
Così accanto alla piattaforma tessile e per l'intero comparto moda (l'attivazione di clausole di salvaguardia, la reciprocità d'accesso dei prodotti europei sui mercati dei paesi di nuovo sviluppo, e quello cinese in particolare, l'obbligatorietà dell'etichettatura, la riduzione del dumping sociale ed ambientale), emerge un altro obiettivo, i fondi strutturali, dalla cui riforma, ha detto il sindaco di Prato Marco Romagnoli, «non vogliamo essere esclusi».
Acte, fra l'altro, ha altri propositi ambiziosi e mira decisamente ad allargare le proprie fila per diventare la voce di rappresentanza dei distretti tessili e  della moda, dall'abbigliamento al calazaturiero. La lista di richieste di adesioni è già lunga, e coinvolge realtà marchigiane come lombarde.
Il prossimo impegno per Acte è l'assemblea generale di luglio a Barcellona. In quella occasione sarà presentata una mozione per aggiungere alle richieste dell'associazione, in linea con la 'piattaforma tessile', anche la proposta di un fondo per i territori della moda, nel contesto dei fondi strutturali europei.         "
599,http://comunicati.comune.prato.it/generali/?action=dettaglio&comunicato=14200500000599,10/06/2005,15:42,"Consiglio Comunale","Mezzi puliti e trasporto pubblico, i due capisaldi antismog","Approvato un ordine del giorno sulla qualità del'aria","L'assessore all'Ambiente Curcio ha illustrato anche le strategie definite al tavolo dell'Anci. Il dibattito in aula.","Potenziamento del trasporto pubblico locale e rinnovo del parco macchine più vecchio ed inquinante: sono queste le due direttrici seguite da Prato e dagli altri Comuni per definire strategie condivise per combattere il problema dell'inquinamento atmosferico e prevenire nuove emergenze. La qualità dell'aria ieri è stata al centro sia della riunione dell'Anci Toscana con il neo assessessore regionale all'Ambiente Martino Artusa, sia del Consiglio comunale tramite la discussione di un ordine del giorno presentato dai consiglieri Ds Giuseppe Esposito, Andrea Ballini e Fabio Caregnato. L'atto chiedeva l'impegno dell'assemblea a continuare l'azione di confronto con le forze sociali ed economiche per elaborare proposte che migliorino lo stato dei veicoli più inquinanti nel trasporto merci e per una nuova logistica, a proseguire nella richiesta al Ministero dell'Ambiente di stanziamenti per misure strutturali risolutive, per il trasporto pubblico, il miglioramento dei servizi per la mobilità e la sostituzione graduale dei mezzi più inquinanti: «I sindaci non possono continuare ad agire nell'emergenza senza una seria politica nazionale su questi temi - si legge nell'ordine del giorno - Di fronte al problema di un veloce raggiungimento dei 35 giorni di sforamento previsti per i limiti più stringenti imposti dalla Direttiva europea dal 1° gennaio scorso soprattutto per il Pm10, amministrazioni come la nostra sono dovute ricorrere a misure d'emergenza come targhe alterne e blocchi domenicali: auspichiamo che il Governo attivi le procedure per avviare un serio percorso di concertazione che dia ai Comuni segnali concreti». Nella discussione è intervenuto anche l'assessore all'Ambiente Camilla Curcio, illustrando al Consiglio quanto stabilito nell'assemblea dell'Anci Toscana a cui aveva preso parte nella mattinata. Tra i punti principali definiti nel documento discusso dall'associazione vi sono l'obiettivo di basare gli interventi da programmare per l'inquinamento atmosferico sul legame tra ambiente, mobilità e salute e la richiesta al Governo di rifinanziare i progetti di infrastrutturazione del trasporto pubblico, in primo luogo delle tramvie: «A differenza dell'inverno passato ora non stiamo vivendo emergenze dal punto di vista dello smog, ma in vista di possibili periodi critici vogliamo studiare degli interventi omogenei e delle azioni strategiche comuni, il più possibili condivise. Inoltre come abbiamo fatto con la recente giornata di studio sulla qualità dell'aria, intendiamo ampliare il quadro conoscitivo in merito, coinvolgendo tutte le competenze tecniche e politiche per un'azione mirata: il Piano di risanamento della qualità dell'aria di cui il Comune si è dotato nel 2004 in attuazione del Piano reguobnale si basa principalmente  sul potenziamento del trasporto pubblico e della mobilità alternativa, come ad esempio le piste ciclabili, a discapito di quello privato e sul rinnovo del parco macchine. Siamo favoriti in questo dallo svilupparsi nei cittadini di una 'coscienza ambientale' e di cultura che insieme al diritto alla mobilità per imprese e persone mette anche il rispetto dell'ambiente soprattutto per la salute». In tema sostituzione del parco auto, l'assessore Curcio ha sottolineato anche che il Governo non ha riprogrammato i finanziamenti per il Progetto metano, sospendendo gli incentivi rimasti fermi ai mezzi immatricolati entro il 29 aprile 2004.
Nel dibattito ha preso la parola anche Filippo Bernocchi di An, membro della presidenza dell'Anci, che ha fatto un resoconto dello stato di attuazione del tavolo di confronto sulla qualità dell'aria istituito dall'associazione dei Comuni con l'Unione delle Province italiane, le Regioni e i Ministeri dell'Ambiente, delle Infrastrutture e della Salute: «Il problema non può essere risolto in breve tempo e deve essere sottoposto all'Unione europea - ha detto - l'Italia ha infatti due grossi problemi che incidono pesantemente sull'inquinamento e sulla concentrazione delle polveri: ricambia l'aria ogni 15 giorni, rispetto ad esempio all'Inghilterra che la ricambia ogni 3, e specialmente in certe zone come la pianura padana presenta un terreno che con certe condizini climatiche crea una sorta di pentola a pressione che non disperde le polveri. Ci siamo accorti tardi di questi problemi e siamo in ritardo rispetto all'attuazione della direttiva europea non per colpa di questo Governo, ma di quelli precedenti che non ne hanno preso coscienza. Le Regioni a suo tempo avrebbero dovuto fare un piano di risanamento della qualità dell'aria, presupposto tecnico per gli interventi governativi, come è avvenuto in Lombardia e Piemonte. Sappiamo poi che il traffico è responsabile dell'inquinamento in una percentuale che va dal 40 al 70%: le risorse nazionali non sono molte e sono necessari alti costi per risolvere il problema, ma il Ministero dell'Ambiente ha messo a disposizione i fondi che aveva, ovvero 100 milioni di euro. Come Anci abbiamo chiesto un'accisa sulla benzina, ma a causa dei costi raggiunti dai carburanti non è stata ritenuta possibile». Matteo Biffoni dei Ds ha replicato che nonostante la non favorevole situazione morfologica e climatica del Paese, non deve passare il messaggio che il problema è insuperabile e che manca un'azione solida del Governo al fianco dei Comuni: «Con le proprie possibilità Prato ha fatto della lotta allo smog una delle sue priorità con interventi sulla mobilità e sul trasporto pubblico».
Dello stesso tenore l'intervento del capogruppo di Rifondazione comunista Leonardo becheri, che ha proposto anche degli emendamenti all'ordine del giorno includendo non solo il Pm10, ma anche le polveri più fini e il particolato e considerando tutte le fonti, non solo il traffico: «Non credo che Altero Matteoli sia un buon ministro per svariati esempi che si possono fare, ma Bernocchi ha ragione quando dice che ci deve essere un richiamo all'Europa. Approveremo l'ordine del giorno, ma siamo convinti che bisognerebbe intervenire su tutte le fonti di inquinamento: la legge 1 del 2005 dice infatti che è necessaria la Valutazione di impatto ambientale per i principali interventi urbanistici: a Prato quest'opzione è stata applicata?»
L'ordine del giorno con gli emendamenti proposti da Rc è stato approvato con 19 voti favorevoli, 3 astensioni di Fi ed un voto contrario di Fulvio Ponzuoli di An. "
600,http://comunicati.comune.prato.it/generali/?action=dettaglio&comunicato=14200500000600,10/06/2005,15:29,"Consiglio Comunale","«Piazza Mercatale, 400 posti auto in più»","La risposta del sindaco a Borchi","Il capogruppo di Forza Italia replica: «Fondate le preoccupazioni dei commercianti»","Non è vero che spariscono posti auto in piazza Mercatale, anzi col parcheggio sotterraneo in via Arc. Martini la disponibilità aumenta: saranno 400 in più. In estrema sintesi la risposta del sindaco Marco Romagnoli, nel Consiglio comunale di ieri, giovedì 9 giugno, al 'question time' del capogruppo di Forza Italia Goffredo Borchi.
Borchi ha sollevato tre quesiti: quali sono le motivazioni che hanno prodotto la decisione di ridurre i parcheggi in piazza Mercatale; se tale riduzione ha un carattere temporale ben definito; quali sono i nuovi spazi a parcheggio che l'Amministrazione comunale ritiene validi a sostituire quelli che verranno a mancare nella suddetta piazza.
In assenza dell'assessore alla Mobilità Massimo Carlesi è stato il sindaco ad assumersi l'onere della risposta. «Non c'è alcuna riduzione - ha detto Romagnoli - anzi si procede ad un ampliamento. Col progetto del parheggio sotterraneo dagli attuali 790 posti, 560 nella piazza e 230 in via Arc. Martini, si passa a circa 1200 posti, con un aumento di 400 posti».
«La poca chiarezza - ha proseguito il sindaco - può essere stata causata da un difetto di comunicazione. In piazza Mercatale resteranno fra i 250 e i 300 posti auto, riservati ai residenti per la sosta lunga, mentre la stessa piazza sarà accessibile per la sosta breve, inferiore ad un'ora». 
Per il sindaco non si può neppure dire che il parcheggio sotterraneo, di cui è partito il bando per il project financing, non sia in piazza Mercatale «poichè è a ridosso delle mura, che saranno bypassate con un tunnel che sbucherà quasi a metà della piazza». 
Inoltre il progetto del parcheggio era già stato deliberato dal Consiglio comunale nel 2003, ed esiste un'altra successiva deliberazione della precedente giunta, datata febbraio 2004. «Il tempo - ha concluso Romagnoli - è stato impiegato per mettere a punto le procedure per il project, ma non si può dire che il parcheggio interrato sia una sorpresa».
Borchi ha «preso atto» della risposta alle sue domande. Le preoccupazioni, espresse soprattutto dagli operatori commerciali, sono però fondate «poichè di fatto l'assetto cambia, dal momento in cui sarà realizzato un parcheggio interamente a pagamento rispetto alla realtà odierna. E questo è un problema per quei giovani che la sera affollano la piazza e i suoi locali, considerando che è l'unica piazza del centro storico vissuta anche nelle ore notturne». "
601,http://comunicati.comune.prato.it/generali/?action=dettaglio&comunicato=14200500000601,10/06/2005,16:17,"Consiglio Comunale","Via libera definitiva al recupero dell'ex cementizia","Approvate le controdeduzioni alle osservazioni","Vi sorgeranno importanti funzioni pubbliche, abitazioni, un albergo ed aree verdi","Il Consiglio comunale ha dato ieri il proprio definitivo imprimatur al Piano di recupero 126, relativo all'ex cementificio Marchino a La Macine presentato dalla società Valore di Prato. La Commissione urbanistica ha infatti già approvato le controdeduzioni fatte alle osservazioni presentate dagli aventi diritto al progetto di recupero, che in sintonia con il Piano Secchi prevede la realizzazione nell'area dell'ex cementizia di abitazioni, una struttura alberghiera ed importanti costruzioni con funzione pubblica come un Palazzo della musica destinato ai giovani, oltre a spazi verdi che valorizzeranno l'opera. Come ha detto l'assessore all'Urbanistica Stefano Ciuoffo, la Commissione nell'esaminare le osservazioni ha adottato una riequilibratura delle aree verdi marginali difficilmente raggiungibili per acquisire invece un'area centrale attigua al sentiero pedecollinare: «Speriamo di arrivare presto alla realizzazione dl progetto - ha detto l'assessore - per salvaguardare questo significativo manufatto architettonico, storicamente importante per Prato. La delibera è stata approvata con 18 voti favorevoli dell'Ulivo, 10 astensioni di tutta l'opposizione tranne Massimo Taiti del Nuovo Psi-Taiti per Prato, che non ha partecipato al voto."
602,http://comunicati.comune.prato.it/generali/?action=dettaglio&comunicato=14200500000602,10/06/2005,16:49,Ambiente,"Vicino al traguardo l'esame del Piano per la telefonia mobile","Alle ultime fasi le osservazioni di Circoscrizioni ed enti","Presto un forum di approfondimento sul tema. Le precisazioni dell'assessore su impianti abusivi e da spostare","Stanno giungendo alle tappe finali verso l'approvazione il regolamento per la telefonia mobile e il piano particolareggiato per la localizzazione degli impianti, adottati nell'aprile 2004. E' all'ultimazione infatti il percorso dei pareri giunti all'Amministrazione comunale ed espressi dalle Circoscrizioni, che stanno esaminando in questi giorni i due strumenti di disciplina, dai comitati, associazioni come il Conacem, Arpat, gestori e singoli cittadini. Il Piano è già passato sul tavolo della Commissione consiliare Territorio e Ambiente, che tornerà ad esaminarlo congiuntamente alla Commissione Affari istituzionali il 14 giungo, prima di approdare per la discussione in Consiglio comunale.
L'assessorato all'Ambiente ed i progettisti hanno accolto molte proposte scaturite dalle osservazioni relative anche alla ricollocazione degli impianti oggetto di protesta da parte di comitati di cittadini e per compiere un percorso il più possibile partecipato sulla materia nel corso degli ultimi mesi ha avuto diversi incontri di approfondimento. 
In merito a questo l'assessore Camilla Curcio precisa che il catasto degli impianti esistenti è stato creato sia presso il Comune che presso Arpat e vi si possono trovare le informazioni concernenti l'ubicazione e le caratteristiche di ogni singolo impianto con relativo parere autorizzativo di Arpat presso lo Sportello Unico del Comune. Sottolinea inoltre che non esistono impianti abusivi e che la ricollocazione degli impianti in area ad alta densità abitativa e  in quelle definite aree di cautela deve essere effettuata entro un anno. L'Assessorato ha comunque intenzione di promuovere, di concerto con le Circoscrizioni, un Forum di approfondimento sull'argomento."
603,http://comunicati.comune.prato.it/generali/?action=dettaglio&comunicato=14200500000603,10/06/2005,16:59,Sicurezza,"Il Comune di Prato entra nell'esecutivo del Forum","Due giorni di discussione a Piacenza","L'organismo comprende 69 amministrazioni, 14 Province e 8 Regioni","Il Comune di Prato è entrato nell'esecutivo del Forum italiano per la sicurezza urbana, che comprende 69 Comuni, 14 Province ed 8 Regioni. A rappresentare a Piacenza, nella due giorni dell'assemblea del Forum, è l'assessore alla Sicurezza urbana Massimo Carlesi. 
Nel corso della discussione è emersa una valutazione preoccupata dello stato della sicurezza nelle realtà urbane, con una recrudescenza di fenomeni criminali, compresa la criminalità diffusa.
Soprattutto segnali preoccupanti di forte disagio, nelle valutazioni del Forum, si palesano nel mondo giovanile, mentre è convinzione diffusa che esista un deficit nella gestione delle politiche dell'immigrazione, poichè si è abbandonata la via dell'integrazione per una attività che di fatto incrementa la clandestinità e i livelli di precarietà degli immigrati.
Accanto ad analisi più sociologiche (una differenza marcata fra le rappresentazioni di benessere e il reale stato di vita delle comunità), ce ne sono più politiche, compreso il venir meno della condivisione della legalità, come terreno per affermare i diritti ma anche i doveri.   "
604,http://comunicati.comune.prato.it/generali/?action=dettaglio&comunicato=14200500000604,11/06/2005,12:22,Agenda,"Gli orari degli uffici anagrafici del Comune","Referendum del 12 e 13 giugno 2005",,"Domani, domenica 12 giugno, urne aperte, dalle 8,00 alle 22,00, per i quattro referendum sulla procreazione medicalmente assistita. Seggi aperti anche lunedì 13 giugno, dalle 7,00 alle 15,00.
ELETTORI – Il corpo elettorale è composto da 139.837 cittadini, 66.822 maschi, 73.015 donne.  
UFFICI APERTI – L’Ufficio elettorale del Comune, di piazza Cardinale S. Niccolò 13, domani e lunedì, resterà aperto, per il rilascio dei duplicati delle tessere elettorali per chi l’avesse smarrita, negli stessi orari dei seggi: domenica 12 giugno dalle ore 8,00 alle 22,00, lunedì 13 giugno dalle ore 7,00 alle 15,00. Stesso orario d’apertura, domenica e lunedì, per l’Ufficio Anagrafe Centrale di piazza Cardinale S. Niccolò per l’eventuale rinnovo delle carte d’identità. 
Svolgeranno servizio di rilascio di entrambi i documenti (tessere elettorali e carte d’identità) anche gli sportelli decentrati delle Circoscrizioni nord, sud, est ed ovest, con il medesimo orario nei giorni di domenica e lunedì. 
CERTIFICATI MEDICI – Gli elettori fisicamente impediti che necessitano di accompagnamento dovranno presentare un certificato medito rilasciato dai funzionari medici dell'Asl 4, i soli deputati ad accertare l’impedimento. 
Domenica 12 giugno è attivo l'Ufficio Igiene (via Tiepolo 34) dalle 10 alle 13 dott Tamburini e dott. Ricci, dalle 15 alle 17 dott. Albani e dott. Nuti.
Lunedì 13 giugno il rilascio di tali certificati  avverrà nei seguenti distretti e nei seguenti orari: 
Distretto Centro (p.zza Lippi 3) – dalle 8 alle 10 dott. Mannelli; Distretto Ovest (via Clementi 24) – dalle 8 alle 10 dott. Colangelo; Distretto Nord (via Gherardi 57) – dalle 9 alle 12 dott. Albani; Distretto Sud (via Roma 427) – dalle 11 alle 13 dott. Tamburini.
SEGGI SENZA BARRIERE –  I cittadini non deambulanti, se la sezione presso la quale sono iscritti non è accessibile, possono votare nelle seguenti sezioni prive di barriere architettoniche: 1 e 101 della scuola elementare Guasti in via S. Caterina; 10 alla scuola media Lippi in via Corridoni; 12 e 13 al liceo Livi di via Marini; 18 e 117 della scuola Puddu di via Montalese 239; 19 e 21 della scuola elementare I Ciliani di via Taro; 26 della scuola elementare Puccini di via Guerra; 31 e 43 della scuola elementare Meucci di via Marradi; 35 e 164 della scuola elementare Meoni di via di Cantagallo; 46 e 52 della scuola elementare La Castellina di via Capponi; 54 e 63 del liceo Copernico di viale Borgovalsugana 65; 55,105 e 152 della scuola Mascagni di via Toscanini; 57 della scuola media Don Bosco di via Montalese 385; 60 della scuola elentare Santa Gonda in via Santa Gonda; 61 della scuola elementare Ponte Petrino di via Firenze 93; 66 della scuola media Mazzoni in via San Silvestro; 72 della scuola media Cironi di viale della Repubblica; 75 della scuola media Malaparte di via Baldanzi; 78 e 81 del liceo classico Cicognini di via Baldanzi; 82 della scuola elementare da Vinci di via di Vergaio; 88 e 94 della scuola media Zipoli di via Mannocci; 92 delle magistrali Rodari di via Galcianese 20 F; 96 alla casa di riposo di via Roma 101; 97 alla scuola elementare S. Ippolito in via Visiana; 109 alla scuola elementare Rodari di via Viaccia a Narnali; 114 alla scuola elementare Iolo S. Pietro di via da Quarata; 118 alla scuola elementare Tobbiana di via Traversa pistoiese 1; 120 e 124 alla scuola elementare Don Milani di via delle Gardenie 73; 123 alla media Don Bosco di via Pistoiese 558; 127 alla scuola elementare Casale di via di Brugnano; 129 alla scuola di Tavola di via Braga 15; 134 e 153 alla media Convenevole da Pratoin via 1° maggio; 143 all'elementare Le Fontanelle di via Soffici; 147 alla materna Castelnuovo, 148 all'elementare Paperino in via dell'alloro 89; 149 all'elementare S. Giorgio a colonica; 154 e 159 all'elementare dalla Chiesa di via Picasso; 162 all'elementare Pizzidimonte di via Mugellese; 170 alla scuola Calvino in via di Natreta; 176 e 177 all'ospedale Misericordia e Dolce di via Cavour 89.
SERVIZIO DI TASPORTO – Gli elettori che hanno difficoltà a raggiungere le sezioni elettorali potranno usufruire del servizio di trasporto gratuito, messo a disposizione delle associazioni del volontariato: Misericordia tel. 0574/609700; P.A. L'Avvenire tel. 0674/25725; Croce d'Oro tel. 0574/26100-27341.
INFORMAZIONI – Le informazioni sul referendum del 12 e 13 giugno sono presenti on line, nel sito del Comune di Prato: www.comune.prato.it.
ESITO REFERENDUM – Il Comune di Prato ha allestito in Palazzo comunale una sala, dove dalle 15,00 di lunedì 13 giugno sarà possibile seguire l’esito delle operazioni di scrutinio dei quattro referendum. L'esito del referendum è disponibile, in tempo reale, anche su Internet, nel sito del Comune di Prato.     
POMERIGGIO CHIUSO  – Lunedì 13 giugno dalle 15,00 alle 17,00 gli uffici anagrafici e di stato civile di piazza Cardinale Niccolò e di tutte le Circoscrizioni comunali saranno chiusi al pubblico. Gli uffici, dalle 15,00 di lunedì, quando partirà lo scrutinio, sono impegnati negli adempimenti relativi alla votazione e pertanto saranno impossibilitati a garantire il regolare svolgimento dei servizi al pubblico. 
"
605,http://comunicati.comune.prato.it/generali/?action=dettaglio&comunicato=14200500000605,11/06/2005,13:57,"Consiglio Comunale","«Troppo poco personale all'Ospedale»","Un'interrogazione del consigliere Aurelio Donzella","L'assessore Stancari: «Sono in corso le assunzioni di infermieri»","La situazione dell’ospedale Misericordia e Dolce è stata ancora una volta protagonista del dibattito in Consiglio comunale, sia per quanto riguarda l’aspetto sanitario che quello del personale e della sicurezza all’interno del presidio. 
A richiamare l’attenzione dell’Assemblrea su questi problemi è stata un’interrogazione presentata da Aurelio Donzella dell’Italia dei valori: «L'Ospedale di Prato è il quarto nosocomio della Regione considerata l'estensione, il numero dei posti letto, degli addetti e la quantità dell'attività diagnostica e terapeutica – si legge nell’interrogazione – ma ci sono delle criticità, come innanzitutto la carenza il personale, soprattutto infermieristico, ma anche medico: in radiologia per esempio, medici e tecnici sono costretti ad effettuare numerose ore di straordinario senza un adeguato recupero di ferie e quindi con grave rischio della propria incolumità, tenuto conto che chi presta servizio in questa branca deve usufruire di un maggior numero di ferie proprio per tenersi lontani all'esposizione ai raggi per un tempo sufficiente.
Per quanto riguarda il personale infermieristico, il rapporto ottimale tra personale infermieristico ed abitanti dovrebbe essere al 6,9 per mille, mentre la media della Toscana è attestata sul 5,47 per mille e l’Asl. di Prato con 240 mila abitanti conta 1000 infermieri pari al 4,1 per mille.
La carenza degli infermieri è resa ancora più drammatica dal numero di posti letto che è al di sotto dello standard regionale di 4 per mille. L'ospedale ha 550 posti contro una popolazione deil'U.S.L. di 250 mila abitanti: ne consegue che il loro lavoro è reso più faticoso e frustrante per l'elevata frequenza di degenti alloggiati nelle barelle o che devono ssere 'appoggiati' di volta in volta in unità operative diverse da quelle in cui sono effettivamente ricoverati. Recentemente ad un concorso con più di 400 partecipanti sono stati bocciati la metà, dei primi 100 in graduatoria solo la metà hanno accettato».
Il consigliere ha chiesto per questo che l’Amministrazione comunale interpelli i responsabili dell 'Asl: a) su quali misure intende adottare per  completare gli organici dei servizi di radiologia, b) sulla necessità di espletare al più presto i concorsi per l'assunzione del personale infermieristico; c) sulla necessità, che pur nell'attuale emergenza casa, si recepiscano alloggi per gli operatori sanitari che
vengono  da fuori con canone d'affitto calmierato così come avviene in altre Asl; d) sulla necessità di analizzare le cause del sovraffollamento del Pronto soccorso, e) sulla necessità di realizzare una sala operatoria per l'Ostetricia e la ginecologia sempre pronta e disponibile 24 ore su 24, con un anestesista esclusivamente per le emergenze senza incorrere in circostanze di grave pericolo; f) sulla necessità di  raddoppiare il turno di guardia nel servizio di Ostetricia e ginecologia.
All’interrogazione ha risposto l’assessore alla Sanità Maria Luisa Stancari, che ha chiarito in primo luogo che in base alle previsioni della Finanziaria, a partire dal 30 dicembre 2004, si può assumere solo personale infermieristico appartenente alle categorie protette, ma non medici, che possono avere invece incarichi a tempo determinato: «La materia più che il Comune riguarda l’Asl, ma abbiamo comunque monitorato la situazione. Entreranno in servizio a partire dalla seconda metà di luglio 15 infermieri, per cui è uscito il recente bando a cui hanno partecipato 323 candidati e di cui ora si stanno svolgendo le ultime prove. Sono poi in corso le assunzioni per 10 operatori socio-sanitari e l’affidamento di 7 incarichi a tempo determinato per tecnici di radiologia in attesa del concorso per un posto. Quello degli alloggi è un problema annoso che stiamo cercando di risolvere insieme all’Asl, ma bisogna anche contare che l’emergenza abitativa riguarda più drammaticamente tante famiglie in città. Per quanto riguarda il Pronto soccorso, le attese si sono ridotte ad una media di 77 minuti, al di sotto della soglia indicata dalle Direttive sanitarie, sia per la creazione di un ambulatorio per i codici meno gravi che dei Centri di Primo soccorso per l’emergenza territoriale, oltre ad altre forme d’intervento, come l’associazione di medici di Medicina generale, che coprono il 40% della Provincia per 12 ore al giorno». L’assessore ritiene poi l’Unità di Ginecologia e Ostetricia un punto d’eccellenza dell’ospedale pratese che opera in sinergia con il Meyer di Firenze per i casi più complessi, anche se è pronto un piano di miglioramento per la gestione degli spazi e delle tecnologie, ma non del personale in tempi brevi. Sul fronte della sicurezza negli ultimi mesi l’ospedale ha provveduto a dotarsi di misure più stringenti e ad aumentare la vigilanza sia internamente che esternamente, con l’utilizzo di guardie giurate, Carabinieri in congedo, maggiore illuminazione in tutti i corridoi e gli accessi, telacamere a circuito chiuso ed allarmi: «Evidentemente più che un problema di misure anticrimine si tratta di un problema di civiltà contro cui anche l’azienda più efficiente è in difficoltà.
E’ intervenuto anche Andrea Amerini di Fi per sollecitare la convocazione di un Consiglio comunale straordinario sulle difficoltà dell’ospedale, con la presenza del Direttore generale. Gli ha fatto eco Leonardo Becheri, capogruppo di Rifondazione comunista, che ha affrermato che sarebbe necessaria una riflessione sui problemi del nosocomio pratese che da tempo sono sul tappeto, allargando il discorso alla sperimentazione della Società della salute.
Il consigliere Donzella, replicando alla risposta dell'assessore Stancari, ha sottolineato che, pur tenendo conto delle carenze derivanti dalle difficoltà finanziarie e del fatto che i problemi della sanità si scontrano con le previsioni del Governo e della Finanziaria in materia, l'opinione pubblica va comunque messa al corrente dello stato di precarietà in cui versano i reparti di ostetricia e ginecologia.
"
606,http://comunicati.comune.prato.it/generali/?action=dettaglio&comunicato=14200500000606,11/06/2005,14:02,Sport,"«Armonie» di scena in p.zza S. Francesco","Dal 15 al 18 giugno spettacoli di danza","Coreografie orientali, africane e moderne per serate in continuo 'movimento'","Energie in continuo movimento che fanno muovere i corpi: l’arte della danza tout court e le coreografie orientali, africane e moderne daranno spettacolo in piazza S. Francesco, che da 15 al 18 giugno si trasformerà nel palcoscenico di un teatro e in una pedana: torna l’appuntamento con “Armonie”, manifestazione di ballo, danza e ginnastica ritmica arrivata quest’anno alla sua terza edizione. Organizzato dall’assessorato allo Sport in collaborazione con il Centro giovanile di formazione sportiva con la sponsorizzazione di Mondo convenienza, il calendario di Armonie prevede il 15 giugno alle 21.30 Giovani armonie con lo spettacolo Cats, coreografie di danza a cura del Centro giovanile. La serata è ad invito. 
Il 16 alla stessa ora si disputerà il Premio Armonie 2005 diviso in due sezioni dedicate a danza e ballo: parteciperanno le scuole pratesi di danza contemporanea, moderna, jazz, hip hop, latina, caraibica e free style. 
Il 17 per Gym armonie sarà presentato il 22° Trofeo internazionale di ginnastica ritmica Cariprato, con l’esibizione dei migliori ginnasti toscani di artistica e ritmica e dei ginnasti delle Società sportive Etruria e Arcobaleno di Prato. Nell’ultima giornata saranno di scena Etniche armonie con discipline, arti e danze popolari dal mondo, in particolare arabe, orientali, maòri, cinesi e africane."
607,http://comunicati.comune.prato.it/generali/?action=dettaglio&comunicato=14200500000607,12/06/2005,22:41,Agenda,"Referendum, a Prato vota il 27% degli elettori","Il dato dell'affluenza alla chiusura dei seggi","Poche variazioni sui quattro quesiti. La percentuale più bassa per la fecondazione eterologa","Alle 22,00 la percentuale de votanti, nel primo giorno di consultazione referendaria sui quattro quesiti della legge sulla procreazione medicalmente assisistita è stata di poco superiore al 27%, rispetto ad una percentuale provinciale che è sotto questa quota, anche se di pochi decimali.
In particolare sul quesito 1 (scheda celeste - limite alla ricerca clinica e sperimentale sugli embrioni) la percentuale degli elettori, nelle 177 sezioni elettorali di Prato, è del 27,06%. Complessivamente per questo quesito referendario hanno votato 37.837 elettori. 
Tre elettori in più (37.840) per il quesito numero 2 (scheda arancione - norme sui limiti all'accesso), per una percentuale che però non varia rispetto al primo quesito. 
Variazioni, anche se leggere, si registrano invece sugli altri due quesiti: sul numero 3 (scheda grigia - norme su finalità, sui diritti dei soggetti coinvolti e limiti all'accesso) la percentuale dei votanti si abbasa impercettibilmente e si attesta al 27,05, per un numero complesssivo di 37.828 elettori; mentre sul quesito numero 4 (scheda rosa - divieto di procreazione eterologa) si è registrato il più basso numero di espressioni di voto (37.793 votanti) e, conseguentemente, la più bassa percentuale (27,03%).
Per avere un qadro di riferimento alla chiusura dei seggi, alle 22,00 della domenica, nel referendum del 2003 (considerando il quesito più votato - quello sull'abrogazione dell'elettrodotto coattivo - fra i due proposti) si registrò una percentuale del 20,68%. Il dato definitivo delle 15,00 del lunedì fu del 30,12%.            
Nel referendum 2001 confermativo sulle modifiche al titolo V parte seconda dell Costituzione si votò in una sola giornata: l'affluenza definiiva alle 22,00 della domenica fu del 40,90%. Da rilevare che per i referendum confermativi non è comunque previsto il quorum.
Le urne sono aperte anche domani, lunedì 13 giugno, dalle 7,00 alle 15,00. "
608,http://comunicati.comune.prato.it/generali/?action=dettaglio&comunicato=14200500000608,13/06/2005,12:07,Appuntamenti,"Il sindaco saluta i  bimbi di Chernobyl","Oggi durante la visita  in palazzo Comunale","Ad accompagnarli il presidente di Legambiente Prato Calissi","I bambini di Chernobyl, ospiti per il dodicesimo anno consecutivo delle famiglie pratesi, hanno visitato questa mattina le sale e i corridoi del Palazzo Comunale prima di essere ricevuti dal sindaco, Marco Romagnoli, che ha voluto salutarli a nome di tutta la città. Arrivati a Prato il 3 giugno scorso, su iniziativa di Legambiente, bimbe e bimbi russi ripartiranno alla fine del mese. Accompagnati dal presidente di  Legambiente Prato, Massimo Calissi, questa mattina hanno visitato con interesse e attenzione le più importante piazze del nostro centro storico.
Legambiente organizza i soggiorni in Italia per consentire a questi bimbi di effettuare visite mediche specialistiche che consentano un monitoraggio costante sulle loro condizioni di salute. Da Legambiente, inoltre, vengono sostenuti anche interventi sanitari in loco per migliorare la situazione sanitaria."
609,http://comunicati.comune.prato.it/generali/?action=dettaglio&comunicato=14200500000609,13/06/2005,12:26,Dichiarazioni,"Viabilità a Villa Fiorita. La  risposta del consigliere Baldi.","Dopo l'attacco dei consiglieri d An al centro sinistra","L'articolo era stato pubblicato su La  Nazione di mercoledì 8 giugno, pagina X","Dopo la polemica sollevata dai consiglieri di An della Circoscrizione Nord
nei confronti del centro sinistra - accusato di aver bocciato una loro
mozione su traffico, viabilità e parcheggi nella zona di Villa Fiorita e di
aver ritirato una mozione congiunta Ds e Margherita che presentava alcuni
punti in comune - il consigliere circoscrizionale Marco Baldi (Margherita)
ha rilasciato la seguente dichiarazione:
'Ritengo prioritarie le esigenze dei cittadini che non le rivalità
politiche. La nostra mozione congiunta è stata ritirata. Come esecutivo
della Circoscrizione Nord stiamo vagliando quali modifiche apportare per
ultimare i lavori.
Nel giro di pochi giorni faremo una commissione congiunta Urbanistica e
Lavori pubblici per prendere una decisione che sia finalizzata a rendere
tutta l'area più fruibile'
Vorrei, infine ricordare, che il progetto complessivo per una nuova
viabilità della zona fu deliberato nella scorsa legislatura e, a quei tempi,
i consiglieri circoscrizionali di An votarono a favore della proposta.'

"
610,http://comunicati.comune.prato.it/generali/?action=dettaglio&comunicato=14200500000610,13/06/2005,14:09,Circoscrizioni,"Centro, Eventi in Passerella","Il martedì e venerdì fino al 29 luglio","S'inaugura domani, martedì 14 giugno, la rassegna nel giardino di via S. Antonio","«Eventi in Passerella», una delle quattro rassegne di «L'estate del quartiere Centro 2005» inaugura il suo calendaio domani sera, martedì 14 giugno. Nel giardino della Passerella, in via S. Antonio, alle ore 20,00 si esibisce il gruppo Green Quintet. Alle 21,30 saranno di scena le musiche di Piazzolla con l'Orchestra Caffè Teatro. 
Gli 'Eventi', che si svolgeranno ogni martedì fino al 26 luglio, promossi dalla Circoscrizione Prato centro in collaborazione con l'associazione Crisalide, saranno bissati con la serata dedicata al ballo liscio che dal 17 giugno fino al 29 luglio, si svolgerà ogni venerdì sera alle 21,30 con Tony Reale del Trio Jolly.
Inoltre l'associazione Crisalide, eccezion fatta per la domenica, offrirà tutti i pomeriggi, e il martedì e venerdì sera, un servizio bar.  
Informazioni: Circoscrizione Prato centro, via dell'Accademia, 42 - Prato - tel. 0574/615759, fax 0574/615744. "
611,http://comunicati.comune.prato.it/generali/?action=dettaglio&comunicato=14200500000611,13/06/2005,14:30,Circoscrizioni,"Ballando sotto le stelle nell'anfiteatro di S. Lucia","Estate 2005 alla Nord,  domani, 14  giugno","Mercoledì 15 giugno  Mario Masini presenta il suo libro a Villa Fiorelli","Due appuntamenti nell'ambito di Estate 2005 alla Circoscrizione Prato Nord. 
Domani, 14 giugno, alle 20.45, all'anfiteatro di S. Lucia verrà messo in scena 'Ballando sotto le stelle', spettacolo di danza organizzato da Ideal Ballet.
Mercoledì 15 giugno, alle ore 21.30,  a Villa Fiorelli nel parco di galceti, per la serie 'incontri con gli autori',  si terrà l'incontro con lo scrittore pratese Mario Masini che presenterà il suo libro 'Seminato ad erba' . "
612,http://comunicati.comune.prato.it/generali/?action=dettaglio&comunicato=14200500000612,13/06/2005,14:45,"Conferenza stampa","Al via la grande pista di skateboard nei giardini di via Ferraris","Domani, 14 giugno, ore 12, in Sala Giunta","E' uno degli eventi dell'estate 2005 della Circoscrizione Sud","Arriva finalmente a Prato, nei giardini di via Ferraris, la grande pista di skateboard che tutti attendevano.   L'installazione e la gestione della struttura è a cura dell'associazione Cencio's in collaborazione con la Circoscrizione Sud. Dell'iniziativa in particolare, e in più  generale dell'ampio programma di eventi e spettacoli organizzati per l'estate 2005 dalla Circoscrzione Sud si parlerà domani, 14 giugno, alle 12, in una conferenza stampa della presidente Luisa Peris."
613,http://comunicati.comune.prato.it/generali/?action=dettaglio&comunicato=14200500000613,14/06/2005,13:00,Circoscrizioni,"Estate all'Ovest, il calendario degli eventi","Spettacoli e intrattenimenti in tutte le frazioni","Il concerto di Galardin e il cabaret di Carlo Monni","Estate all'Ovest, o meglio Estate in tutte le frazioni della Circoscrizione Ovest:  S. Paolo-Borgonuovo, Vergaio, Maliseti, Narnali, Viaccia, Galciana, S. Ippolito-Mazzone, Capezzana.  Ognuna di queste località, secondo il calendario 2005, sarà teatro di eventi e spettacoli di tutti i generi e per tutti i gusti: musica, cinema, teatro,  cabaret, sport, gastronomia, shopping. 
Due gli eventi più significativi: il concerto di Riccardo Galardini fissato per il 1° luglio di fronte al chiesino di San Paolo: l'artista, accompagnato dai neos Project  proporrà un viaggio in epoche estile musicali differenti suonamdo strumenti acustici, come il clarinetto, il violoncello, la chitarra acustica a voce femminile; quindi lo spettacolo di cabaret di Carlo Monni e del gruppo Banda alla ciance 'Compilation 1,2,3; letteratura conparata', in programma il 18 luglio alle 21.30 al circolo L'Unione di Vergaio.
Molto soddisfatto del programma si è dichiarato il presidente  della circoscrzione Ovest, Giovanni Mosca. 'Il calendario di 'Estate all'Ovest 2005'  - ha dichiarato Mosca - è capace di parlare ad un pubblico davvero eterogeneo e rappresenta un'offerta culturale di qualità in grado di valorizzare il territorio e la sua identità'. 
Ma vediamo in dettaglio alcuni fra gli eventi in programma nelle singole frazioni. 

SAN PAOLO-BORGONUOVO
Da non perdere questa sera alle 21,  nei giardini di S. Paolo,  l'appuntamento con la sfilata di moda organizzata dall'Unione commercianti di Prato. 
Il 17 giugno, presso il circolo Arci di Borgonuovo, la compagnia teatrale Delle rose e delle ortiche presenterà lo spettacolo teatrale 'Se ci fosse Gaber'. Sempre nei giardini di  San Paolo e Borgonuovo, il 21 giugno a partire dalla 19, in programma  un percorso enogastronomico con degustazione di prodotti tipici locali.
L'estate prosegue con la Festa della Birra, fissata per l'8,9,10 luglio al circolo Arci di S. Paolo.

VERGAIO
Tutti i venerdì di giugno e luglio, al circolo Arci L'Unione , serate di ballo liscio; tutte le domeniche spettacoli di prosa leggera; ballo e intrattenimento ogni sabato al circolo Mcl.

MALISETI
Il 18 giugno al circolo Arci Quinto Martini va in scena 'La serata dei ricordi' spettacolo di canti e musiche folcloristiche  del gruppo 'I ragazzi di ieri'.
Quindi due appuntamenti in parrocchia, il 25 e 26 giugno: uno spettacolo teatrale e un concerto vocale e strumentale.

NARNALI
Una piccola rassegna di film al circolo Grassi: il 30 giugno e il 28 e 29 luglio.

VIACCIA
Al campo sportivo, per tutto luglio, si terranno le 'Serate al chiaro di luna', spettacoli musicali e teatrali, iniziative culturali e sportive. Il 22 luglio in via Pistoiese (chiusa al traffico) si organizza 'Viaccia in festa' con giochi , artisti di strada, shopping e degustazioni. 

GALCIANA
Estate all'insegna del rock quella organizzata nei giardini di via Brasimone: il 23 e 24 giugno a partire dalle 19, aperitivo nel 'Giardino del rock': seguiranno concerti con due band di punta della scena rock locale.
Tutti i martedì di luglio centro storico di Galciana chiuso per 'Galciana sotto le stelel', serate di musica, giochi, shopping e gastronomia.

S. IPPOLITO
dal 18 giugno pfino alla fine di luglio ogni sabato, al circolo Arci Rossi serate di ballo e intrattenimento.

CAPEZZANA
Il 9 luglio, nella piazza della chiesa si replica lo spettacolo di canti e musiche folcloristiche de I ragazzi di ieri 'La serata dei ricordi'.


"
614,http://comunicati.comune.prato.it/generali/?action=dettaglio&comunicato=14200500000614,13/06/2005,16:10,Elezioni,"Referendum, a Prato vota il 36, 60 per cento degli elettori","Dati definitivi sui votanti dopo la chiusura delle urne","Poche le variazioni sui quattro quesiti","Alla chiusura delle urne, alle 15  del secondo giorno di consultazione referendaria sui quattro quesiti della legge sulla procreazione medicalmente assisistita, nel Comune di Prato si è registrata una percentuale di votanti pari in media al 36,60 per cento,  mentre a livello provinciale la percentale è stata di poco più bassa: mediamente del 36,40 per cento.
In particolare sul quesito 1 (scheda celeste - limite alla ricerca clinica e sperimentale sugli embrioni) la percentuale degli elettori, nelle 177 sezioni elettorali di Prato, è stata del 36,61%. Complessivamente per questo quesito referendario hanno votato 51.194 elettori. 
Cinque elettori in più (51.199) per il quesito numero 2 (scheda arancione - norme sui limiti all'accesso), per una percentuale identica rispetto al primo quesito. 
Variazioni, anche se leggere, si registrano invece sugli altri due quesiti: sul numero 3 (scheda grigia - norme su finalità, sui diritti dei soggetti coinvolti e limiti all'accesso) la percentuale dei votanti si abbassa impercettibilmente al 36,60 , per un numero complesssivo di 51.182 elettori; mentre sul quesito numero 4 (scheda rosa - divieto di procreazione eterologa) le espressioni di voto sono state 51.128 pari a una percentuale del 36,56.
"
615,http://comunicati.comune.prato.it/generali/?action=dettaglio&comunicato=14200500000615,13/06/2005,19:19,Elezioni,"Referendum, a Prato,  oltre il 90% vota 'sì' ai primi tre quesiti","I risultati del voto del 12 e 13 giugno","La percentuale più alta di No fra gli  oltre 51 mila elettori recatisi alle urne è sulla fecondazione eterologa","Gli oltre 51 mila elettori pratesi che si sono presentati alle urne, su un totale di 139.837, pari in media al 36,60% degli aventi diritto, hanno votato nettamente Sì in tutti e quattro i quesiti referendari.
In particolare sul quesito 1 (limite alla ricerca clinica e sperimentale) i Sì sono stati 45.593 (91,97%) rispetto a 4012 No (8,03%).
Nel quesito numero 2 (norme sui limiti all'accesso): i Sì sono stati 46.152( 92,57%), mentre i No hanno raggiunto quota 3705 (7,43%).
Sono stati 45.464 (91,39) i Sì al quesito numero 3 (norme su finalità, sui diritti dei soggetti coinvolti e limiti all'accesso) rispetto a 4283 No (8,61%).
La percentuale più bassa di Sì, fra gli elettori che si sono presentati alle urne, e conseguentemente la più alta di No, si è avuta nel quesito numero 4  
(divieto di procreazione eterologa): i Sì raggiungono 40.768 espressioni (82,22%), mentre i No sono 8.814 (17,78%).

"
616,http://comunicati.comune.prato.it/generali/?action=dettaglio&comunicato=14200500000616,13/06/2005,19:25,Urbanistica,"Declassata, immagini e progetti","Focus group del Piano strategico al Pecci","Ripresentata nelle sue linee essenziali la pianificazione dell'area ex Banci","Immagini ma soprattutto tanti progetti, per quello che dovrà essere il nuovo asse del futuro per Prato. Forse non previsto nell'attuale Piano strutturalòe, come ha rilevato l'arch. Roberto Vezzosi, «perchè in esso si prevede tanti luoghi centrali e non una così forte concentrazione di funzioni», sicuramente piùin linea col Ptc della Provincia, a cui il Pianostrutturale dovrà essere adeguato, con la novità vera «di una visione d'insieme» e con una visione progettuale che mette in relazione tante cose: nuove vocazioni, la ristrutturazione degli assi stradali, la metrotranvia.
All'Auditorium del Pcci, nell'ambito di uno dei tanti focus group sul Piano strategico, è andata di scena l'idea di «nuova città», che dovrebbe incentrarsi su quello che è ormai «un viale urbano», nella definizione dell'ing. Andrea Debernardi, lungo la «via di comunicazione Firenze-Prato-Pistoia», nella descrizione fatta dall'ing. Lorenzo Frasconi, dirigente dell'area Opere pubbliche del Comune.
Ma quello che è andato in onda al Pecci non è, per dirla con l'assessore all'Urbanistica Stefano Ciuoffo, «qualcosa di già precostituito dall'Amministrazione comunale ma un insieme di progetti che attendono il contributo di tutti».
Molto ruota attorno all'ex Banci - anche se la Declassata è destinata ad ospitare le nuove funzioni di Pratilia e la Multusalsa - e al suo centro espositivo, inserito nel contesto di Firenze Fiere, e al master plan, o pianificazione urbanistico-architettonica, affidata all'architetto Massimiliano Fuksas, il cui disegno progettuale definitivo è imminente. Nel frattempo l'architetto Agostino Ghirardelli ha ripresentato al Pecci il progetto nelle sue linee essenziali: 16 mila metri quadrati di spazi espositivi, le famose nuvole di Fuksas, dentro un parco urbano di 8 mila metri quadrati, con la Declsassata superata da un ponte verde, e due torri, assoluta novità per Prato, destinate ad ospitare alberghi, insieme ad una zona residenziale e al recupero della Fonderia Bigagli 'prolungamento' del Pecci in quanto sede permanente della sua collezione. 
Il profilo di un'area, dala Questura a Pratiloia, che si trasforma e con una viabilità ristrutturata, compreso un'asse intermedio, fra via Ferraris e la stessa Declassata, che in prospettiva potrebbe consentire un'accesso diretto agli spazi espositivi.
E' una delle proposte dello studio Fuksas, che ha concepito la pianificazione non come qualcosa di rigido, ma «di flessibile in rapporto all'evoluzione dell'intero progetto sulla base però di ben precise coordinate».
Di sicuro la Declassata se non completamente interrata fra la Questura e Pratilia scenderà di livello, perchè comunque è previsto il sottopasso all'intersezione col viale della Repubblica, al posto dell'attuale rotonda, e perchè dovrà passare sotto il ponte verde che unirà l'area verde a nord al bosco della Banci. Senza parlare della metrotranvia e del suo percorso, che potrebbe magari arrivare là dove sorgerà il centro espositivo. E' una ipotesi suggerita dai progettisti di Fuksas («solo un'ipotesi, perchè non rientra nell'ambito del nostro incarico» ha detto l'architetto Ghirardelli, anche se giovedì in Consiglio comunale sarà presentato lo studio commissionato dalle Camere di commercio di Firenze, Prato e Pistoia.
La Declassata fra l'altro è diventata tante cose: viale urbano, arteria di attraversamento, ma anche luogo di interscambio col sistema di trasporto pubblico (le Lam e la busvia con Campi e Fireze). Tante funzioni che richiedono di superare la strozzzatura di 800 metri fra via Marx e la rotonda di via Nenni, l'unica ancora a due corsie dell'intero tracciato pratese. Il primo abbozzo di raddoppio di questo tratto è stato presentato dall'ing. Frasconi. Venticinque i progetti studiati ed uno preferito che proietta il raddoppio su due livelli: quello superiore a quattro corsie, quello inferiore a due per la distribuzione del traffico locale.  
Un'ipotesi appena abbozzata per una strada, la Declassata, su cui Prato programma il proprio futuro.
    "
617,http://comunicati.comune.prato.it/generali/?action=dettaglio&comunicato=14200500000617,16/06/2005,11:36,Sociale,"Soggiorni estivi  invalidi,  i moduli per i  contributi","A partire da domani 17 giugno","Le richieste  dovranno essere presentate dal 1° settembre al 10 novembre","A partire da domani, 17 giugno, potranno essere ritirati i moduli per la domanda di contributo a parziale rimborso delle spese sostenute per soggiorni estivi da soggetti invalidi civili, sordomuti, non vedenti ed invalidi del lavoro.
Lo comunica il  Servizio Sociale del Comune di Prato specificando che la domanda può essere presentata da tutti i cittadini che abbiano la residenza nel Comune di Prato, un’invalidità riconosciuta pari o superiore ai 2/3 (maggiore o uguale al 67%); inoltre, non devono essere collocati in attività lavorativa  devono avere  effettuato un soggiorno estivo con spese a proprio carico documentabili nel periodo compreso fra il mese  di maggio ed il mese di ottobre 2005 senza avere uufruito delle quote scontate per le vacanze anziani 2005. Il reddito lordo del loro nucleo familiare fiscale deve essere pari o inferiore a 35 mila euro.
I moduli di domanda potranno essere ritirati presso: Servizio Sociale – Via Migliorati, 1/A;	Sportello Amico, Corso Mazzoni 1; Distretti Socio Sanitari; Associazioni, Cooperative e strutture che operano nel settore.
La domanda dovrà essere riconsegnata, a soggiorno effettuato, dal 1° settembre al 10 novembre 2005 presso lo Sportello Amico, Corso Mazzoni 1 oppure per posta al Protocollo Generale del Comune di Prato – Piazza del Pesce, 1 – 59100 Prato.
Alla domanda, debitamente compilata, dovrà essere allegata la seguente documentazione:
1) fotocopia del certificato di accertamento dello stato di invalidità, a meno che lo stesso non sia già in possesso dell’Amministrazione per precedenti richieste di rimborso; 2) documentazione attestante il pagamento del soggiorno (fattura, ricevuta fiscale, ecc.) riferito esclusivamente all’alloggio ed indicante il numero delle persone a cui si riferisce;
3)fotocopia del documento di identità, nel caso in cui la persona che firma la richiesta non riconsegni personalmente il modulo.
"
618,http://comunicati.comune.prato.it/generali/?action=dettaglio&comunicato=14200500000618,14/06/2005,14:31,Circoscrizioni,"Urban Park,  pista skateboard e   59 giorni di musica","' ...e..STATE AL SUD  2005',  il calendario degli eventi","L'organizzazione in collaborazione con  Cencio's Club dal 16 giugno al 13 agosto","La novità dell'estate 2005 per la Circoscrizione Sud, ma non solo,  è Urban Park, il nuovo spazio immerso nel verde dei giardini di via Ferraris di fronte all'area ex Banci dove sarà montata 'Street', la pista da skateboard lunga 30 metri finora allestita all'interno del Cencio's.
A illustrare quello che sicuramente rappresenterà il luogo di attrazione di punta per i giovani della città sono stati la presidente della Circoscrizione Prato Sud, Luisa Peris e il presidente del Cencio's Club, Massimo Cherubini nella conferenza stampa di presentazione del calendario di '...E ... state al Sud 2005', nato appunto dalla  stretta collaborazione fra i due soggetti, circoscrizione Sud e associazione Cencio's.
Urban Park sarà aperto dal 16 giugno al 13 agosto: l'accesso è possibile da via Ferraris attraverso i giardini pubblici e dal parcheggio ex Pratilia sul lato della declassata. La pista 'Street' sarà aperta nel pomeriggio (al Cencio's negli ultini tre anni sulla medesima pista  si sono divertiti oltre 250 ragazzi in maggioranza di Prato, ma anche di Firenze, Pisa e addirittura di Modena, perchè queste strutture sono scarse): l'inaugurazione è fissata per giovedì 16 giugno e da domani l'installazione, curata dagli stessi ragazzi, sarà conclusa.
Urban Park non sarà solo skateboard, ma anche musica: per l'esattezza 59 giorni di musica fatta da gruppi musicali indipendenti e slegati da contratti discografici, che ogni sera, dalle 10.30, daranno vita a intrattenimenti musicali fino a mezzanotte. Non mancherà la pista da ballo, coperta e, inoltre, birreria bar, tavoli e sedie per sorseggiare una bibita fresca, mangiare un panino al suono di una buona musica. L'ingresso è gratuito.
Nel medesimo spazio troveranno posto i Giardini di Babele, luogo di aggregazione multietnico - riproposto in collaboarzione con l'associazione Atletic Nadir e la cooperativa Pane&Rose  dopo il successo dello scorso anno -  dove si incontreranno ragazzi di altre nazioni per socializzare, praticare sport, giochi di gruppo e cene multietniche. 'Teniamo conto  - precisa la presidente Peris - che la Sud è la seconda circoscrizione dopo la Centro con maggiore diffusione di presenze extarcomunitarie di tutte le etnie': si tratta di quattro appuntamenti: il 22 e 29 giugno, il 4 e l'11 luglio.
Da non perdere, nel calendario dell'estate al Sud,  gli Spettacoli di Corte, con la direzione artistica di Franco Casaglieri, che hanno il grande pregio di restituire alla città queti luoghi dove un tempo la sera ci si riuniva per prendere il fresco e raccontarsi le storie, le aie dei contadini divenute oggi sono tutte private. Si comincia il 16 giugno, alle 21.30, con la Corte del Palasaccio (via del palasaccio Fontanelle) dove Elisabetta Salvatori e Matteo Caramelli rappresenteranno 'Bella di nulla'.  Gli altri spettacoli sono fissati per il 23 (Corte del Cecchi a Tobbiana) , 28 (Corte del fienile a Tavola) e 30 giugno (S. Maria a Colonica) e il 7 luglio (Corte dell'Alloro a Paperino).
Infine ricordiamo il teatro di periferia  e la rassegna teatrale in programma nel mese di luglio nel fresco giardino di Iolo.
"
619,http://comunicati.comune.prato.it/generali/?action=dettaglio&comunicato=14200500000619,14/06/2005,15:24,Viabilità,"P.zza Marcatale, si entra dal ponte","Da domenica 19 giugno cambia l'accesso","L'uscita sarà da via S. Silvestro e via S. Antonio. Il cambiamento causa partenza linea rossa Lam,","Cambia la viabilità in piazza Mercatale da domenica 19 giugno. L'accesso alla piazza non sarà più, come è attualmente, da piazza S. Marco/via S. Silvestro ma dal Ponte al Mercatale (che invece ora è in uscita), attraverso via Matteotti, il cui senso di marcia sarà invertito e non sarà più dal Ponte al Mercatale all'intersezione con via Machiavelli e il ponte XX Settembre, ma da via Machiavelli al Ponte al Mercatale.
L'accesso mutato alla piazza è in funzione dell'avvio della linea rossa Lam, che sarà inaugurata il prossimo 4 luglio. I dodici giorni che intercorrono fra il mutamento della viabilità nella piazza e l'inaugurazione della Lam rossa servono per monitorare la situazione e assestare i flussi di traffico in  seguito alla novità introdotta.
Piazza Mercatale sarà ragiungibile dalla zona est della città (La Macine, La Querce, tutta l'area che insiste su via Firenze, Mezzana, viale Montegrappa e zone limitrofe) attraverso piazza Stazione, via Buozzi (svolta a sinistra al semaforo con via Machiavelli), via Machiavelli (il tratto fra via Buozzi e via Matteotti), via Matteotti, Ponte al Mercatale.
Dalla Castellina la piazza sarà raggiungibile attraverso via Machiavelli e via Matteotti.
Il cambiamento d'accesso alla piazza (non più da piazza S. Marco) dovrebbe allegerire la pressione del traffico su via Arcivescovo Martini, non più utilizzabile per raggiungere piazza Mercatale.
Due le uscite da piazza Mercatale: da via S. Silvestro (attualmente e fino a domenica 19 in entrata) e da via S. Antonio (in quest'ultimo caso non ci sono variazioni).
L'assessorato alla Mobilità fra l'altro consiglia per il traffico nord/sud e sud/nord di non utilizzare l'attraversamento di piazza Mercatale ma di sfruttare la direttrice Declassata/Tangenziale. "
620,http://comunicati.comune.prato.it/generali/?action=dettaglio&comunicato=14200500000620,14/06/2005,17:37,"Opere pubbliche","A Paperino nuova scuola nella legislatura","Assemblea coi genitori al circolo Arci","Nel frattempo a settembre saranno costruite quattro nuove aule a S. Giorgio","Una nuova scuola elementare a Paperino, nell'arco della legislatura, per rispondere alle esigenze della frazione, cresciuta demograficamente negli ultimi anni da 1000 a 6000 abitanti. Fino a che il nuovo edificio non sarà pronto, sarà ampliata con 4 nuove aule, per ospitare una sezione, la  elementare di S. Giorgio a Colonica, che attualmente ospita 5 classi dalla prima alla quinta per 125 alunni. E' questa la soluzione adottata dall'Amministrazione comunale a Paperino ed illustrata ieri sera al circolo Arci dagli assessori alla Pubblica istruzione e ai Lavori pubblici Sabrina Nieri ed Enrico Giardi ai genitori di Paperino. Hanno partecipato anche la presidente della Circoscrizione sud Luisa Peris e il dirigente comunale del Servizio scuola Massimo Nutini. 
L'incontro è stato molto partecipato e a più riprese e con toni accesi le famiglie hanno chiesto che la sezione venga realizzata a Paperino e non a S. Giorgio, che la nuova scuola venga realizzata subito o che i bambini vengano adattati nel corridoio della scuola attuale oppure nella palestra o in un capannone industriale in disuso. Uno dei problemi connessi più sentiti è infatti rappresentato dalla difficoltà delle famiglie di conciliare gli orari di lavoro col portare e prendere i figli a S. Giorgio, specialmente se già un figlio frequenta la scuola di Paperino.
Le strade proposte dai genitori non sono però percorribili, come ha spiegato l'assessore Giardi, sia per la funzionalità didattica che per la vivibilità della scuola da parte dei bambini e per la loro sicurezza: «Non è pensabile mandare i figli a scuola in un edificio già affollato e non è tecnicamente possibile fare lezione in un ambiente non idoneo prima di tutto per la didattica e per la sicurezza, perchè non ci sono gli standard tecnici minimi - ha spiegato Giardi -. Non ci sono gli spazi sufficienti per ampliare la scuola di Paperino, mentre ci sono a S. Giorgio, così come ora non ci sono le risorse disponibili per un nuovo edificio, che comunque non ci costruisce in pochi mesi: si tratta di una risposta immediata fino a che non potremo darne una di programmazione, ovvero la costruzione della nuova scuola. Con quest'ottica l'Amministrazione sta affrontando questioni analoghe anche a Cafaggio e a Galciana, in forte espansione: proponiamo percorsi certi, senza fare promesse che non possono essere mantenute».
Il cantiere per le nuove quattro aule sarà aperto a settembre con una spesa per il Comune di 750mila euro, mentre a Paperino saranno completati i lavori per recuperare un locale da un ripostiglio ed un antibagno in modo che gli spazi per la didattica non siano più così angusti per gli alunni attuali. La nuova scuola sarà invece finanziata e progettata nell'arco dei prossimi due anni e sorgerà nell'area oggetto dell'accordo con i macrolottisti del Macrolotto 2 dove era previsto il progetto di una scuola materna. Quando la scuola sarà pronta, tra circa 4 anni, le aule di S. Giorgio ospiteranno tre classi di scuola materna.
«Anche dopo esserci consultati con il dirigente del VI Circolo didattico ci è sembrata la soluzione più giusta proprio per i bambini - ha aggiunto l'assessore Nieri - perchè la scuola di Paperino è già affollata.  Dalle proiezioni statistiche fatte dall'Ufficio scuola abbiamo riscontrato che nei prossimi anni ci sarà bisogno di una nuova scuola tra S. Giorgio e Paperino e questa sarà realizzata proprio qui. Già da ora però c'è bisogno di una prima classe in più e l'unica risposta che possiamo dare adesso è ospitarla a S. Giorgio in uno spazio idoneo. Sappiamo che il problema è annoso, ma ora non ci sono risorse in Bilancio».
Il problema dell'edilizia scolastica è stato già affrontato con un intervento pianificato dall'Amministrazione comunale, che ha stimato che la popolazione scolatica attuale, formata da 13.500 bambini e ragazzi dalla materna alle medie comprese, nei prossimi anni salirà a 16mila. C'è quindi bisogno di 114 classi in più, salendo da 615 a 729, divise in 10-15 edifici, con un impegno per il Comune di 30 milioni di euro.
Per quanto riguarda i criteri con cui saranno scelti i 17 bambini circa che andranno a S. Giorgio dei 37 di Paperino che nel prossimo anno scolastico entranno in prima, la questione compete al Consiglio d'istituto del VI circolo. I genitori chiederanno di tener conto della vicinanza alla scuola e soprattutto se i piccoli hanno fratelli che già frequentano la scuola di Paperino, in modo da non separarli. La presidente Peris si è poi presa l'impegno di formare un tavolo di confronto tra la Direzione didattica e i rappresentanti dei genitori in modo da utilizzare i criteri più equi ed idonei. Un altro compito assunto dalla Circoscrizione è stato quello di seguire l'iter della nuova scuola di Paperino."
621,http://comunicati.comune.prato.it/generali/?action=dettaglio&comunicato=14200500000621,15/06/2005,10:35,Scuola,"In pagamento i rimborsi per i libri di testo","A partire da domani 16 giugno alla Tesoreria comunale - CariPrato","Saranno pagati anche gli assegni di studio","I rimborsi per i libri di testo e gli assegni di studio relativi all'anno scolastico 2004 - 2005 saranno in pagamento presso la Tesoreria comunale - Cariprato, Agenzia viale Piave angolo piazza S. Marco, a partire da domani 16 giugno. Lo comunica l'assessorato alle Politiche educative e all'Istruzione pubblica precisando che 
per l'eventuale delega al ritiro dell'assegno è  necessario presentarsi negli uffici comunali per il Diritto allo studio presso il Servizio Pubblica Istruzione (Via Migliorati 1/A - 3° piano, stanza n. 315), esibendo documento di identità del delegante e del delegato.
 
"
622,http://comunicati.comune.prato.it/generali/?action=dettaglio&comunicato=14200500000622,15/06/2005,10:33,Circoscrizioni,"Nord, incontro pubblico con il Consorzio Bonifica Ombrone","Domani16 giugno ore 21.15 nella sede di via Sette Marzo","Il direttore De Rossi ne spiegherà le funzioni","Proprio in questi giorni stanno arrivando nelle case di molti pratesi le bollette del Consorzio di Bonifica Ombrone Pistoiese Bisenzio. Per spiegare le funzioni di questo ente, le sue attività e i suoi servzi, la Commissione urbanistica e ambiente della Circoscrizione Prato Nord ha organizzato un incontro pubblico con il direttorre del Consorzio, Lorenzo Cecchi De Rossi. L'assemblea, cui sono invitati a partecipare tutti i cittadini, è fissata per domani, 16 giugno, alle ore 21.15,  nella sede della Circoscrizione Prato Nord, in via Sette Marzo 15"
623,http://comunicati.comune.prato.it/generali/?action=dettaglio&comunicato=14200500000623,15/06/2005,13:57,Handicap,"Tutte le famacie comunali attrezzate per i diversamente abili","Presentato  in Comune il progetto 'Farmacia per tutti'","L'a.d. di Admenta annuncia sconti fino al 20 per cento sui prodotti da banco","Le quindici farmacie comunali di Prato saranno presto accessibili a tutti i diversamente abili e quindi, non solo a chi ha difficoltà motorie ma anche a coloro che hanno ridotte capacità sensoriali, come i non vedenti o gli ipo-vedenti o gli ipo-acustici. Il progetto intitolato 'La farmacia comunale è la farmacia per tutti'  è stato presentato oggi in Comune dall'assessore ai Diritti e alla programmazione degli interventi sociali, Maria Luigia Stancari, e dall'amministratore delegato di Admenta  Italia, Sante Fermi,  che gestisce le farmacie comunali pratesi. Presente alla conferenza stampa anche il vice-sindaco Roberto Bencini che ha sottolineato l'importanza di questa iniziativa. 'Quando in una struttura c'è competenza, impegno e voglia di fare,- ha osservato Bencini -  si è in grado di dare risposte sempre soddisfacenti al cittadino, indipendentemente dall'assetto societario.' Il riferimento è all'attuale gestione delle farmacie comunali nella quale la partecipazione dell'ente locale non è maggioritaria. 'Il valore e la portata del progetto - ha aggiunto l'ad di Admenta Italia - sono la migliore risposta a chi insinua che la privatizzazione delle farmacie comunali  sia un mero fatto di interesse commerciale che non ha per obiettivo il bene salute'.
Ma vediamo le azioni del progetto, peraltro già in  già in corso di realizzazione.
Le farmacie comunali pratesi sono già attualmente prive di barriere di architettoniche di accesso: il progetto prevede che nel giro di un anno e mezzo possano essere dotate anche di porte automatiche. In tutte è collocato il tappetino esterno triangolare; inoltre per l'individuazione esterna delle due farmacie dell'Ospedale e di piazza Mercatale, aperte al pubblico 24 ore su 24, sono stati installati i coni acustici. Nella farmacia dell'Ospedale è già in funzione una mappa tattile per consentire ai non vedenti di orientarsi nel locale interno e di individuare i diversi servizi specialistici. Entro la fine dell'anno il progetto consentirà, inoltre,  di installare anche la 'guida loges' in entrata sul pavimento per favorire il percorso dall'ingresso della farmacia fino al banco con l'operatore: il percorso è già posizionato nella farmacia dell'Ospedale , entro settembre sarà adeguata in questo senso anche la farmacia di piazza Mercatale. Da subito tutte le farmacie saranno dotate di apposite etichettatrici Dymo Braille per indicare sulle scatole dei farmaci la scadenza e le modalità di conservazione. Da subito, inoltre,nelle due farmacie dell'Ospedale e di piazza Mercatale, gli ipo-vedenti possono utilizzare la lente luminosa di ingrandimento per la lettura autonoma delle etichette. Entro il 2005, nelle sei farmacie di Prato dove sono presenti gli elimina coda, sarà installato il display con l'utilizzo dei colori bianco su sfondo nero.
C'è anche un sito già attivo, www.farmaciapertutti.it, le cui funzioni per tutti i disabili saranno  completate entro metà ottobre: lo spazio consentirà di accedere con modalità veloci e semplificate ai foglietti illustrativi dei prodotti, ai turni delle farmacie, alla prenotazione dei farmaci con richiesta di consegna a domicilio.
'Tutti gli interventi - ha spiegato Stancari - sono stati studiati in collaborazione con i farmacisti e le associazioni per disabili di diverse città come Bologna, Milano, Cremona. Anche a Prato abbiamo costituito un gruppo interdisciplinare di progetto di cui fanno parte ben nove associazioni  che si occupano dei diversamente abili.  Insieme a loro, attraverso un contatto permanente, valuteremo l'adeguatezza delle azioni in atto e eventuali nuovi interventi'.
L'ad di Admenta Italia ha, infine, annunciato che tutte le farmacie comunali, a partire dall'8 di giugno, hanno iniziato a praticare sconti fino al 20 per cento su tutti i cosiddetti prodotti da banco."
624,http://comunicati.comune.prato.it/generali/?action=dettaglio&comunicato=14200500000624,15/06/2005,10:41,Sport,"Il Gigliato d'argento a Candida e Michela","Premiate dall'assessore Milone le giovani pattinatrici pratesi","La premiazione stamani all'assessorato allo Sport. Adesso all'orizzonte i Campionati nazionali per le due atlete","L'assessore alle Politiche sportive Aldo Milone ha premiato stamattina con il Gigliato del Comune di Prato le medaglie d'oro e d'argento nella Coppa di Germania di pattinaggio artistico che si è svolta pochi giorni fa oltralpe: si tratta delle due giovanissime pratesi Candida Cocchi e Michela Atzori, rispettivamente di 20 e 15 anni, che si sono imposte aggiudicandosi il primo e secondo posto nella categoria Juniores. Le due atlete, che militano nella società Primavera Prato, reduci da questo successo che le conferma tra le pattinatrici più forti d'Italia si apprestano adesso ad affrontare i Campionati italiani per la qualificazione agli europei."
625,http://comunicati.comune.prato.it/generali/?action=dettaglio&comunicato=14200500000625,15/06/2005,15:07,Circoscrizioni,"Canti e musica jazz per animare l'estate","I prossimi appuntamenti delle Circoscrizioni nord e centro","Si terranno a Galceti e ai giardini della passerella di via S. Antonio","Per la rassegna Estate 2005, organizzata dalla Circoscrizione nord, domani sera alle 21.00 al convento di Galceti per gli appuntamenti di Chiostro in musica si terrà Cori in amicizia, della corale S. Francesco, mentre sabato 18 giugno alla stessa ora ci sarà 'E se cantando una sera...' con i cori provenienti dagli Usa e l'organizzazione della corale S. Martino. Domenica 19 invece sarà di scna Miss mep band, tributo ad Aretha Franklin. Nel parco di Galceti il 17, 18 e 19 giugno alle 21.30 la Circoscrizione presenterà il Black out fest 2005. Nell'ambito della stessa rassegna ma all'anfiteatro di S. Lucia alle 20.00 di sabato 18 e domenica 19 giugno sarà protagonista lo spettacolo di danza delle allieve dell'associazione culturale Progetto danza. 
Nella Circoscrizione centro invece il prossimo appuntamento organizzato per la rassegna estiva è per martedì 21 giugno con Eventi in passerella, che presenterà una serata di musiche jazz e blues nei giardini della passerella di via S. Antonio a partire dalle 20 con il Green quintet e il Galardini trio. "
626,http://comunicati.comune.prato.it/generali/?action=dettaglio&comunicato=14200500000626,16/06/2005,13:32,Viabilità,"La mappa dei cambiamenti nel traffico cittadino","Lam rossa, la tabella di avvicinamento","L'assessore Carlesi presenta alle categorie economiche e commerciali le novità","Una nuova linea Lam, la rossa, che si aggiungerà alla blu e alla verde, dal prossimo 4 luglio. E una serie di cambiamenti alla viabilità, in conseguenza dell'entrata in vigore della nuova linea, che riguarderanno punti nevralgici della mobilità cittadina.
Stamani l'assessore Massimo Carlesi, al cosiddetto «tavolo della mobilità», riunitosi in Palazzo comunale e attorno al quale si sono seduti i rappresentanti delle categorie economiche e sociali, comprese le associazioni dei commercianti (Confesercenti e Unione commercianti), i sindacati e le organizzazioni dei consumatori, ha fornito il ruolino di marcia dei cambiamenti. Nel dettaglio le novità più importanti:
P.zza Mercatale, la 'rivoluzione' dal 19 giugno - La prima novità, in ordine di tempo, riguarda piazza Mercatale. L'accesso non sarà più da piazza S. Marco, attraverso via S. Silvestro, ma dal ponte sul Bisenzio, attraverso via Matteotti, il cui senso di marcia sarà invertito.
Il cambiamento sarà in funzione dalle prime ore di domenica 19 giugno, poichè nella notte si lavorerà per predisporre le nuova viabilità.
Per effetto del mutato accesso alla piazza due le uscite dalla medesima: verso piazza S. Marco da via S. Silvestro (ancora per pochi giorni in entrata) e da via S. Antonio per il v.le Galilei (in quest'ultimo caso però non vi saranno variazioni).
Dalla zona est piazza Mercatale si raggiungerà da piazza Stazione, via Buozzi, via Machiavelli (tratto fra via Buozzi e via Matteotti), via Matteotti, ponte al Mecatale. Dalla Castellina attraverso via Machiavelli/via Matteotti.
Via Cavallotti, Ztl dal 3 luglio - Via Cavallotti, entrerà in Ztl (zona a traffico limitato) da domenica 3 luglio, alla vigilia dell'inaugurazione della linea rossa Lam, fissata per il giorno dopo. L'estensione della Ztl a via Cavallotti, con le regole che comporta, è dovuta proprio all'attraversamento dei bus Lam.
Corsie peferenziali, dal 4 luglio - Da lunedì 4 luglio entreranno in funzione anche le corsie preferenziali in via Bologna e via Valentini. Le corsie saranno in controflusso (in direzione opposta al senso di marcia del traffico). I tratti: in via Bologna fra via Moggi e via Abati; in via Valentini fra via Ferrucci e la rotonda di Pratilia (via Stefano Vai).
Il 6 luglio prima verifica - Carlesi ha spiegato che i cambiamenti in piazza Mercatale sono operati 15 giorni prima l'entrata in funzione della Lam rossa «per verificarne gli effetti».
In ogni caso il cosiddetto «tavolo della mobilità» è stato riconvocato per mercoledì 6 luglio, due giorni dopo l'avvio della nuova linea Lam, «per compiere una prima verifica».
Assetto di piazza Mercatale, Carlesi tranquilizza - Tranquillizzante l'assessore sul futuro assetto di piazza Mercatale, a seguito del bando in project financing per la realizzazione del pacheggio sotterraneo (921 posti, la maggior parte interrati e con tunnel pedonale in uscita sulla piazza) in via Arc. Martini. «C'è tempo - ha detto l'assessore - per decidere l'assetto futuro della piazza. Un tempo che sarà impiegato a definire le proposte anche con le categorie economiche e commerciali». Per questo, dopo le verifiche sulla Lam rossa e il monitoraggio che sarà operato, si costituirà un «gruppo di lavoro» su come sarà piazza Mercatale.  "
627,http://comunicati.comune.prato.it/generali/?action=dettaglio&comunicato=14200500000627,18/06/2005,09:04,"Consiglio Comunale","Una nuova 'casa dei giovani' in via Pomeria","Costituita l'associazione per la nascita di un Centro polivalente","Il progetto è del Comune e dell'associazione Pentolone. A settembre sarà inaugurata la struttura","Un Centro culturale polivalente aperto alla città con particolare attenzione ai giovani e ai soggetti svantaggiati: è questo l'obiettivo del Comune di Prato e delle associazioni giovanili del territorio riunite nell'esperienza del Pentolone, che hanno costituito un comune progetto per favorire la partecipazione dei giovani, le attività di utilità sociale rivolte a loro rivolte, la creazione di spazi sociali per i momenti di aggregazione, le attività culturali, formative e ricreative da ambientare nello spazio di via Pomeria 90, la Casa delle associazioni, punto di riferimento per i ragazzi e gli studenti universitari. 
Il sì a questa struttura è stato espresso ieri dal Consiglio comunale che ha deciso di dare incarico al servizio sport e politiche giovanili per la stipula dello statuto del nuovo organismo.
L'assessore alla Cultura Andrea Mazzoni  nell'illustrare il provvedimento ha specificato che l'Amministrazione è parte integrante e costituente dell'associazione giovanile, in modo da istituzionalizzare il rapporto facendo da garante per le funzioni e l'accesso a tutti. I lavori nella sede di via Pomeria sono in dirittura d'arrivo mancando solo l'imbiancatura e l'ascensore per i disabili: l'inaugurazione come ha affermato Mazzoni dovrebbe avvenire a settembre, donando ai giovani un altro polo d'attrazione dove riunirsi ed organizzare le proprie attività oltre ad Officina giovani con tutti i suoi servizi.
La delibera è stata approvata dalla maggioranza e da Rifondazione comunista, mentre ha espresso voto contrario la Casa delle libertà per il rapporto tra il Centro polivalente e il Forum delle politiche giovanili che avrebbe dovuto svilupparsi: «Se il Comune doveva intervenire in questo settore era giusto che lo sforzo compiuto andasse in direzione del Forum dei giovani - ha spiegato Gianluca Banchelli di An - Inoltre quella del Pentolone è una struttura di fatto chiusa, perchè l'accesso delle associazioni e dei soggetti è vincolato al parere dell'assemblea, mentre la costituente del Forum dei giovani intendeva creare spazi il più liberi possibile e di più facile accesso per tutte le associazioni della città, non solo quelle del circuito 'amministrativo' ed 'istituzionale'. Così si rischia anzi di rendere l'accesso più difficile». Le stesse valutazioni sono state espresse da Rita Pieri di Fi, mentre Leonardo Becheri di Rc pur condividendo le considerazioni di Banchelli sull'accesso delle associazioni ha annunciato l'adesione alla delibera. Parere favorevole è stato espresso invece da Luciano Bartolotti e Rita Romagnoli dei Ds, per la quale « l'associazione giovanile per creare il Centro polivalente e il Forum dei giovani sono due cose diverse e con percorsi paralleli. Il Forum è stato accantonato in quest'inizio di legislatura per le difficoltà di bilancio ben note, ma un'esperienza come quella del Pentolone aiuta a raggiungere il mondo dei giovani perchè fa da tramite». Anche per Maria Grazia Ciambellotti della Margherita con la nascita di quest'associazione il Comune valorizza il ruolo delle associazioni e promuove le attività giovanili, pur mantenendo un ruolo d'indirizzo, donando un luogo che potrà diventare di grande utilità sociale. «Il Forum è principalmente una comunità virtuale - ha spiegato l'assessore Mazzoni nella replica al dibattito - ed ha un ruolo completamente diverso da quello del Pentolone perchè rappresenta un momento di partecipazione al processo decisionale dellì'Amministrazione in fatto di politiche giovanili. E' comunque interesse delle stesse associazioni che l'accesso sia il più ampio possibile, sia per distribuire le spese che i compiti da svolgere. Inoltre per questo farà da garante l'Amministrazione comunale»."
628,http://comunicati.comune.prato.it/generali/?action=dettaglio&comunicato=14200500000628,16/06/2005,15:36,Commercio,"Stop all'apertura di nuovi esercizi di vendita","Dal 3 luglio al 31 agosto","Il blocco temporaneo riguarda alcune vie del centro storico","Nel periodo compreso fra il 3 luglio e il 31 agosto prossimo non saranno rilasciate autorizzazioni commerciali per l'apertura di nuovi esercizi di vendita al dettaglio in sede fissa. Il provvedimento è stato reso noto dal Servizio Commercio e Sportello Unico del Comune.  Non saranno neppure autorizzate le traformazioni per variazione o ampliamento del settore merceologico, trasferimento di sede e ampliamento di superficie di tutti gli esercizi commerciali esistenti. Lo stop riguarda le attività commerciali di pubblico esercizio, le sale gioco, le attività artigianali e di servizio che si trovano nelle seguenti vie e piazze di Prato: via S. Trinità, via Rinaldesca, via San Iacopo, via Vannucci, piazza del Collegio, via Silvestri, via Carbonaia, via M. Nistri, via Miliorati, via Cambioni, via del Pellegrino, piazza S. Francesco, via S. Orsola, vicolo del Cima, via Rosa Giorgi, vicolo della Zecca, vicolo dei Bizzocchi, vicolo dei Neroni, via Modesti, via Gattorno, via degli Alberti, via dell'Aiale, via Tinaia, via Magini.
Non rientrano nel blocco le domande di autorizzazione inoltrate prima del 3 luglio.
Per informazioni e dettagli gli interessati possono rivolgersi al Servizio Commercio e Sportello Unico del Comune, viale V. Veneto n. 9, il lunedì e il giovedì dalle 9 alle 13 e dalle 15 alle 17; il mercoledì dalle 9 alle 13."
629,http://comunicati.comune.prato.it/generali/?action=dettaglio&comunicato=14200500000629,16/06/2005,19:29,"Consiglio Comunale","«Non saremo un caso, ma occorrono più mezzi»","Question time sulla sicurezza in città","Il sindaco risponte anche sul centro di permanenza temporanea: «A Prato accrescerebbe le tensioni»","«La riunione si è conclusa con l'ammissione che gli organici sono carenti e l'impegno da parte di tutti i convenuti a lavorare insieme per chiedere allo Stato quella attenzione che finora è mancata». Ha spiegato con queste parole il sindaco Marco Romagnoli l'esito del Comitato per la sicurezza e l'ordine pubblico, svoltosi in prefettura nella giornata di ieri, mercoledì 15 giugno, rispondendo ad una 'domanda di attualità' del consigliere Ds Luciano Bartolotti che chiedeva di conoscere la risposta del ministro dell'Interno Giovanni Pisanu.
«Non c'è stata - ha detto il sindaco - ma, sempre mercoledì, l'assessore Andrea Frattani, con una delegazione dell'Anci, ha partecipato ad un incontro col sottosegretario ai problemi dell'immigrazione del ministero. Dall'incontro al momento è emersa una presa d'atto e l'ammissione che la carenza d'organici è diffusa in tutta Italia. Non essere un caso unico non ci tranquilizza. Sarebbe oltretutto ingiusta oltrechè falsa l'equazione immigrazione-criminalità, ma dobbiamo purtroppo fare i conti con l'illegalità nata dall'immigrazione clandestina gestita, questa sì, da bande criminali. La questione, che ho posto anche nella riunone in prefettura, è che di fronte a certe situazioni c'è bisogno di mezzi adeguati».
Il sindaco ha risposto anche ad un 'question time' della consigliera Ds Elisabetta Carullo sui centri di permanenza temporanea «Sembrava - ha detto - che il ministero non li ritenesse importanti, poi c'è stata la precisazione dello stesso ministro che affermava che invece sono necessari. E che comunque si tratta di decisioni che sono prerogative dello Stato e non degli enti locali. E' giusto. Il problema è che in un territorio come il nostro, dove c'è già una forte concentrazione di immigrazione, un centro di permanenza temporanea rischierebbe di acuire le tensioni. Ed è proprio l'esatto opposto di quello che è utile fare».
"
630,http://comunicati.comune.prato.it/generali/?action=dettaglio&comunicato=14200500000630,,,,,,,"notizia non presente"
631,http://comunicati.comune.prato.it/generali/?action=dettaglio&comunicato=14200500000631,18/06/2005,09:30,"Consiglio Comunale","Varato il regolamento per la telefonia mobile","Sì definitivo dell'Assemblea dopo l'iter delle osservazioni","Le norme prevedono il catasto degli impianti, la localizzazione in siti pubblici e la tutela ambientale","Ventuno articoli per disciplinare la telefonia mobile, le installazioni di antenne le emissioni minimizzando l'impatto urbanistico, paesaggistico ed ambientale e tutelando le aree sensibili: dopo il lungo iter delle osservazioni è giunto ieri sui banchi del Consiglio comunale per l'approvazione definitiva il regolamento comunale per la progettazione e la gestione degli impianti di telecomunicazione, a cui è correlato il piano particolareggiato per la localizzazione delle stazioni radio base per la telefonia mobile. Lo strumento normativo, composto appunto da 21 articoli comprese le sanzioni, è stato approvato con 21 voti a favore dell'Ulivo e sei astensioni della Casa delle Libertà e Rifondazione comunista. Approvati anche i 9  emendamenti che hanno limato il testo proposti congiuntamente dalle Commissioni consiliari Affari istituzionali e Territorio ed ambiente. 
In attuazione alla legge quadro 36 del 2001 che dava ai Comuni la competenza in materia di telefonia mobile, il regolamento comunale di Prato venne adottato e divenne esecutivo nel maggio 2004. Subito dopo sono state presentate le osservazioni da parte di gestori, comitati come il Conacem (Comitato nazionale di controllo delle emissioni magnetiche), cittadini e Circoscrizioni. Le valutazioni sono state fatte dai  progettisti incaricati dal Consiag, l'architetto Alessandro Bracci e gli ingegneri Giovanni Medici e Virgilio Chiani, con il coordinamento dell'Ufficio Ambiente del Comune. Quasi tutte accolte o parzialmente accolte le richieste presentate dal Conacem e sulla base delle osservazioni approvate il Piano è stato modificato, pur mantenendo l'impianto originario nelle linee guida adottate l'anno scorso.
Le finalità infatti, come ha spiegato l'assessore all'Ambiente Camilla Curcio ieri durante l'illustrazione all'Assemblea, sono la tutela dei siti sensibili, la minimizzazione dell'impatto urbanistico, paesaggistico ed ambientale delle nuove installazioni favorendo la ricollocazione di quelle esistenti, riduzione al minimo dell'esposizione alle radiazioni non ionizzanti, razionalizzazione della collocazione degli impianti mettendoli dove possibile in aree di proprietà comunale o rese disponibili dall'Amministrazione, formazione, aggiornamento e gestione del catasto degli impianti, una delle novità più importanti dello strumento normativo, introduzione di un sistema di rilevamento per il monitoraggio continuo dei campi elettromagnetici sviluppati per verificare la rispondenza delle emissioni a quelle dichiarate in fase previsionale, l'erogazione del servizio, la progettazione adeguata ed infine il controllo e il sanzionamento delle azioni contrarie ai principi espressi: «Prato è stato tra i primissimi Comuni in Italia ad attivare già nel 2002 la disciplina della materia attraverso il Piano particolareggiato per la localizzazione degli imoianti, come prevedeva la legge 36 - ha detto l'assessore Curcio - Si tratta di norma di livello europeo perchè rappresenta la prima 'opera completa' dal punto di vista legislativo che in tema di elettromagnetismo intendeva tutelare l'ambientenel suo complesso e minimizzare l'impatto. Come nella legge 36, ci siamo ispirati anche noi al principio di precauzione nel formulare il regolamento. Il nostro lavoro andrà avanti comunque con il progetto di creare un forum di partecipazione, approfodimento ed aggiornamento della materia a cui parteciperanno associazioni, comitati e Circoscrizioni».
Nel Piano sono state inserite anche le nuove collocazioni di impianti che l'Amministrazione comunale ha ritenuto necessarie al servizio, in numero minore rispetto a quelle proposte dai gestori di telefonia mobile e  calate da 66 a 58 per venire incontro alle richieste delle Circoscrizioni. 
I programmi annuali per le nuove istallazione di antenne, il trasferimento o la soppressione dei siti esistenti sarano analizzati dal “gruppo tecnico di valutazione', che sarà costuito dai responsabili dei servizi Gestione e sviluppo ambientale, programmazione urbanistica, commissione edilizia, Arpat e Asl. I controlli invece saranno appannaggio degli stessi gestori ma le rilevazioni saranno controllate dall’Arpat. 
Il capogruppo di Rifondazione comunista Leonardo Becheri ha spiegato il proprio voto di astensione con il fatto che si aspettava norme più stringenti e toni più forti ed il riferimento non solo alle aree residenziali nella tutela, ma anche a quelle lavorative: «C'è poca chiarezza su tanti punti e troppa cautela su altri - ha detto - e poi prima di individuare nuovi impianti bisognava ricollocare i vecchi». «Non si tratta di una questione di coraggio - ha replicato l'assessore Curcio - ma della volontà di evitare impugnazioni del regolamento come è già successo in altre Amministrazioni»."
632,http://comunicati.comune.prato.it/generali/?action=dettaglio&comunicato=14200500000632,18/06/2005,09:18,Circoscrizioni,"Est, gite di una giornata  per la terza età","Tutti i mercoledì a partire dal 22 giugno","Il costo è di 10 euro, viaggio e pranzo compresi","Sono rivolte alla terza età le iniziative di svago promosse dalla Circoscrzione Prato Est per l'inizio estate. Sono cinque gite di una giornata che consentiranno di visitare alcune delle località più interessanti della Toscana Centro Nord.  Si svolgeranno ogni mercoledì a partire dal 22 giugno. Sempre interessanti le mete: Cave di marmo e Colonnata il 22 giugno; Mugello - Casa d'Erci il 29 giugno; Mugello S. Agata il 6 luglio; Pracchia il 13 luglio; lago di Brasimone il 20 luglio; Torre del Lago - Canale Burlamacco il 27 luglio.
I partecipanti si ritroveranno in piazzale  Falcone e Borsellino alle 8.15. Alle 8.30 è fissata la partenza per la località prevista. All'arrivo tutti avranno la mattinata libera per passeggiare e effettuare le visite. Alle 12.30 appuntamento al ristorante per il pranzo. Nel pomeriggio si prosegue con visite, escursioni, giochi e passeggiate.
Alle 19 si riparte per Prato, dove l'arrivo nel piazzale Falcone e Borsellino è previsto per le ore 20 circa. Tutte le gite saranno guidate per l'intera giornata da un operatore socio-culturale.
Per informazioni rivolgersi alla Circoscrzione Est, telefono 0574-52701 - 527020.
Le iscrizioni si effettuano all'agenzia Cap Viaggi, viale della Repubblica 186. La quota di partecipazione per ciascuna giornata è di 10 euro: nel prezzo è compreso viaggio e pranzo.

"
633,http://comunicati.comune.prato.it/generali/?action=dettaglio&comunicato=14200500000633,18/06/2005,09:16,Circoscrizioni,"Ottanta persone all'incontro con il Consorzio di bonifica","Nella riunione del 16 giugno al quartiere Nord","Risposte immediate sui problemi di ordine generale","Più di ottanta persone hanno partecipato giovedì 16 giugno all'incontro organizzato dalla commissione Ambiente della Circoscrizione Prato Nord con il Consorzio di Bonifica Ombrone Pistoiese Bisenzio. La riunione è stata introdotta dal presidente della Commissione, Marco Baldi, che tra l'altro è uno degli amministratori del Consorzio. Quindi ha preso la parola il direttore che ha illustrato le funzioni del Consorzio spiegando nei dettagli i lavori che vengono eseguiti sui corsi d'acqua.
Il dibattito ha visto intervenire nolti dei presenti in sala. Immediate le risposte sui problemi di ordine più generale, mentre sulle questioni più personali a fine serata i componenti del Consorzio hanno preso nomi e numeri telefonici degli utenti che saranno ricontattati successivamente. 
'La Circoscrizione - è il commento del presidente Baldi -  ritiene prioritario il rapporto con i cittadini e queste serate e questi dibattiti ne sono la dimostrazione. I membri del Consorzio si sono dimostrati disponibili a risolvere i problemi più variegati legati all'emissione dei ruoli'. 
"
634,http://comunicati.comune.prato.it/generali/?action=dettaglio&comunicato=14200500000634,18/06/2005,09:25,Circoscrizioni,"Danza a nord, teatro in centro, musica al sud","Una domenica di manifestazioni e spettacoli","Un calendario fitto di inziative per una programmazione estiva molto ricca","La programmazione estiva organizzata dalle Circoscrizioni prevede, per il fine settimana, i seguenti appuntamenti:
domenica 19 giugno, la Circoscrizione Nord propone alle ore 20 all'anfiteatro di S.Lucia, via Fucini/via del Guado, spettacolo di danza delle allieve dell'associazione culturale «Progetto danza» dirette dall'insegnante Cecilia Mazzanti, mentre alle 21, al convento di Galceti, per la rassegna «Chiostro in musica», Miss Mep Bad con un tributo ad «Areta Franklin»; La Circoscrizione Centro invita, alle ore 21 al Centro polivalente «Michele Ventrone», allo spettacolo teatrale «L'insurrezione dei Semi» di G.Scabia dell'associazione Voli Pindarici; infine la Circoscrizione Sud propone alle ore 21 difronte all'area ex Banci, per la rassegna «Urban Park» «Acousticamente» dei The Soft Voices.
Lunedì 20 giugno nella Circoscrizione sud per Urban Park Street killa, hip hop night, negli stessi orari della rassegna estiva, alla nord attività per ragazzi ai giardini di via del Campaccio dalle 16.30 alle 18.00 e per il quartiere centro Cinema sotto le stelle alle 21.00 al Centro polivalente Ventrone di Reggiana."
635,http://comunicati.comune.prato.it/generali/?action=dettaglio&comunicato=14200500000635,18/06/2005,09:21,Circoscrizioni,"Cenando e passeggiando a S. Paolo","Percorso enogastronomico tra i prodotti locali","La manifestazione martedì 21 giugno dalle 18,00 nei giardini e strade del quartiere","Un percorso enogastronomico tra i prodotti tipici locali e la musica sotto le stelle saranno i protagonisti di 'Cenando e passeggiando nel verde di S. Paolo', iniziativa oraganizzata dalla Circoscrizione ovest e dall'assessorato all'Ambiente del Comune. La manifestazione si terrà martedì 21 giugno a partire dalle 18.00 nei giardini di via Becherini con giochi e sport a cuta dell'Uisp, mentre in via Vivaldi al bocciodromo alle 18.30 ci sarà l'esibizione degli arcieri di Borgo al Cornio e poi l'aperitivo a cura dell'enoteca Il Cantuccio. La cena proseguirà con le specialità del Boccondivino in via dell'Alberaccio-via Vivaldi e con il dessert alle 21.00 a cura della pasticceria Marcucci nei giardini del Chiesino di S. Paolo. L'intrattenimento musicale è del gruppo Unbalance e il ricavato della serata sarà devoluto in beneficenza."
636,http://comunicati.comune.prato.it/generali/?action=dettaglio&comunicato=14200500000636,18/06/2005,11:10,"Consiglio Comunale","«Pecci, il rilancio è possibile»","Risposta ad un'interppellanza del consigliere Borchi (Fi)","Il sindaco: «Anche la Regione disposta ad investire sul Centro»","«Nessun anno sabbatico per il Centro Pecci, ma un anno in cui punturemo sulla collezione permanente per poi rilanciare l'attività, con una mostra ogni anno, di grande richiamo, invece delle due o tre attuali». A grandi linee il sindaco Marco Romagnoli, nonchè presidente del Centro d'arte contemporanea 'Luigi Pecci', ha tracciato la prospettiva immediata del Museo rispondendo, giovedì scorso in Consiglio comunale, ad una interrogazione presentata, ormai qualche tempo fa, dal capogruppo di Forza Italia Goffredo Borchi.
E' stato, quello del sindaco, un intervento che ha radiografato la situazione attuale: «Stiamo compiendo, insieme ai soci fondatori e sostenitori, un lavoro di ricognizione, perchè se è vero che i livelli di responsabilità sono diversi, è altrettanto vero che tutti i soggetti che partecipano ad una società devono assumersi la loro parte di responsabilità».
Il sindaco, ha annunciato, «che in questa fase è stato accantonato il problema della revisione statutaria, perchè ciò avrebbe determinato ulteriori complicazioni, anche con gli stessi soci». Insomma ha fatto intendere il sindaco non è questo il momento per imbarcarsi in questo confronto date le difficoltà esistenti.
Le parole d'ordine sono «risanamento e rilancio», su cui peraltro non mancano le prospettive e anche il sostegno della Regione «che ha manifestato la sua disponibilità ad investire nell'allargamento del museo e a fare di Prato il punto di riferimento dell'arte contemporanea, trasferendovi la sede del Centro regionale di documentazione dell'arte contemporanea».
Nel frattempo occorre procedere al risanamento, stabilendo soprattutto la quota di risorse che si ha disposizione e non solo di parte pubblica. «Abbiamo fatto - ha detto il sindaco - un'analisi puntuale sul bilancio. Il problema sono i costi del Centro, poichè per le spese non si può parlare di sprechi, dal momento che possono essere considerate eccessive solo nell'ordine di qualche migliaio di euro. Poca roba. I costi sono cresciuti con la separazione fra la gestione e le attività espositive, perchè tutto ciò ha comportanto duplicazioni e sovrapposizioni di compiti». In questo contesto «il problema maggiore è il costo del personale».
Stiamo definendo, ha aggiunto il sindaco, «il quadro di riferimento». Alcune cose sono però già chiare: almeno per un anno si punterà sui 'punti di eccellenza' del Pecci, che pur ci sono: la biblioteca, «che coi suoi 50 mila volumi è considerata una tra le più prestigiose in campo internazionale», l'attività didattica «anche questa di eccezionale livello», la collezione permanente «che sarà messa in mostra, poichè ogni museo, fra un evento e l'altro, punta sulla valorizzazione del proprio patrimonio». Ma la prospettiva non sarà limitata solo a queste attività, sia perchè c'è già la disponibilità della Regione e «l'interessamento della Provincia», sia perchè si punta a realizzare «una evento all'anno di grande richiamo».
L'itinerario è già tracciato, compreso il rinnovo in tempi brevi del consiglio di amministrazione e la nomina di un nuovo presidente. In questo percorso è importante conoscere le risorse su cui si può contare. Ed è ciò su cui «stiamo discutendo in questo momento».
Il capogruppo di Forza Italia Goffredo Borchi ha apprezzato l'impostazione data dal sindaco, non senza aver fatto rilevare «che l'opposizione da tempo ha sollevato la questione del Pecci. L'avevamo detto che non si poteva andare avanti nel modo con cui si è proceduto in tutti questi anni». Certo «gli ambiziosi obiettivi su cui il Pecci era nato sono ridimensionati ed è anche vero che sono pochi i centri di arte contemporanea che riescono ad autofinanziarsi. Forse era il caso, come da tempo abbiamo suggerito, aggiungere con un trattino anche moderna alla definizione di contemporanea, perchè noi tutti sappiamo che c'è grande interesse del pubblico per l'arte moderna».
La «scommessa culturale» che ci viene riproposta, «può essere possibile», ha proseguito Borchi ma «se poi non funzionasse allora bisogna cambiare decisamente strada e anche chiedersi se Prato è il luogo più adatto per coltivare certe ambizioni». In ogni caso «occorre molta attenzione in questa fase, se è vero che i maggiori costi sono dovuti al personale».       "
637,http://comunicati.comune.prato.it/generali/?action=dettaglio&comunicato=14200500000637,18/06/2005,12:53,Viabilità,"Piazza Mercatale, cambia l'accesso","La nuova configurazione da domani","Le uscite su via S. Silvestro verso p.zza S. Marco e su via S. Antonio","Dalle prime ore di domani mattina, domenica 19 giugno, l'accesso a Piazza Mercatale, sarà dal ponte sul Bisenzio e non da piazza S. Marco attraverso via S. Silvestro.
La novità, annunciata nei giorni scorsi, precede di una quindicina di giorni l'inaugurazione della linea rossa della Lam, fissata per lunedì 4 luglio, che congiungerà S. Lucia a Grignano, lungo la direttrice nord/sud e vicevesa.
L'entrata in funzione della terza linea Lam, dopo la blu e la verde, è la causa che ha provocato il cambio di viabilità in p.zza Mercatale.
L'accesso alla piazza dal Ponte al Mercatale provoca l'inversione del senso di marcia su via Matteotti, percorribile da via Machiavelli al Ponte Mercatale medesimo.
Il traffico proveniente dalla zona est della città, da domani, per raggiungere piazza Mercatale viene incanalato su piazza Stazione, via Buozzi (svolta a sinistra al semaforo con via Machiavelli), via Machiavelli (tratto fra via Buozzi e via Matteotti), via Matteotti e Ponte al Mercatale. Il traffico proveniente dalla Castellina raggiunge piazza Mercatale da via Machiavelli/via Matteotti.
Due le uscite: da via S. Silvestro e da via S. Antonio.
L'assessorato alla Mobilità fra l'altro consiglia per il traffico nord/sud e sud/nord di non utilizzare l'attraversamento di piazza Mercatale ma di sfruttare la direttrice Declassata/Tangenziale.
Le novità non riguardano soltanto piazza Mercatale.
Da domenica 3 luglio, sempre a causa della nuova linea Lam, via Cavallotti entra in Ztl, mentre da lunedì 4 luglio inizieranno a funzionare le corsie preferenziali in controflusso su via Bologna (da via Moggi a via Abati) e su via Valentini fra via Ferrucci e la rotonda di Pratilia (via Stefano Vai). 

 "
638,http://comunicati.comune.prato.it/generali/?action=dettaglio&comunicato=14200500000638,18/06/2005,12:54,"Polizia municipale","Guida senza patente, auto sequestrata","Ad una donna bosniaca coinvolta in un incidente","La macchina era sprovvista anche di assicurazione e non era in regola con la revisione","Stamani vigili del Distretto centro della Polizia Municipale sono intervenuti a seguito di un incidente stradale verificatosi, alle 9,40 circa, in via Valentini. Una Fiat Panda, condotta da una donna bosniaca R.O., di anni 32, residente in città, ha urtato contro un'altra auto in fase di uscita dal parcheggio. Dopo l'urto, che fortunatamente non ha provocato feriti, la conducente dells Panda, nonostante i danni subiti, si è allontanata.
La pattuglia, giunta sul posto dopo pochi minuti, è riuscita ad individuare il veicolo grazie alle testimonianze dei presenti, identificando la proprietaria e raggiungendola nei pressi della sua abitazione. In virtù della tempestività dell'intervento, a seguito degli accertamenti immediatamente eseguiti, alla donna bosniaca, risultata sprovvista di patente di guida, è stata sequestrata l'auto, peraltro priva di copertura assicurativa e non in regola con la revisione periodica.
"
639,http://comunicati.comune.prato.it/generali/?action=dettaglio&comunicato=14200500000639,20/06/2005,18:09,Circoscrizioni,"Alla Ovest gastronomia, a Sud il rock e in Centro il jazz","L'estate nelle circoscrizioni","A S.Paolo , all'area ex Banci, al villaggio di Reggiana e ai giardini della Passerella","Ancora un fitto calendario di iniziative domani, martedì 21 giugno, proposto dalle Circoscrizioni: alla Ovest, alle 19 ai giardini di S.Paolo e Borgonuovo il percorso enogastronomico «Cenando e passeggiando a S.Paolo»; alla Sud, alle 21 all'area ex Banci, Urban Park presenta «Glam Rock Nite»; infine alla Circoscrizione Centro è di scena la musica al Centro Polivalente «M.Ventrone» a Reggiana con  «30 anni di musica» rivisitazione musica anni 70-80» alle 21.00 e, alle ore 20.00 ai giardini della Passerella musiche blues e jazz con «Green Quintet» e alle 21,30 «Galardini Trio». "
640,http://comunicati.comune.prato.it/generali/?action=dettaglio&comunicato=14200500000640,20/06/2005,18:04,Viabilità,"Piazza Mercatale, banco di prova","Prime verifiche sull'attuazione del provvedimento","L'assessore alla Mobilità Carlesi: «Bisogna attendere qualche giorno per dare un giudizio puntuale».","Primo banco di prova stamani per il provvedimento in vigore da ieri 19 giugno che ha cambiato l'accesso e l'uscita in piazza Mercatale in vista dell'inaugurazione il 4 luglio della terza linea Lam, la rossa, che attraverserà la città da Galcetello a Grignano. Da ieri piazza Mercatale è raggiungibile dal ponte al Mercatale e non da piazza S. Marco attraverso via S. Silvestro, con la conseguente inversione del senso di marcia su via Matteotti, percorribile da via Machiavelli al Ponte Mercatale. Complice anche la chiusura della scuola, l'attuazione del provvedimento non ha causato «situazioni più complicate del solito - dichiara l'assessore Massimo Carlesi - tenendo conto che quando ci sono cambiamenti nella viabilità c'è sempre un periodo di assetastamento, per non dire poi che il lunedì è sempre un giorno difficile a causa del mercato. D'altronde su provvedimenti di questa natura, non semplici, per formulare un giudizio più puntuale occorre far trascorrere alcuni giorni». A sorvegliare il flusso del traffico hanno pensato cinque pattuglie della Polizia municipale, che hanno presidiato la zona per tutta la giornata. Secondo quanto riportato nel tavolo di confronto tenuto stamattina e oggi pomeriggio in Comune per fare un quadro della situazione dall'assessore alla Mobilità Carlesi con il comandante dei vigili Marco Nieri, il vice Andrea Pasquinelli, gli ufficiali di coordinamento, il dirigente dell'Area opere pubbliche ed ambiente Lorenzo Frasconi e i tecnici dell'Ufficio Traffico, non sono state poche le telefonate effettuate finora al centralino della Polizia municipale e all'Urp per avere informazioni, anche perchè tra sabato e domenica sono stati distribuiti 30.000 volantini con le 'istruzioni per l'uso'. Durante il vertice è stato stabilito che ci sono dei punti da limare e l'attenzione è concentrata soprattutto sul quadrilatero di  viale Vittorio Veneto, ponte XX settembre, via Buozzi, via Matteotti e via Machiavelli. Alleggerita da una considerevole fetta di traffico invece via Arcivescovo Martini, da cui piazza Mercatale non è più raggiungibile, ma la situazione andrà riverificata nei prossimi giorni. Gli interventi da effettuare per rendere più fluida la viabilità della zona entreranno a regime entro una quindicina di giorni e proseguirà la realizzazione della segnaletica orizzontale e verticale per le aree di sosta e i parcheggi. Tra pochi giorni inoltre si provvederà gradualmente a disegnare le corsie preferenziali su cui correrà la Lam rossa, sempre mantenendo un processo graduale per un 'impatto morbido' della terza linea, la più lunga delle tre. Come ha precisato l'assessore Carlesi, i disagi che provocano questi aggiustamenti al traffico hanno un fine, che è la partenza di un servizio di trasporto necessario alla città.
"
641,http://comunicati.comune.prato.it/generali/?action=dettaglio&comunicato=14200500000641,20/06/2005,17:27,Circoscrizioni,"Giardini più sicuri con Nonno verde","Parte domani il progetto della CIrcoscrizione centro","Gli spazi verdi di via Marx e via Colombo saranno sorvegliati da sei nonni di Auser per sei ore al giorno","Per una corretta e più ampia fruizione dei giardini pubblici da parte di anziani, bambini, mamme e ragazzi partirà domani il progetto 'No-Ve', che sta per Nonno verde, in cui i volontari dell'associazione Auser verde argento di Prato vigileranno sull'uso dei giardini di via Carlo Marx e di via Colombo nella Circoscrizione centro. Il progetto, ideato, finanziato ed attuato dal Quartiere centro in collaborazione con l'assessorato all'Ambiente, Asm e Auser, fa parte dell'esperienza di Prato città per il verde, per cui il Comune e l'Asm hanno ricevuto il riconoscimento nazionale per la cura del verde arrivando secondi solo dopo Torino, e ha l'obiettivo di realizzare una forma alternativa di presidio in modo da evitare comportamenti scorretti che possono impedire la frequentazione degli spazi verdi ad alcuni cittadini, come portare i cani dove non è permesso o ci sono i giochi per i bambini, giocare a pallone dove le mamme portano i bambini più piccoli o dove la strada è troppo vicina. L'iniziativa è stata presentata stamattina proprio dove sarà avviata, nei giardini di via Marx, dalla presidente della Circoscrizione Rosita Mattei, dall'assessopre all'Ambiente Camilla Curcio, dal responsabile del verde di Asm Marco Mascelli, dal presidente di Auser Verde argento Carlo Nardi con la la partecipazione dei sei volontari dell'associazione che si occuperanno di presidiare la zona e del tenente della Polizia municipale del distretto centro Gioni Biagioni.
La sperimentazione partirà appunto dai due giardini del Quartiere per 6 ore al giorno fino ad ottobre, dalle 10 alle 12 e dalle 15 alle 19 compresa la domenica e i festivi. 
A metà luglio dovrebbe essere varato il Regolamento per il verde pubblico, che stabilirà norme e sanzioni per parchi e giardini, ma già adesso l'Asm si occuperà di fare un veloce corso di formazione per i nonni dell'Auser che sorveglieranno i giardini. «Si tratta soprattutto di un'azione di prevenzione, - ha detto l'assessore Curcio - una forma di presidio del territorio che può aiutare a far percepire un maggior sentimento di sicurezza e permette all'Amministrazione comunale e alla cIrcoscrizione di acere un ruolo di mediazione dei conflitti che possono nascere nella fruizione comune di un bene come il verde». «I cittadini si sono dimostrati disponibili ad 'adottare' i giardini - ha proseguito la presidente Mattei - e sensibili a certe problematiche. Ad esempio nel giardino di Sant'Orsola un gruppo di mamme organizza intrattenimenti e feste per i bambini: sono forme di presidio del verde che aumentano le possibilità di vivere meglio e di più gli spazi che il Quartiere offre». L'obiettivo è quello di estendere l'esperienza ad altri giardini della città se avrà successo: per il tenente Biagioni il ruolo dei volontari è importante perchè facilita il lavoro di chi indossa la divisa e non può controllare ed intervenire in ogni situazione. L'impegno finanziario per la Circoscrizione è stato di 5000 euro, con un contributo aggiuntivo dell'assessorato all'Ambiente."
642,http://comunicati.comune.prato.it/generali/?action=dettaglio&comunicato=14200500000642,21/06/2005,13:40,Circoscrizioni,"Cabaret in Centro, rock, sport alla Sud, libri e fuoco alla Nord","L'estate nelle Circoscrizioni","Ai giardini della Passerella, nell'area ex Banci, ai giardini di via Ferraris, a Villa Fiorelli e all'anfiteatro di S.Lucia","Le proposte estive delle Circoscrizioni per domani, mercoledì 22 giugno, sono: Circoscrizione Centro, alle ore 21 ai giardini della Passerella teatro cabaret con Christian e Piero; Circoscrizione Sud, alle ore 21 all'area ex Banci concerto dei Train de Vie, mentre ai giardini di viale Ferraris ci sarà dalle 17 alle 19 un torneo di calcetto e pallavolo Under 18 a cura dell'associazione Atletic Nadir e animazione per i più piccoli a cura della cooperativa Pane&Rose, alle ore 20 cena multietnica e alle ore 21 torneo di pallavolo organizzato dalla Uisp di Prato; infine la Circoscrizione Nord propone alle ore 21, a Villa Fiorelli, incontro con Anna Maria Nistri e Paola Piera Pelagatti, autrici del libro «Le parole di Prato», e con Umberto Mannucci autore del libro «Beato beato chi ha un di tetto in Prato», mentre alle ore 21,45 all'Anfiteatro di S.Lucia «Le Boite Des Rèvès» spettacolo di fuoco dei Lumen Invoco.  "
643,http://comunicati.comune.prato.it/generali/?action=dettaglio&comunicato=14200500000643,21/06/2005,15:07,Agenda,"In pagamento i compensi elettorali","All'agenzia CariPrato di viale Piave dal 1° luglio",,"Sono in pagamento a partire dal 1° luglio i compensi per i componenti dei seggi elettorali che hanno prestato servizio in occasione del referendum popolare sulla procreazione medicalmente assistita del 12 e 13 giugno. I pagamenti avverranno presso la Tesoreria del Comune, agenzia CariPrato di viale Piave 47. "
644,http://comunicati.comune.prato.it/generali/?action=dettaglio&comunicato=14200500000644,21/06/2005,15:17,Viabilità,"Chiusa via Muzzi per Shopping e sapori","Il 23 giugno",,"Il 23 giugno dalle 7.00 e non oltre le 21.00 per consentire lo svolgimento della manifestazione organizzata dalla Confesercenti“ Shopping e sapori” via Muzzi sarà chiusa al traffico disponendovi nel contempo il divieto di sosta con rimozione forzata ambo lati. Durante la chiusura per gli aventi diritto il traffico veicolare sarà deviato in  Largo Carducci, via Carraia e via Guasti.  
"
645,http://comunicati.comune.prato.it/generali/?action=dettaglio&comunicato=14200500000645,21/06/2005,16:52,"Opere pubbliche","Metrosud, l'esame delle Commissioni 3 e 4.","Lo studio di prefattibilità Illustrato dall'assessore Carlesi","Sono tre le ipotesi tracciate dall'Ufficio traffico","Tre ipotesi progettuali da valutare per un servizio di trasporto rapido e di grande capienza che risolverebbe i problemi di spostamento e trasporto tra Firenze, Prato e Pistoia: i tre diversi tracciati della Metrosud sono stati presentati ieri alle Commissioni consiliari Territorio ed ambiente ed Economia ed infrastrutture in seduta congiunta dall'assessore alla Mobilità Massimo Carlesi, dal dirigente del settore Opere pubbliche Lorenzo Frasconi e dai tecnici dell'Ufficio traffico. Alla riunione ha preso parte anche l'assessore all'Urbanistica Stefano Ciuoffo.
Le Commissioni hanno esaminato lo studio di prefattibilità che le tre Camere di Commercio di Prato, Pistoia e Firenze hanno commissionato al Comune di Prato con il coordinamento della Regione Toscana e il coinvolgimento di una Commissione tecnica di cui fanno parte gli addetti ai lavori di tutti gli enti che fanno parte del relativo accordo, ovvero i Comuni di Prato, Campi Bisenzio, Sesto fiorentino e Agliana, le Province di Prato, Pistoia e Firenze, le Camere di Commercio e la Regione. L'ipotesi del progetto è nata nel 2002 in seno alla realizzazione dell'Alta velocità, che vedrà la costruzione di un binario che collegherà la stazione di Santa Maria Novella allo scalo aeroportuale di Peretola fino a Campi. Da qui l'idea di utilizzare la linea per attraversare tutta la piana verso sud arrivando fino a Pistoia. I tecnici pratesi hanno appunto elaborato tre tracciati della metrosud: il primo segue il nastro dell'Autostrada, il secondo si sposta più a sud arrivando fino a via Traversa del Crocifisso a Tavola e il terzo segue la linea del confine con i Comuni medicei e ai piedi del Montalbano. Le due Commissioni hanno espresso pareri favorevoli all'infrastruttura e al sistema di trasporto pubblico innovativo ed efficace concepito con valenza metropolitana, anche se va valutato il rapporto costi-benefici per la città a fronte di un investimento finanziario ingente. Si parla infatti di una spesa di 320 milioni di euro per la tratta Campi-Pistoia. Come ha spiegato Carlesi, la linea andrebbe poi collegata con infrastrutture di raccordo che raggiungano i punti strategici e d'attrazione del territorio, tra cui il polo espositivo che sorgerà all'ex Banci. 
A settembre lo studio di prefattibilità sarà presentato ai soggetti coinvolti per attivare il percorso della progettazione preliminare, dopodichè sarà avanzata richiesta all'Agenzia regionale di area metropolitana per la viabilità per la realizzazione del progetto definitivo."
646,http://comunicati.comune.prato.it/generali/?action=dettaglio&comunicato=14200500000646,22/06/2005,16:46,Circoscrizioni,"Karaoke in Centro,  teatro e rock alla Sud,  rock alla Ovest","L'estate nelle Circoscrizioni","Ai Giardini della Passerella, alla Corte dei Cecchi a Tobbiana, all'area ex Banci e ai giardini di Galciana","Domani, giovedì 23 giugno, l'estate delle Circoscrizioni propone: Centro, alle ore 21 ai giardini della Passerella, serata karaoke; Sud, alle ore 21 all'area ex Banci la rassegna di musica rock Urban Park presenta «Lunamirò», mentre per la rassegna «Spettacoli di corte» alle ore 21 alla Corte dei Cecchi a Tobbiana, via per Iolo 44, sarà di scena «Siliana così per gioco» di e con Siliana Fedi; infine alla Ovest «Il giardino del rock», ai giardini di via Brasimone a Galciana due giorni di musica rock, il 23 e il 24 giugno alle ore 19 aperitivo musicale e a seguire concerto rock di band locali, rispettivamente i «Jokifocu» e i «Grancarabs»."
647,http://comunicati.comune.prato.it/generali/?action=dettaglio&comunicato=14200500000647,22/06/2005,15:22,Cultura,"'Videotheka', il video come mezzo artistico","A Prato l'unica tappa italiana","Presentata stamani agli ex Macelli la mostra-evento itinerante dedicata alla videoarte con 10 interpreti internazionali","Prato è l'unica tappa italiana di Videotheka, mostra itinerante di respiro europeo che sarà inaugurata domani sera nelle celle frigorifere degli ex Macelli con un vernissage accompagnato da musica e cocktail ad ingresso libero: l'esposizione presenta 10 giovani artisti italiani e stranieri che attraverso il medium di video, televisori e proiezioni mostrano filmati reali, surreali o provocatori. Il progetto è stato presentato stamattina nei suggestivi luoghi che lo ospitano dall'assessore alla cultura Andrea Mazzoni, dal direttore del Centro per l'arte contemporanea C.Arte Luigi Pecci Daniel Soutif, dai curatori Aldo Giannotti e Stefano Giurati dell'associazione culturale Kforumvienna e da Emanuele Guidi, coordinatore e direttore organizzativo insieme a Jessica Wyschka della stessa associazione. 
Il percorso espositivo, ad ingresso libero e realizzato in collaborazione con Officina Giovani, Tra Art Regione Toscana, il Centro per l’Arte Contemporanea Luigi  Pecci e il Forum Austriaco di Cultura di Roma, è uno work in progress che si ispira prevalentemente alla Mitteleuropa, dove è nato e dove si è sorta anche quattro anni fa l'associazione Kforumvienna, che oragnizza eventi artistici intessendo rapporti con istituzioni e sodalizi di vari paesi per dare spazi ed opportunità d'espressione soprattutto ai giovani: ad ogni stazione del viaggio saranno presenti nuovi artisti ed un archivio video delle edizioni precedenti. Videotheka  ha iniziato il suo percorso l'anno scorso ad agosto a Vienna  per poi spostarsi a Monaco in Germania e dopo la tappa pratese a settembre  si sposterà in Slovacchia a Trnava alla J. K. Gallery Centro per l’Arte Contemporanea. Alla fine dell’anno Videotheka ritornerà al suo luogo d’origine (Vienna Kunsthalle) in una mostra conclusiva in cui verrà  presentato tutto il materiale (l’archivio) accumulato nelle tappe effettuate con circa 40 artisti e 220 video. 
Gli artisti che espongono agli ex Macelli fino al 22 luglio sono Gelatin, ZimmerFrei, gli unici italiani, Susanne Wagner, Gregor Passens, Mària Corejovà, Andrea Faciu, Schleuser net, Catherine Ludwig, Philipp Bröcker, Bertrand Rigaux. L'archivio video è invece composto da Elastic group of artistic research, Stefano Giuriati, Michael Vogel, Franka Kaβner, Peter Fuxx & Andreas Winter, Simon Reitstätter, Evil Knievel, Sergei Sviatchenko, Mike Sala, Claire Angelini & Eva Diamantstein, Karl-Heinz Ströhle, Undine Goldberg, Seraina Mueller. Come hanno spiegato i curatori, i tre pilastri della videoarte presentata nell'esposizione sono la mobilità, l'archiviazione e le opere video: «Alla mostra da una forte connotazione di sperimentazione ed innovazione anche il luogo dove è ambientata, gli ex Macelli - ha affermato l'assessore Mazzoni - uno spazio che l'Amministrazione comunale ha dedicato ai giovani e al loro mondo. L'evento fa parte inoltre del cartellone della Pratestate, una ricca kermesse che offre musica, cultura e divertimento ai ragazzi di ogni età».
Venerdì prossimo 24 giugno alle 16.30 sarà organizzato un workshop per Videotheka sulle tematiche legate alla videoarte a cura dei docenti del  Corso di Laurea in cinema, musica, teatro della facoltà di lettere dell’Università di Pisa. Il titolo è 'Videovisioni di  fine millennio', a cura di Simonetta Cargioli, esperta di arti multimediali e docente di Teoria dei media in Francia.
L'inaugurazione di Videotheka è per domani alle 19.00 con una festa aperta a tutti che durerà fino a mezzanotte.


"
648,http://comunicati.comune.prato.it/generali/?action=dettaglio&comunicato=14200500000648,22/06/2005,17:09,Viabilità,"Correttivi nei punti più 'caldi'","Dopo i provvedimenti per p.zza Mercatale","L'Ufficio tecnico dispone l'allargamento dell'accesso alla rotonda fra v.le V. Veneto e via Tacca","Lavori in progress per rendere più fluida la circolazione dopo il provvedimento che ha cambiato l'accesso a piazza Mercatale. Come era stato già annunciato lunedì sera, dopo le prime verifiche,   dall'assessorato alla Mobilità, particolare attenzione si rivolge a rendere più scorrevole il traffico nel quadrilatero formato da  viale Vittorio Veneto, ponte XX settembre, via Buozzi, via Matteotti e via Machiavelli. Stamani l'Ufficio traffico ha provveduto ad allargare l'accesso alla rotonda fra viale Vittorio Veneto e via Tacca. Sono stati inoltre spostati i cassonetti, posti di fronte al negozio Coop in viale Vittorio Veneto, in prossimità della fermata bus. Uno dei punti più critici è alla rotonda tra il ponte XX Settembre e piazza Stazione, mentre l'ora più 'calda' rimane quella serale dalle 18,30 alle 19,30. Trattandosi prevalentemente di traffico da attraversamento che si sposta da una parte all'altra della città, l'Ufficio traffico raccomanda di utilizzare gli assi della Declassata e della Tangenziale senza passare dal centro. Secondo i tecnici, che tengono continuamente sotto osservazione la situazione, gli incolonnamenti, sia pur leggermente, si stanno affievolendo e dovrebbero ridursi col passare dei giorni, quando aumenterà l'abitudine con la nuova viabilità di piazza Mercatale. 
Nel frattempo procede la realizzazione della segnaletica orizzontale e verticale per la sosta e i parcheggi nell'area di piazza Mercatale.

"
649,http://comunicati.comune.prato.it/generali/?action=dettaglio&comunicato=14200500000649,22/06/2005,16:44,"Consiglio Comunale","Il 7 luglio si discute di ordine pubblico","La data scaturita da un colloquio fra Mannocci e il prefetto","Il presidente dell'Assemblea cittadina ringrazia Badalamenti per la sua disponibilità","E' fissato per giovedì 7 luglio il Consiglio comunale sulla situazione dell'ordine pubblico. La data è stata concordata dal prefetto Giuseppe Badalamenti e dal presidente del Consiglio comunale Daniele Mannoci, che ha in seguito informato i capigruppo consiliari, dopo un colloquio che i due hanno avuto in mattinata nella sede della Prefettura di Prato. 
E' stato il presidente del Consiglio comunale ad informare il prefetto che si erano levate più voci e richieste, compresa quella del sindaco Marco Romagnoli, dopo gli efferati episodi di violenza dell'ultimo periodo, per la convocazione di un Consiglio comunale che facesse il punto sullo stato dell'ordine pubblico nella nostra città. Da qui i contatti con il Prefetto e la decisione, concorde, di fissare la data il primo giovedì di luglio.
«Ringrazio il prefetto Giuseppe Badalamenti - ha detto il presidente del Consiglio comunale Daniele Mannocci - per la disponibilità mostrata. Sarà l'occasione per un esame della situazione e per rinnovare la fiducia verso le forze dell'ordine, che stanno facendo un importante lavoro di contrasto della criminalità». "
650,http://comunicati.comune.prato.it/generali/?action=dettaglio&comunicato=14200500000650,23/06/2005,12:42,Circoscrizioni,"In Centro serata etnica con musiche Idisch, Sud musica rock","L'estate nelle Circoscrizioni","Al giardino della Passerella e all'area ex Banci.","Domani giovedì 24 giugno alle ore 21 al giardino della Passerella, la Circoscrizione Centro propone una serata etnica di canzoni Idisch, mentre alla Circoscrizione Sud, nell'area ex Banci, nell'ambito della rassegna Urban Park, saranno di scena i «Santiago» con una serata tributo ai Litfiba.  "
651,http://comunicati.comune.prato.it/generali/?action=dettaglio&comunicato=14200500000651,23/06/2005,12:34,Giovani,"Punto Europa, l'orario estivo","Aperto tutte le mattine e ogni pomeriggio","Così anche l'Atelier multimediale e l'emoroteca poste sempre in piazza Macelli","Da lunedì 4 luglio il Punto Giovani Europa – p.zza Macelli, 4 (presso Cantieri Culturali – Ex Macelli) cambia orario: sarà aperto tutte le mattine dalle 10,00 alle 14,00 (ma il sabato l'apertura è fino alle 13,00) e tutti i pomeriggi dalle 15,00 alle 19,00.
Anche l’Atelier multimediale e l’emeroteca osserveranno il medesimo orario.
L’Atelier, fra l'altro, offre la possibilità di navigare su Internet gratuitamente con le sue dieci postazioni, mentre l’emeroteca offre ogni giorno la possibilità di consultare le maggiori testate locali e nazionali."
652,http://comunicati.comune.prato.it/generali/?action=dettaglio&comunicato=14200500000652,23/06/2005,16:54,Immigrazione,"Il report 2004 sull'immigrazione a Prato","Cifre e percentuali sulle diverse etnie presenti","La ricerca, realizzata dal Centro per l'immigrazione del Comune, è stata presentata oggi alla Commissione  Politiche sociali","Prato si conferma come la provincia italiana che ha la maggior incidenza di stranieri rispetto alla popolazione autoctona, il record di bambini extracomunitari nelle scuole e di imprese dove il titolare o almeno uno dei soci è immigrato, con un progressivo dilagare anche in settori nuovi della produzione al di là di quelli tradizionali come il manufatturiero. E' questa la fotografia della situazione dell'immigrazione nel 2004 a Prato scattata dal report annuale realizzato dal Centro ricerche e servizi per l'immigrazione del Comune. Il rapporto è stato presentato oggi alla Commissione consiliare Politiche sociali e formative dall'assessore alla Multiculturalità Andrea Frattani e dalla dottoressa Anna Marsden, ricercatrice del Centro, che ha raccolto ed analizzato i dati con l'elaborazione statistica di Monica Gelli e Serena Pecchioli.
La ricerca esamina la presenza delle comunità straniere a Prato, l'incidenza nella scuola e  nell'imprenditoria. Alla fine del 2004 l'anagrafe comunale registra 16.399 immigrati residenti, pari al 9.08% della popolazione della città, mentre nel 2003 se ne contavano 13.127 pari al 7,37%. Il numero effettivo è superiore a queste cifre se si includono i soggiornanti regolari ma non residenti, i cui dati sono in possesso della Questura che rilascia i permessi. L'incremento del numero degli stranieri secondo la dottoressa Marsden è dovuto a due fattori principali, ovvero l'onda lunga dell'effetto regolarizzazioni della legge Bossi-Fini e la diminuzione degli italiani. La crescita della città in altre parole è dovuta agli stranieri: gli italiani sono infatti in calo demografico, con 621 persone in meno, mentre gli stranieri sono 3272 in più rispetto ad un Comune che nel 2004 ha superato i 180.000 abitanti. La proiezione degli ultimi 14 anni risalendo fino al 1990 indica 1099 italiani in meno e 15.085 residenti immigrati in più. La Circoscrizione che conta più extracomunitari è di gran lunga la centro, con 5944 residenti, mentre negli altri Quartieri la presenza è più o meno la stessa e si attesta intorno ai 2500, con un aumento comune a tutti però. Italiani in diminuzione tranne che nella Circoscrizione sud. 
Un altro elemento che emerge dal rapporto 2004 del Centro per l'immigrazione è che oltre alle consuete quattro grandi comunità straniere presenti in città dei cinesi, dei marocchini, degli albanesi e dei pachistani sono in forte aumento i rumeni, confermando un trend iniziato già nel 2003 che li fa arrivare ora al 4% dei cittadini stranieri. La comunità si sta stabilizzando in città, come dimostra il riequilibrio tra i due sessi e il raddoppio delle famiglie con figli da 33 a 65 dell'anno scorso. In particolare i cinesi sono passati da 5427 dell'anno precedente a 6831 nel 2004, gli albanesi da 2497 a 3111, i marocchini da 852 a 981, i pachistani da 927 a 1236 e irumeni da 421 a 666. Le altre etnie sono formate in tutto da 3574 soggetti.
Per quanto riguarda le scuole, gli iscritti nell'ultimo anno scolastico a scuole pubbliche e private del territorio sono 2600, con un'incidenza sul totale degli alunni superiore al 10%. Nelle materne i bambini immigrati costituiscono il 18,49%, alle elementari il 37,09%, alle medie il 28,27% e alle superiori per effetto della forte tendenza ad abbandonare la scuola il 16,15%. Poche elementari non contano stranieri tra i banchi, come S. Ippolito e S. Giovanni Bosco, mentre alle medie la loro presenza è diffusa in ogni istituto: la punta massima è raggiunta però dall'elementare Filzi con il 51,16% di alunni migranti, seguita dalla Guasti con il 34,5%, mentre per le medie il picco si ha alla Sem Benelli con il 33% e alla Buricchi con il 30%.
In particolare quest'anno è stata registrata una massiccia iscrizione di bambini albanesi (+18,22%) e rumeni (+68,49%), mentre per la prima volta sono in calo i cinesi in tutti gli ordini di scuola con il 3,19% in meno. L'aumento delle iscrizioni nelle scuole del Comune modifica sensibilmente la composizione per cittadinanza degli alunni stranieri: oltre il 23% è costituito da albanesi, mentre il 10% è composto equamente da pachistani e rumeni,i marocchini sono stabili con il 7% e i cinesi rappresentano il 44%.
Per quanto riguarda il mondo imprenditoriale, le aziende gestite da stranieri secondo gli ultimi dati disponibili forniti dalla Camera di Commercio e relativi al 2003 sono 2840. Consistente è l'incremento delle ditte cinesi, del 10,58% in più, che si fonda su un rinnovato sviluppo delle attività manifatturiere, in netta controtendenza rispetto agli anni precedenti, mentre si attenua l'incidenza della crescita di esercizi commerciali e dei servizi.
In particolare il manifatturiero rappresenta quasi il 20% delle ditte straniere attive sul territorio, le costruzioni l'8,7%, il commercio il 7,3%, alberghi e ristoranti l'8,5% e i servizi quasi il 5%, oltre ad un 7% di imprese non classificate. Si moltiplicano appunto le industrie manifatturiere con una ripresa delle confezioni e un rafforzamento nell'inserimento in altri settori: le aziende del tessile-abbigliamento passano dalle 1263 del 2002 alle 1409 del 2003, con un tasso d'incremento dell'11,56%; quelle di pelletteria sono aumentate del 26%, quelle di fabbricazione di mobili e altri settori manifatturieri sono passate da 13 a 26 con un incremento del 100%. Questa è infatti una delle nuove aree della produzione con presenza di stranieri, quasi esclusivamente cinesi, che si occupano di fabbricazione e riparazione di divani, poltrone, sedie e tappezzeria. Le imprese albanesi aumentano del 39,85%, arrivando fino a 186 grazie soprattutto al forte sviluppo delle costruzioni, da 110 a 163 aziende, ovvero l'88% delle imprese del gruppo. Altrettanto consistente l'aumento delle ditte marocchine, che passano da 43 a 60 con un +39,53%: il loro sviluppo si distribuisce tra commercio, che con 28 aziende si conferma l'attività prevalente, ma crescono anche servizi e costruzioni. Proprio questo è uno dei settori che oggi richiama di più gli immigrati e che vede l'inserimento di pachistani e rumeni.
I primi si concentrano nettamente nei servizi con un incremento dell'81% e una porzione delle loro imprese del 57%, ma sono sorte appunto tre ditte edili per la prima volta; i secondi invece nel 2003 sono arrivati a gestire 55 imprese, contro le 30 dell'anno precedente, di cui il 62% edili.
I primi dati disponibili del 2004 indicano un continuo sviluppo dell'imprenditoria straniera con crescente incidenza nel settore delle costruzioni: alla fine di agosto risultano operanti 3137 aziende con un aumento del 10,5%, di cui 1847 cinesi, 273 albanesi, 84 marocchine, 51 pachistane e 77 rumene. Prosegue la crescita tra i cinesi del manifatturiero con lo sviluppo di confezioni e mobilifici. Dal report emerge insomma che nell'imprenditoria la connotazione più evidente rimane quella cinese, ma c'è una forte crescita del ruolo delle altre etnie che a Prato hanno trovato terreno fertile per aprire e sviluppare le proprie imprese: «L'analisi della situazione dell'immigrazione con la Commissione consiliare 5 è nata dall'esigenza comune di approfondire un fwenomeno così importante per Prato - ha detto nella riunione l'assessore Frattani - E' ovvio che lo sviluppo del settore dell'edilizia  con imprenditori provenienti dall'est d'Europa deve essere valutata in relazione alla sicurezza nei luoghi di lavoro per non diminuire garanzie e tutele e che le modificazioni dell'imprenditoria straniera vanno esaminate insieme ai cambiamenti della piana»."
653,http://comunicati.comune.prato.it/generali/?action=dettaglio&comunicato=14200500000653,23/06/2005,18:02,Sicurezza,"Mosca si congratula con carabinieri e vigili","Dopo l'operazione effettuata a Galciana","La Circoscrizione Ovest discuterà lunedì prossimo della situazione a Galciana e Maliseti","Il presidente della Circoscrizione Ovest Giovanni Mosca ed il Presidente della Commissione sulla Sicurezza Urbana Paolo Sambo si complimentano con il comandante della Polizia Municipale Marco Nieri, con il responsabile dei vigili del Distretto Ovest Bessi, con il comando dei Carabinieri di Prato e con il maresciallo della caserma di Iolo per la brillante operazione condotta nella scorsa notte a Galciana, che ha portato all’arresto di due spacciatori nei pressi dei giardini di via Galcianese ed al sequestro di circa un kg di hashish. 
«La collaborazione tra forze dell’ordine - afferma il presidente Mosca - e la Commissione sulla Sicurezza Urbana (la Circoscrizione Ovest è l’unica ad aver istituito tale organismo) ha prodotto un attento monitoraggio delle zone purtroppo adibite a spaccio di droga e delle zone dove è più elevata la percezione di insicurezza dei cittadini e dove si rilevano più frequentemente fenomeni di disagio minorile».
La Commissione Sicurezza si riunirà nuovamente lunedì 27 giugno per discutere dei problemi di Galciana e di Maliseti
"
654,http://comunicati.comune.prato.it/generali/?action=dettaglio&comunicato=14200500000654,24/06/2005,17:21,Circoscrizioni,"Le iniziative del fine settimana","L'estate nelle Circoscrizioni","Villa Fiorelli, parrocchia di Maliseti, centro polivalente «M. Ventrone» e area ex Banci.","Il programma estivo delle Circoscrizioni prevede per il fine settimana: alla Nord a Villa Fiorelli nel parco di Galceti alle ore 21,30 sabato 25 giugno concerto della corale «S.M. a Colonica» diretta da Don Romano Faldi e domenica 26 concerto lirico a cura dell'associazione «Operaltra», lunedì 27 giugno dalle 16,30 alle 18 ai giardini di via Baracca ancora animazione per bambini con «La compagnia di Linus»; alla Ovest sababto 25 giugno alle ore 21 al teatro della parrocchia di Maliseti la compagnia teatrale «L'Arcobaleno» presenta la commedia brillante «E domani si vedrà - ovverosia - guerre in famiglia» di Luciano Baroni, domenica 26 alle ore 21 al piazzale della parrocchia di Maliseti, il comitato permanente «Insieme per Maliseti» presenta il «Concerto vocale e strumentale di musica varia»; alla Centro è di scena la festa dei giovani che si svolge al centro polivalente «M.Ventrone» via delle Gardenie Reggiana, con inizio alle ore 21 sabato 25 giugno serata musicale a cura di Davide Zanotta, domenica 26 «Romeo e Giulietta» spettacolo teatrale con la regia di Haron e lunedì cinema sotto le stelle; infine alla Sud Urban Park all'area ex Banci con onizio alle ore 21 propone sabato 25 giugno «Metalmilitia» serata tributo ai Metallica, domenica 26 «Whispers» e lunedì 27 Street Killa hip hop nite Triade Etrusca."
655,http://comunicati.comune.prato.it/generali/?action=dettaglio&comunicato=14200500000655,27/06/2005,12:38,Cultura,"Primo concerto della rassegna Music Gallery al Castello","Un drink inaugura la Pratestate2005","Sul palco Italstandards Jazz Quartet che eseguirà brani famosi di Modugno e Paoli","Apertura ufficiale della Pratoestate2005, con la presenza del sindaco Marco Romagnoli e dell'asssessore alla Cultura Andrea Mazzoni, domani sera (martedì 28 giugno), alle ore 21,15, al Castello dell'Imperatore. «Appassionatamenta...si brinda al debutto di Pratestate», è appunto il titolo della serata, ad ingresso libero. Un drink a base di menta fredda, offerto ai cittadini, precederà il primo concerto della rassegna Music Gallery, promossa, come l'intera programmazione estiva pratese, dall'assessorato alla Cultura del Comune di Prato.
Sul palco del Castello, per inaugurare l'«Omaggio alla musica d’autore italiana» (così recita il sottotitolo della rassegna), l'Italstandards Jazz Quartet com Mirko Guerrini al sax, Ares Tavolazzi al contrabbasso, Alessandro Galati al piano e Walter Paoli alla batteria.
Un menù ricco di appuntamenti nel cartellone di Music Gallery, con artisti di fama nazionale quali Nada, Massimo Zamboni, Mimmo Locasciulli, Riccardo Galardini, Massimo Altomare, Luca Faggella e Nico Gori.
Il quartetto Italstandards Jazz Quartet, che apre la serie di concerti al Castello, propone un’originale versione jazzistica di alcune tra le più famose canzoni italiane degli ultimi quarant’anni. Swing, energia ed interplay, ma anche raffinatezza ed eleganza, sono gli ingredienti che compongono la sapiente miscela che il gruppo propone durante il concerto. Le migliori canzoni di Gino Paoli, Umberto Bindi, Domenico Modugno (solo per citare alcuni autori) saranno liberamente reinterpretate senza però perdere il loro riconoscibile fascino.

 

 
 
 "
656,http://comunicati.comune.prato.it/generali/?action=dettaglio&comunicato=14200500000656,27/06/2005,15:03,Circoscrizioni,"Musica, spettacoli teatrali e una serata con la dietista","L'estate nelle Circoscrizioni","Area ex Banci, Corte del Fienile a Tavola, giardino della Passerella, centro polivalente «M.Ventrone», anfiteatro S,Lucia e villa Fiorelli","Domani, martedì 28 giugno, le iniziative estive delle Circoscrizioni propongono: alla Sud, alle ore 21,30 all'area ex Banci, musica con Glam Rock Nite, sempre alle 21,30 per la rassegna «Spettacoli di corte» alla Corte del Fienile, via Giulio Braga 27 Tavola, «Cabaret con Galli e Villo»; tutta musica alla Centro, al giardino della Passerella, alle ore 20 «Green Quintet» a seguire Camillo Cromo propone musiche multietniche, mentre la Festa dei Giovani che si tiene al centro polivalente «M.Ventrone», via delle Gardenie a Reggiana, propone alle ore 21,30 lo spettacolo musicale «Asciugamano»; infine alla Nord all'anfiteatro di S.Lucia, via Fucini/via del Guado, alle ore 21,30 spettacolo della Compagnia Teatrale «I Commedianti», a Villa Fiorelli, parco di Galceti, alle ore 21 per la rassegna «Dimensione Donna - star bene dentro e star bene fuori» una serata con la dietista Elisa Papini sul tema «Vuoi cominciare a star bene? comoinciamo dalla tavola». "
657,http://comunicati.comune.prato.it/generali/?action=dettaglio&comunicato=14200500000657,27/06/2005,16:50,Sicurezza,"Il sindaco incontra il vice capo della Polizia","La riunone stamani a Roma al ministero dell'Interno","Disponibilità ad esaminare la situazione degli organici delle forze dell'ordine","Il sindaco Marco Romagnoli ha incontrato stamani, a Roma, nella sede del Ministero dell'Interno, il vice capo della Polizia di Stato dr. Luigi De Sena. L'incontro odierno è la diretta conseguenza della lettera che il sindaco, all'inizio di giugno, inviò al ministro dell'Interno, on. Giuseppe Pisanu. Nella lettera al ministro il sindaco enunciava le preoccupazioni per la situazione dell'ordine pubblico a Prato, a seguito di gravi episodi delittuosi verificatisi negli ultimi mesi, e per l'insufficienza degli organici delle Forze dell'ordine.
Il vice capo della Polizia di Stato, dr. Luigi De Sena, e il sindaco Marco Romagnoli hanno convenuto sull'importanza dei rapporti di collaborazione che si sono stabiliti fra le istituzioni locali e gli Organi rappresentativi dello Stato a livello territoriale, quale pressuposto essenziale per l'affermazione della cultura della legalità in tutti i settori della vita civile.
Il sindaco e il vice capo della Polizia di Stato hanno compiuto un'analisi sulla situazione dell'ordine pubblico a Prato ed hanno concordato sulla necessità di rendere ancora più efficaci i controlli e le azioni di constrato della criminalità
Da parte sua il vice capo della Polizia, dr Luigi De Sena, ha espresso al sindaco Marco Romagnoli  disponibilità e attenzione rispetto alle problematiche presenti sul territorio. In particolare sarà esaminato il quadro relativo agli organici delle Forze dell'Ordine in relazione alla richiesta, avanzata dal sindaco, di un rafforzamento della loro presenza e in funzione delle esigenze che si evidenziano in una città come Prato.
Nel confermare la valutazione positiva per la volontà di collaborazione che si manifesta a tutti i livelli fra istituzioni locali e organi dello Stato, il vice capo della Polizia, dr Luigi De Sena. e il sindaco Marco Romagnoli hanno anche convenuto sulla necessità di proseguire nei contatti fra realtà locali, organismi statali a livello territoriale e ministero."
658,http://comunicati.comune.prato.it/generali/?action=dettaglio&comunicato=14200500000658,27/06/2005,18:08,Viabilità,"Prorogati al 31 luglio i permessi per Apu e Ztc","Con un'ordinanza dell'assessore Carlesi","Lo slittamento per meglio consentire il rilascio delle autorizzazioni per sosta e accesso","Prorogati fino al 31 luglio tutti i permessi per libero accesso o sosta in Apu (area pedonale urbana), Ztl (zona a traffico limitato) e Ztc (zona a traffico controllato). La proroga riguarda le autorizzazioni con scadenza 31 gennaio 2004 e quelle la cui scadenza era fissata nel periodo gennaio 2005/giugno 2005.
L'ulteriore slittamento dei termini di validità di tutti i vecchi permessi (in un primo tempo la scadenza era stata fissata al 30 giugno) è dovuta alla necessità di «consentire una buona organizzazione del servizio di rilascio», come è scritto nell'ordinanza firmata oggi dall'assessore alla Mobilità Massimo Carlesi. In altre parole, date le novità decise per le autorizzazioni di sosta e di accesso, occorre più tempo per soddisfare le domande e consentire ai cittadini di rinnovare i loro permessi.  "
659,http://comunicati.comune.prato.it/generali/?action=dettaglio&comunicato=14200500000659,28/06/2005,18:31,Circoscrizioni,"Musica, sport e il libro di G.Sparacino","L'estate nelle Circoscrizioni","Centro storico di Galciana, convento di Galceti, centro «Ventrone», area ex Banci, giardini in viale Ferraris e Villa Fiorelli.","Domani 29 giugno le iniziative estive delle Circoscrizioni sono: alla Ovest alle 21, nel centro storico di Galciana, l'associazione musicale «Giacomo Puccini» presenta il concerto annuale di S.Pietro patrono della parrocchia; alla Nord a Villa Fiorelli alle 21, per la rassegna «Incontri con gli autori»,  Giuseppe Sparacino presenta il libro «Tutto per una S», sempre alle ore 21 al chiostro del convento di Galceti concerto della corale «S.Francesco»; alla Centro serata musicale alle 21 al centro polivalente «Ventrone», via della Gardenie Reggiana; alla Sud al Giardino di Babele, giardini pubblici di viale Ferraris, dalle 17 alle 19 torneo di calcetto e pallavolo under 18 a cura dell'associazione Atletic Nadir e animazione per i più piccoli a cura della cooperativa Pane&Rose, alle ore 20 cena multietnica e alle 21 torneo di pallavolo misto organizzato dalla lega pallavolo Uisp di Prato, infine, per la rassegna «Urban Park», all'area ex Banci alle 21,30, concerto dei Portoflamingo."
660,http://comunicati.comune.prato.it/generali/?action=dettaglio&comunicato=14200500000660,28/06/2005,16:35,Trasporti,"Lam rossa pronta per la partenza","I percorsi e le tariffe promozionali","Sarà realizzata anche una corsia preferenziale in controflow in via Arcivescovo martini da piazza S. Marco a via Matteotti.","La novità delle prossime ore , per quanto concerne la viabilità, sarà l'istituzione di una corsia preferenziale 'provvisoria' in controflusso (sicuramente in funzione da lunedì 4 se non da domenica) in via Arcivescovo Martini per le tradizionali linee bus, destinate ad essere completamente ristrutturate da novembre prossimo.
I bus di queste linee (l'istituenda corsia preferenziale non servirà le linee Lam) attualmente raggiungono piazza Stazione da via Veneto per poi tornare indietro verso piazza Mercatale, dato il nuovo accesso alla medesima, attraverso via Buozzi, via Machiavelli, via Matteotti. Con la corsia preferenziale, realizzata sul lato del parcheggio, i bus delle linee tradizionali torneranno indietro da via Veneto, percorrendo in controflow l'esistente corsia preferenziale, per poi immettersi su via Arcivescovo Martini all'altezza della Coop e guadagnare via Matteotti. La scelta di realizzare questa nuova corsia preferenziale è dell'assessorato alla Mobilità, per alleggire la pressione su via Buozzi, provocata anche dal passaggio di tutti i bus da quando è stato mutato l'accesso a piazza Mercatale. Inoltre sarà possibile conservare per queste linee la fermata di via Venento, antistante la Coop.
La corsia sarà in ogni caso 'temporanea', in funzione per alcuni mesi, fino al 30 novembre, quando sarà completato il programma di ridefinizione del trasporto pubblico e saranno 'rivoluzionate' anche le linee tradizionali. 
Nel frattempo la Lam rossa scalda i motori per la partenza: lunedì prossimo alle 6,00 sarà inaugurata da Galceti la prima corsa della terza linea ad alta mobilità che attraverserà la città da nord a sud e viceversa. Il percorso si snoderà da Galceti a Grignano per una lunghezza complessiva 20,5 chilometri tra andata e ritorno, con circa 60 fermate, il doppio delle linee blu e verde. Il tracciato è suddiviso in due tratte: l'asse Galceti-Stazione Centrale-Grignano con una frequenza di 7 minuti; il prolungamento straordianario Grignano-S. Giorgio a Colonica con frequenza ogni 30 minuti. Ogni quattro bus Lam che arrivano a Grignano, uno prosegue per S. Giorgio a Colonica. 
I percorsi di andata e ritorno della nuova linea rossa. 
ANDATA: via San Martino per Galceti, via Marie Curie, via Alfonso Carlesi, via di Galceti, via VII Marzo, via Ofelia Giugni, parcheggio scambiatore “Galcetello”, via San Martino per Galceti, via di Cantagallo, via Bologna (corsia preferenziale), via Emilio Abati, via Aldo Petri, via Gaetano Bresci (piazza Mercato nuovo), piazza Mercato nuovo, viale Galileo Galilei (corsia preferenziale), via San Giorgio, via Santa Margherita, piazza Mercatale (corsia preferenziale), via San Silvestro, piazza San Marco, viale Vittorio Veneto (corsia preferenziale), Stazione centrale, viale Vittorio Veneto, via Ferdinando Tacca (corsia preferenziale), via Giuseppe Valentini (corsia preferenziale), via Fiorentina, viale Galileo Ferraris, via Francesco De Sanctis, via del Lazzeretto, via sulla Gora di Grignano, via Ludwig Van Beethoven e parcheggio scambiatore 'Maria Callas'.
RITORNO: parcheggio scambiatore 'Maria Callas', via Armando Meoni, via Filippo Salviati, via Giovacchino Limberti, via delle Badie, via Francesco De Sanctis, via Galileo Ferraris, via Fiorentina, via Giuseppe Valentini (corsia preferenziale), via Ferdinando Tacca (corsia preferenziale), viale Vittorio Veneto (corsia preferenziale), Stazione centrale, viale Vittorio Veneto, piazza San Marco, via San Silvestro, piazza Mercatale, via Sant’Antonio, viale Galileo Galilei (corsia preferenziale), via Gaetano Bresci, via Aldo Petri, via Ernesto Guevara, via Bologna (corsia preferenziale), via Natale Ciampi, via di Cantagallo, via del Cilianuzzo, via San Martino per Galceti, parcheggio scambiatore “Galcetello”, via Ofelia Giugni, via VII Marzo, via Pisani e via di Galceti.
DA GRIGNANO A S. GIORGIO A COLONICA - Grignano (dal capolinea del parcheggio scambiatore), via Armando Meoni, via Ludwig Van Beethoven, via Giulio Borselli, via Adamo Papi, via Guido Guinizelli, via Arrigo da Settimello, via del Ferro, via Aldo Moro, via del Ferro, via Campostino di Santa Maria a Colonica, via del Tasso e via Valeria Crocini; al ritorno verso Grignano transiterà da via Fossi del Ferro, via del Ferro, via Lille, via Fosso del Masi, via dell’Alloro, via Battista Tettamanti, via del Ferro, via Arrigo da Settimello, via Guido Guinizelli, via Giulio Borselli, via Ludwig Van Beethoven per arrivare al capolinea del parcheggio 'Maria Callas'. 
Il servizio sarà attivo dalle 6,00 alle 21,00 tutti i giorni con passaggi ogni 7 minuti e ogni 15 nelle fasce orarie tra le 6,00 e le 6,30 e tra le 20,30 e le 21,00. Frequenza ogni 15 minuti anche il sabato e la domenica. 
L'utenza potenziale è stata calcolata in 10mila passeggeri al giorno, con una portata di circa 800 all'ora negli orari di punta della giornata; la linea blu attualmente ne trasporta 6500 mentre la linea verde 6000. La tariffa promozionale fino a settembre sarà di 1 euro per un biglietto giornaliero valido su tutte le linee Lam, mentre il biglietto cumulativo che comprende la sosta al parcheggio scambiatore è di 1 euro più 10 centesimi a persona. L'abbonamento mensile personale è di 12 euro, mentre quello impersonale costerà 25 e quello dedicato alle famiglie 15. Le stesse cifre sono applicate anche sulle altre due linee Lam.
La Lam rossa si intersecherà con la blu e la verde, per le coincidenze, in piazza Stazione e piazza S. Marco.
"
661,http://comunicati.comune.prato.it/generali/?action=dettaglio&comunicato=14200500000661,29/06/2005,13:52,Circoscrizioni,"Di scena il teatro a corte e Shakespeare a Villa Fiorelli","L'estate delle Circoscrizioni","Centro «Ventrone», corte di via Campostino 11 S.M. a Colonica, area ex Banci, circolo Arci «R.Grassi» e Villa Fiorelli.","Le iniziative estive delle Circoscrizioni propongono per domani giovedì 30 giugno: alla Centro, alle ore 21 al centro «Ventrone» a Reggiana, serata karaoke; alla Sud per la rassegna «Spettacoli di corte» andrà in scena, alle 21,30 in via Campostino 11 S.M. a Colonica, «Carlo vorrei che io Dante e te ...» di e con Carlo Monni e Franco Casaglieri mentre per la rassegna Urban Park, alle ore 21,30 all'area ex Banci, sul palco i «Neif + Il Carillon»; alla Ovest, alle ore 21,30 al circolo Arci «R.Grassi» di Narnali, serata di cinema con la proiezione del film «Harry ti presento Sally» regia di R.Reiner; infine alla Nord alle 21,30 a Villa Fiorelli spettacolo teatrale della «Compagnia per l'acquisto dell'ottone», con la regia di Viviano Vannucci «Sogno d'una notte di mezz'estate» di W.Shakespeare."
662,http://comunicati.comune.prato.it/generali/?action=dettaglio&comunicato=14200500000662,29/06/2005,13:49,Finanze,"Consiag, le indennità sono ridotte","Accolta la proposta del sindaco di Prato","Romagnoli ha formulato la richiesta durante l'assemblea dei soci sul bilancio","La proposta è venuta direttamente dal sindaco di Prato Marco Romagnoli ed è stata accolta dagli altri sindaci presenti all'Assemblea delle amministrazioni socie di Consiag, che ne hanno approvato il Bilancio: Romagnoli ha chiesto ai suoi colleghi di approvare la riduzione delle indennità per i consigli di amministrazione di Consiag e delle sue società, in modo che anche l'allargamento non determini maggiori costi.
Di fatto la riduzione delle indennità dovrebbe comportare un risparmio annuo di circa 200 mila euro, con un tetto massimo fissato in 2000 euro lordi. «Ho chiesto - ha detto il sindaco - agli altri colleghi di dare un segnale di attenzione e di contenimento dei costi, così come in questo momento stanno facendo le Amministrazioni comunali. La proposta è stata accolta, tanto che non vi saranno aggravi di costi dall'allargamento del Consiglio di amministrazione, che oltretutto corrisponde ad un esigenza di maggior rappresentatività delle amministrazioni che sono socie di Consiag e che, come è noto, non sono solo quelle pratesi».        "
663,http://comunicati.comune.prato.it/generali/?action=dettaglio&comunicato=14200500000663,29/06/2005,13:49,Agenda,"E' morto il capitano Cox, che liberò la città dai nazisti","Era cittadino onorario di Prato","Le condoglianze del sindaco Marco Romagnoli al figlio Michael","E' deceduto il capitano D.T. Cox, che fu governatore militare alleato al momento della Liberazione della città, avvenuta il 6 settembre 1944.
Proprio per il ruolo svolto come comandante delle truppe di Liberazione alleate, che liberarono la città, e successivamene come governatore militare, il capitano Cox fu proclamato cittadino onorario di Prato l'11 maggio 1945, dalla prima Giunta della città liberata, nominata dal Comitato di Liberazione nazionale e presieduta da Dino Saccenti. La motivazione con cui fu concessa la cittadinanza onoraria fu la seguente: «Per l'altissima opera di governatore militare alleato del distretto di Prato da lui esplicata con nobile tratto veramenrte democratico, che onora i figli della grande Inghilterra, con rara benevolenza, con profondo spirito di umanità, con efficace dedizione a vantaggio del nostro popolo sempre più vivo e partecipe delle patrie fortune».
In un telegramma al figlio Michael il sindaco, a nome personale e di tutta la città, esprime «la sincera solidarietà e le più sentite condoglianze, per la perdita di un amico di Prato e nostro cittadino esemplare che seppe, con grande senso del dovere, contribuire con le proprie azioni alla ripresa delle attività civili e industriali del nostro popolo, così provato dalla guerra e dall'oppressione della dittatura».   
    "
664,http://comunicati.comune.prato.it/generali/?action=dettaglio&comunicato=14200500000664,29/06/2005,15:08,Trasporti,"Lam rossa, dal 4 luglio parte il riordino delle linee","Da lunedì saranno razionalizzate le linee che fanno da corollario","Alcune saranno eliminate, altre cambieranno percorso.","Con la partenza della Lam rossa lunedì prossimo 4 luglio prenderà il via anche la prima fase del piano di rinnovamento dell'intera rete urbana della città: contestualmente all'introduzione della terza linea ad alta mobilità, che collegherà il centro ogni 7 mimuti con Galceti, Galcetello, S. Martino e via Bologna a nord e via Valentini, via Fiorentina, Le Badie e Grignano a sud, a partire dal 4 luglio saranno riordinate alcune linee che finora hanno servito queste zone.
Le linee 11 e 13 saranno eliminate, mentre la linea 12 che va da Figline a Casale attraverso il centro cambierà percorso e attraverserà le zone di via Tagliamento e via Ciliani. La linea M, che collega Poggio a Caiano e il Montalbano con il centro di Prato e S. Lucia passerà dal viale Galilei, mentre tutta la linea 5, divisa in A, B e C a seconda dei percorsi verso Montale, Agliana e Bagnolo-Oste da Calenzano e Sesto fiorentino, non subirà variazioni. La linea extraurbana V verso Vaiano e Vernio percorrerà il viale Galilei e nel tratto S. Lucia-centro sarà possibile utilizzare i biglietti urbani. La stessa cosa varrà anche per la linea F Prato-Firenze nel tratto cittadino del centro, Le Badie e Le Fonti.
Per effetto del prolungamento della Lam rossa per Paperino, S. Giorgio e S. Maria a Colonica con una corsa ogni 30 minuti da e verso piazzale Callas a Grignano, le lineee 2A e 2B saranno eliminate. Il P/Q per Quarrata cambia il suo percorso a Grignano passando per via Roma, via Marx, via Arcangeli e Porta Frascati in andata e via Pomeria e via Roma al ritorno verso la zona sud, mentre la linea M in quel tratto rimarrà la stessa. "
665,http://comunicati.comune.prato.it/generali/?action=dettaglio&comunicato=14200500000665,30/06/2005,10:21,Trasporti,"Taxi rosa, rinnovata la convenzione","Assegnati dalla giunta 2250 euro","Fino al 31 dicembre 2 euro di sconto a corsa per le donne che viaggiano da sole dalle 20.00 alle 6.00","E' stata rinnovata per altri sei mesi la convenzione per 'Taxi rosa' tra il Comune e la Cooperativa dei tassisti pratesi, Co.ta.Pra, che garantisce alle donne che viaggiano da sole nella fascia oraria tra le 20,00 e le 6,00 un servizio di trasporto sicuro con uno sconto di 2 euro a corsa.
Nella riunione di martedì pomeriggio la giunta ha deciso di prorogare l'accordo dal 1° luglio al 31 dicembre con un rimborso per la Cotapra di 2250 euro. L'Amministrazione comunale partecipa infatti al 50% delle spese necessarie per coprire il servizio."
666,http://comunicati.comune.prato.it/generali/?action=dettaglio&comunicato=14200500000666,30/06/2005,10:20,"Polizia municipale","Quasi 95mila euro per 'sorvegliare' il centro","Lo stanziamento deciso dalla Giunta","Il resto è per la manutenzione del parco mezzi del Corpo e per la demolizione dei tanti mezzi abbandonati per strada","Quasi 95mila euro per il servizio di videosorveglianza del centro storico come misura anticriminalità, 20.000 per la manutenzione di macchine e moto e 4458 per la radiazione dal Pubblico registro automobilistico e la demolizione delle decine di mezzi che ogni anno vengono abbandonati lungo le strade cittadine: sono queste le cifre che la giunta ha conferito alla Polizia municipale, per un totalòe di 119.305 euro, oltre a quelle già assegnate in esercizio provvisorio. La fetta più grossa è costituita dall'affitto della rete di videosorveglianza e dai costi di funzionamento delle 11 telecamere puntate sul centro storico e affidate a Consiagnet con la gestione in collegamento congiunto del Comando della Polizia municipale, i Carabinieri e la Questura.
"
667,http://comunicati.comune.prato.it/generali/?action=dettaglio&comunicato=14200500000667,30/06/2005,13:52,Circoscrizioni,"Anziani, centri sociali per sfuggire al caldo","Aperti tutti i pomeriggi anche in agosto","L'iniziativa è del quartiere Centro, che ha atttezzato le sedi con condizionatori d'aria","Emergenza caldo, può essere definita così l'iniziativa della Circoscrizione Prato centro che, anche quest'anno, ha attrezzato i propri centri sociali (via Torino 39, via Tintori 62, via delle Gardenie 15) per costruire un «sistema di difesa» dallle torride temperature estive, accogliendo gli anziani che restano in città.
I centri sociali della Circoscrizione, adeguatamente dotati di condizionatori d’aria, rimarranno aperti tutti i pomeriggi, anche durante il mese di agosto.
A Ferragosto saranno inoltre organizzate tradizionale iniziative di intrattenimento, con la consueta distribuzione del cocomero.


"
668,http://comunicati.comune.prato.it/generali/?action=dettaglio&comunicato=14200500000668,30/06/2005,18:21,"Consiglio Comunale","An: «Peggiorato il traffico». Carlesi: «Non è vero»","Botta e risposta tra l'assessore e il consigliere Bettazzi","Question time sulle conseguenze delle variazioni in p.zza Mercatale. Borchi (Fi) chiede lumi sui bus 'tagliati' nelle zone industriali","«E' fuori luogo parlare di effetti nefasti e intempestivo rispetto alle modifiche apportate recentemente allsa viabilità»: E' questo il succo della risposta dell'assessore alla Mobilità Massimo Carlesi al question time presentatto dai consiglieri comunali di An, nel quale si chiedeva se gli interventi operati in piazza Mercatale «hanno beneficiato di una preventiva valutazione in base ad un piano organico della circolazione stradale» e se, «in caso affermativo», «valutando gli effetti nefasti di questi giorni, nonostante il periodo pre feriale e a scuole chiuse, non si ritiene opportuno porre in essere dei correttivi immediati al fine di non rendere impossibile la circolazione all'interno della città».
Per l'assessore Carlesi «c'è bisogno di tempi più lunghi per dare una valutazione più approriata sui provvedimenti, anche perchè occorre un mese e un mese e mezzo prima che i mutamenti siano assimilati. Un calcolo che deriva da precedenti esperienze. Nella realtà le situazioni più critiche si verificano per una fascia limitata di tempo nell'arco della giornata e in zone specifiche. I provvedimenti poi hanno avuto anche benefici, alleggerendo la pressione su strade dove le code erano un dato costante e permanente come in via Arc. Martini o in via S. Silvestro. Stiamo in ogni caso valutando eventuali accorgimenti, già previsti, nel caso si rendano necessari».
La replica del consigliere di An Maurizio Bettazzi è stata negativa: «Sono sorpreso dalla risposta, forse lei assessore non vive in città o è stato assente. Non sono soddisfatto e non sono tranquilizzato. Anche perchè si tiene in poco conto le discussioni e le polemiche di quest'ultima settimana. La situazione del traffico è diventata più pesante e si è aggravata. Si tende a minimizzare i problemi creati peraltro a scuole chiuse e in un periodo preferiale. Preoccupa sentir dire che va sempre tutto bene».
Quanto al question time sollevato dal capogruppo di Forza Italia Goffredo Borchi circa le conseguenze della rivoluzione nel trasporto pubblico, con zone fortemente penalizzate come via Traversa Pistoiese, via Castruccio e via Caserane «che non hanno più collegamenti di servizio pubblico» e con i macrolotti artigianale di Iolo e 1 senza più servizi, Carlesi ha risposto «che la ristrutturazione del trasporto pubblico sarà completata entro il 30 novembre e che alcune situazioni sono già migliorate, come a Iolo, dove la frequenza è scesa da 30 a 22 minuti. Lo stesso può dirsi per la linea 9 a Galciana. Per i macrolotti stiamo defininendo la struttura del servizio, che sarà messa a punto fra settembre e ottobre».
Borchi ha «preso atto» della risposta dell'assessore alla Mobilità «nella speranza che strada facendo si risolvano le questioni, perchè così come è ora la situazione, soprattutto per le aree industriali, non può continuare»."
669,http://comunicati.comune.prato.it/generali/?action=dettaglio&comunicato=14200500000669,30/06/2005,18:40,Circoscrizioni,"Il teatro di scena a S. Lucia e a Iolo","Un venerdì ricco di appuntamenti","Si balla latino-americano nei giardini di via Brasimone. E poi ancora tanta musica","Le iniziative per domani, venerdì 1 luglio, nelle Circoscrizioni, nell'ambito delle programmazioni per l'estate dei cinque quartieri cittadini.
CIRCOSCRIZIONE NORD - Alle ore 21,00, nell'anfiteatro di S. Lucia (via del Guado), l'associazione Fonum presenta «Salam, da un'altra terra del Mediterraneo».  Per la rassegna 'Chiostro in musica', nel convento di Galceti (ore 21,00), concerto lirico a cura dell'associazione «Prato lirica»   
CIRCOSCRIZIONE OVEST - Nei giardini di via Brasimone a Galciana (ore 21,00) per la manifestazione 'Giardino in festa', la prima delle due serate di ballo latino-americano.
CURCOSCRIZIONE SUD - «Cuore di donna», scritto e interpretato da Maila Ermini, è il titolo dello spettacolo di testimonianze di donne nell'ambito della rassegna 'Teatro di periferia', che va di scena a Iolo in via Albertessa (ore 21,00).
Per 'Urban parck' lo spazio verde di musica, nei giardini di via Ferraris, gestito dalla Circoscrizione insieme al Cencio's club, sono in programma «Toscani classici» con Pippo dj.
CIRCOSCRIZIONE CENTRO - La 'Festa dei giovani', al centro polivalente M. Ventroni, prosegue con una serata musicale (ore 21,00). "
670,http://comunicati.comune.prato.it/generali/?action=dettaglio&comunicato=14200500000670,01/07/2005,11:04,Agenda,"Servizi demografici di piazza C. Niccolò, orario estivo","Dal 18 luglio al 1° settembre compreso",,"I Servizi Demografici di piazza Cardinale Niccolò 13, dal 18 luglio al 1° settembre compreso, saranno aperti al pubblico dal lunedi al venerdi dalle ore 9,00 alle ore 13,00
Il lunedi e giovedi pomeriggio rimarranno chiusi al pubblico.
"
671,http://comunicati.comune.prato.it/generali/?action=dettaglio&comunicato=14200500000671,01/07/2005,11:03,Infanzia,"GiocaCipì,  le iscrizioni dal 7 luglio al 9 settembre","Servizi educativi integrativi","Le attività si svolgeranno da ottobre alla fine dell'anno scolastico","Dal 7 luglio al 9 settembre sono aperte le iscrizioni ai Servizi Educativi Integrativi attivati, per l’anno scolastico 2005-2006, dal Servizio educazione e cultura dell’infanzia del Comune di Prato con le strutture per la prima infanzia private accreditate.
Le attività educative degli Spazi Gioco e degli Spazi Bambini e Genitori si svolgeranno a partire dal prossimo ottobre fino alla fine dell’anno scolastico nelle strutture comunali di Borgosanpaolo, Galilei, S. Vincenzo, Fontanelle e nei nidi privati Abbiccì,  l’Albero del Melograno e Trilli.
Anche quest’anno sarà attivato il progetto “Vediamoci D+ - Week-end in gioco per bambini e genitori” che si svolge il sabato mattina nella ludoteca Galilei e il sabato pomeriggio presso l’asilo nido privato accreditato Trilli ed è rivolto a bambini dai 18 mesi ai 4 anni d’età.
Confermato anche lo Spazio Piccolissimo, che rappresenta un’occasione per le mamme con bambini dai tre mesi d’età per incontrare altre mamme con bambini di pari età in un ambiente tranquillo, sicuro e attrezzato per le prime scoperte e per far muovere “i primi passi” ai piccolissimi, dietro la guida esperta di educatrici che coinvolgeranno bambini e mamme in attività adatte alla tenera età dei bimbi.
 
I moduli per le iscrizioni e la nota informativa rivolta ai genitori possono essere ritirati presso l’Urp-Sportello Amico in Corso Mazzoni 1, lo sportello dell’Anagrafe in Piazza S. Niccolò, presso gli sportelli delle Circoscrizioni, i distretti socio-sanitari, il Servizio Educazione e Cultura dell’Infanzia in Via dei Migliorati 1/A o possono essere scaricati dal sito del Comune di Prato (www.comune.prato.it) e devono essere riconsegnati presso l’Ufficio Protocollo in Piazza del Pesce.

Gli spazi gioco sono rivolti ai bambini che non frequentano il nido, d’età compresa tra i 18 mesi e i 3 anni a cui viene offerta l’occasione di trascorrere alcune ore alla settimana in compagnia di coetanei sotto la guida esperta di una educatrice in un ambiente sicuro e ricco di stimoli ludici, dopo un breve periodo di inserimento.

Gli spazi bambini e genitori sono dedicati a bambini dai 18 mesi ai 5 anni che, accompagnati dai loro genitori, hanno la possibilità di giocare e socializzare coi coetanei e realizzare attività di laboratorio. La presenza dell’adulto di riferimento costituisce l’occasione per sviluppare la relazione tra genitori e figli incentrandola sul gioco e costituisce un’opportunità di incontro e scambio tra genitori.


"
672,http://comunicati.comune.prato.it/generali/?action=dettaglio&comunicato=14200500000672,02/07/2005,11:59,Mobilità,"Conto alla roverscia per la Lam rossa","La nuova linea in funzione dal 4 luglio","I percorsi, le corsie preferenziali, le caratteristiche del tracciato da Galceti a Grignano","Conto alla rovescia per la partenza della Lam rossa, la nuova linea da S. Lucia a Grignano e viceversa, che sarà inaugurata domani, lunedì 4 luglio, alle ore 6,00 con le prima corse
LA LINEA - E' la linea Lam più lunga visto che si snoda per 22 km rispetto ai 12 della linea blu (Questura-via Nenni e ritorno) e agli 11,5 della verde (Palazzetto sport Maliseti-Castello dell'Imperatore). Le fermate sono 66, le pensiline sono 25, i mezzi utilizzati sono 10.
FREQUENZA - Come per le altre Lam la frequenza stimata è di 7 minuti, che diventano 30 per il prolungamento verso S. Giorgio a Colonica. In pratica ogni quattro bus che arrivano a Grignano, uno prosegue per S. Giorgio. Frequenza ogni 15 minuti il sabato e la domenica.
PERCORSO - Il tracciato è suddiviso in due tratte: l'asse Galceti-Stazione Centrale-Grignano; il prolungamento straordianario Grignano-S. Giorgio a Colonica. 
ANDATA E RITORNO - I percorsi della Lam rossa. Andata: via San Martino per Galceti, via Marie Curie, via Alfonso Carlesi, via di Galceti, via VII Marzo, via Ofelia Giugni, parcheggio scambiatore “Galcetello”, via San Martino per Galceti, via di Cantagallo, via Bologna (corsia preferenziale), via Emilio Abati, via Aldo Petri, via Gaetano Bresci (piazza Mercato nuovo), piazza Mercato nuovo, viale Galileo Galilei (corsia preferenziale), via San Giorgio, via Santa Margherita, piazza Mercatale, via San Silvestro, piazza San Marco, viale Vittorio Veneto, Stazione centrale, viale Vittorio Veneto, via Ferdinando Tacca (corsia preferenziale), via Giuseppe Valentini (corsia preferenziale), via Fiorentina, viale Galileo Ferraris, via Francesco De Sanctis, via del Lazzeretto, via sulla Gora di Grignano, via Ludwig Van Beethoven e parcheggio scambiatore 'Maria Callas'.
Ritorno: parcheggio scambiatore 'Maria Callas', via Armando Meoni, via Filippo Salviati, via Giovacchino Limberti, via delle Badie, via Francesco De Sanctis, via Galileo Ferraris, via Fiorentina, via Giuseppe Valentini, via Ferdinando Tacca, viale Vittorio Veneto, Stazione centrale, viale Vittorio Veneto (corsia preferenziale), piazza San Marco, via San Silvestro, piazza Mercatale (corsia preferenziale), via Sant’Antonio, viale Galileo Galilei, via Gaetano Bresci, via Aldo Petri, via Ernesto Guevara, via Bologna, via Natale Ciampi, via di Cantagallo, via del Cilianuzzo, via San Martino per Galceti, parcheggio scambiatore “Galcetello”, via Ofelia Giugni, via VII Marzo, via Pisani e via di Galceti.
DA GRIGNANO A S. GIORGIO A COLONICA - Da Grignano (dal capolinea del parcheggio scambiatore) il prolungamento della Lam rossa si snoda attraverso via Armando Meoni, via Ludwig Van Beethoven, via Giulio Borselli, via Adamo Papi, via Guido Guinizelli, via Arrigo da Settimello, via del Ferro, via Aldo Moro, via del Ferro, via Campostino di Santa Maria a Colonica, via del Tasso e via Valeria Crocini. 
Al ritorno verso Grignano transiterà da via Fossi del Ferro, via del Ferro, via Lille, via Fosso del Masi, via dell’Alloro, via Battista Tettamanti, via del Ferro, via Arrigo da Settimello, via Guido Guinizelli, via Giulio Borselli, via Ludwig Van Beethoven per arrivare al capolinea del parcheggio 'Maria Callas'. 
CORSIE PREFERENZIALI - I bus della Lam rossa corrono per circa 3 km su corsie preferenziali. Almeno tre sono le nuove corsie preferenziali, tutte in controflusso (in direzione opposta al senso di marcia del traffico): in via Bologna fra via Moggi e via Abati, in via Valentini fra via Ferrucci e la rotonda di Pratilia (via Stefano Vai), in p.zza Mercatale (lato farmacia/chiesa) in direzione nord.
Bus Lam in corsia preferenziale e in controflow nel tratto che costeggia il parcheggio del Serraglio fino al sottopasso ferroviario, fra via Protche e via S. Giorgio, in direzione sud.
Un'altra corsia preferenziale in controflow (ma non per la Lam) per i bus povenienti da piazza Stazione è istituita provvisoriamente (almeno fino a novembre) in via Arc. Martini (lato parcheggio) fra il semaforo con piazza S. Marco e via Matteotti. 
PIAZZA MERCATALE - I bus Lam accedono a piazza Mercatale (in direzione nord) da piazza S. Marco, attraverso via S. Silvestro, in senso opposto al traffico. Un semaforo a chiamata consentirà regolare il flusso in via S. Silvestro.
ROTONDA - Entrerà in funzione anche una nuova rotonda all'altezza fra via Protche e v.le Galilei. 
VIA CAVALLOTTI - Via Cavallotti sarà in Ztl (zona a traffico limitato) da martedì 5 luglio. Sono autorizzati a transitare i residenti in Apu, Ztl e residenti nella cinta muraria, muniti di permesso categoria 10 o 35.
ORARI - Il servizio sarà attivo dalle 6,00 alle 21,00. 
UTENZA - L'utenza potenziale è stata calcolata in 10mila passeggeri al giorno, con una portata di circa 800 all'ora negli orari di punta della giornata; la linea blu attualmente ne trasporta 6500 mentre la linea verde 6000. 
BIGLIETTO - La tariffa promozionale fino a settembre sarà di 1 euro per un biglietto giornaliero valido su tutte le linee Lam, mentre il biglietto cumulativo che comprende la sosta al parcheggio scambiatore è di 1 euro più 10 centesimi a persona. L'abbonamento mensile personale è di 12 euro, mentre quello impersonale costerà 25 e quello dedicato alle famiglie 15. Le stesse cifre sono applicate anche sulle altre due linee Lam.
COINCIDENZE - La Lam rossa si intersecherà con la blu e la verde, per le coincidenze, in piazza Stazione e piazza S. Marco.
PARCHEGGI - Tre sono i parcheggi scambiatori a servizio della linea rossa: in via S. Martino per Galceti (circa 300 posti, attualmente 200 poichè devono essere completati i lavori), Pratilia (circa 400 posti distribuiti su più fronti via Franklin, piazzale Ferrari, Pratilia, via Valentini), Grignano (parcheggio M. Callas, circa 90 posti).  
RIORDINO TRASPORTO PUBBLICO - Con la partenza della Lam rossa lunedì prossimo 4 luglio prenderà il via anche la prima fase del piano di rinnovamento dell'intera rete urbana della città. Contestualmente all'introduzione della terza linea ad alta mobilità, le linee 2/B (Tobbiana-S.Giusto-Centro-Le Badie-S.Giorgio a Colonica) e 11 (Centro-Ciliani-Chiesanuova) saranno eliminate per essere sostituite, nel primo caso, dalla Lam rossa e dalla rinnovata linea 12, nel secondo caso, dalla nuova linea 12. La linea 12, da Casale a Figline, cambierà percorso, per attraversare Vergaio, via di Reggiana, via Monnet, via Cavour, centro città (p.zza S.Domenico, via del Seminario), via Curtatone, via Ciliani, via Tagliamento, Coiano, villa Fiorita. 
La linea 10 (Centro-Vergaio-Iolo) è sostituita dalla linea 9, ristrutturata, lungo l'asse Galciana-S.Paolo-centro-S.Giusto-Iolo, attraverso via M. degli Organi, via dell'Alberaccio, via Toscanini, via Galcianese, via Cavour, centro città (piazza S. Domenico), di nuovo via Galcinanese, via di S. Giusto, via Cava, via per Iolo La Lam rossa e la nuova linea 9 sostituiranno anche la linea 2A (Tavola-Iolo-Tobbiana-Centro-Le Badie-Paperino). E' invece soprressa la linea D (Narnali-Maliseti-Penitenziario-Dogaia).
La linea M, che collega Poggio a Caiano e il Montalbano con il centro di Prato e S. Lucia, avrà un nuovo capolinea in p.zza Mercatale e passerà dal viale Galilei, mentre tutta la linea 5, divisa in A, B e C a seconda dei percorsi verso Montale, Agliana e Bagnolo-Oste da Calenzano e Sesto Fiorentino, non raggiungerà più Careggi. 
La linea extraurbana V verso Vaiano e Vernio percorrerà il viale Galilei e nel tratto S. Lucia-centro sarà possibile utilizzare i biglietti urbani. La stessa cosa varrà anche per la linea F Prato-Firenze, per la quale sarà istituito un capolinea unico in p.zza Stazione, nel tratto cittadino del centro, Le Badie e Le Fonti.
La linea P/Q (Tavola-Centro-Stazione) cambia il suo percorso a Grignano passando per via Roma, via Marx, via Arcangeli e Porta Frascati in andata e via Pomeria e via Roma al ritorno verso la zona sud. 

"
673,http://comunicati.comune.prato.it/generali/?action=dettaglio&comunicato=14200500000673,01/07/2005,13:02,Viabilità,"Via Cavallotti, dal 5 luglio in Ztl","Con l'entrata in funzione della Lam rossa","Sono autorizzati a transitare i residenti nella cinta muraria con permessi 10 e 35","Via Cavalloti, da martedì 5 luglio, entrerà in Ztl (zona traffico limitato). L'ulteriore cambiamento alla viabilità, dopo l'operazione su piazza Mercatale e l'accesso dal Ponte sul Bisenzio, è diretta conseguenza della inaugurazione della linea rossa Lam. 
La strada sarà accessibile soltanto al traffico privato dei residenti. Coloro che infatti abitano in Apu e Ztl o entro la cinta muraria, e sono muniti dei permessi categorie 10 e 35, possono circolare coi loro mezzi in via Cavallotti.
In ogni caso non sarà più consentita la svolta verso il sottopasso e viale Galilei, mentre continuerà ad essere consentita su via S. Giorgio.   "
674,http://comunicati.comune.prato.it/generali/?action=dettaglio&comunicato=14200500000674,01/07/2005,12:03,Circoscrizioni,"Ovest, Giuseppe Galardini  e i Neos project in concerto","Questa sera alle 21.30 nel giardino del chiesino di San paolo","E un viaggio in epoche e stile musicali differenti e variegati","Questa sera, alle 21, nei giardini di via dell'Alberaccio e via San paolo, nell'area antistante il chiesino di San Paolo, è in programma il concerto di Riccardo Galardini e dei  Neos Project. Riccardo Galardini, Klaus Lessmann, Michela Resi, Elida paoli, Carlotta Vettori porteranno in scena lo spettacolo  intitolato 'Suggestioni e riflessioni musicali',  un vero e proprio viaggio in epoche e stili musicali differenti e variegati. Molti gli strumenti acustici che saranno suonati con un approccio di tipo cameristico: clarinetto, flauto, violoncello, chitarra acustica e voce femminile."
675,http://comunicati.comune.prato.it/generali/?action=dettaglio&comunicato=14200500000675,01/07/2005,13:41,Finanze,"Esenzioni Tia, scadenza 5 agosto","Slittano i tempi per presentare le richieste","Il meccanismo usato fa riferimento all'Isee e si riferisce alla parte variabile della tariffa","E' stata prorogata al 5 agosto la scadenza per presentare le richieste di esenzione in relazione alla parte variabile della Tia, la nuova tariffa per i rifiuti. Lo ha deciso l'Amministrazione comunale, in accordo con Asm, che aveva fissato in primo tempo la scadenza al 30 giugno. 
Gli interessati potranno presentare i moduli della domanda (scaricabili dal sito del Comune) e la certificazione Isee agli sportelli di Sori fino al 5 agosto, rivolgendosi per la documentazione necessaria anche ai centri Caf.  
Due sono infatti le ipotesi di agevolazione, fissate col meccanismo del reddito Isee (indicatore economico equivalente, che è cosa diversa dal reddito imponibile Irpef delle famiglie): una prima fascia di esenzione totale della parte variabile fino ad un reeddito Isee familiare pari o inferiore a 5.460,26 euro, parametrato sul minimo Inps e tendenzialmente sulla soglia minima di accesso/esonero a tutti i servizi comunali; una seconda fascia di esenzione parziale, con riduzione del 50% della quota variabile della tariffa, con un indicatore Isee da 5.460,27 a 8.190,39 euro, parametrato su una volta, una volta e mezzo il minimo Inps.
Un chiarimento è d'obbligo: nel definire il reddito Isee dalla situazione economica familiare sono considerati alcuni parametri, fra cui la presenza o meno nel nucleo familiare di disabili, la proprietà o meno dell'abitazione, l'eventuale mutuo o affitto.
Sulla base di questi meccanismi sono state definite anche le tabelle delle due fasce d'esenzione per la Tia.
La prima fascia di esenzione totale corrispondente ad un reddito Isee pari o inferiore a 5460,26 euro, riferita ad un nucleo base di una persona con pensione minima Inps, comprende ovviamente famiglie monocellulari (e quindi anche gli anziani soli) il cui reddito complessivo è di 5.460,26 euro, ma anche nuclei familiari più numerosi. In buona sostanza il reddito Isee di 5.460,26 euro corrisponde a famiglie di due persone con reddito di 8.572,61 euro; a famiglie di tre persone con reddito di 11.398,93 euro; ad un nucleo familiare di quattro componenti con una situazione economica di 13.432,24 euro; di cinque con reddito di 15.561,74 euro, di 6 con una situazione economica di 17.472,83, di 7 con 19.383,92 euro, di 8 con reddito di 21.295,01, di nove con reddito di 23.206,11, di 10 con reddito di 25.117,20.
La seconda fascia, di esonero parziale al 50%, con un indicatore Isee da 5.460,27 a 8.190,39, è riferita ad un nucleo familiare di base di 2 persone (ovviamente la famiglia di una sola persona con reddito di 8190,93 o inferiore rientra nell'esenzione parziale) con una situazione economica di 12,858,91 euro (una pensione minima e mezza Inps). Il che comporta che un reddito Isee di 8,190,39 euro corrisponde ad una famiglia di tre persone con una situazione economica di 16.708,40 euro; di 4 con un reddito di 20.148,36 euro; di 5 con 23.342,51 euro; di 6 con una situazione economica di 26.209,25 euro; di 7 con un reddito complessivo di 29.075,88 euro; di 8 con una situazione economica di 31.942,52 euro; di 9 con un reddito di 34.809,16 euro; di 10 con una situazione economica di 37.675,79 euro.                 
  "
676,http://comunicati.comune.prato.it/generali/?action=dettaglio&comunicato=14200500000676,01/07/2005,16:12,"Consiglio Comunale","Metrosud, anteprima in Consiglio comunale","Presentato lo studio di prefattibilità sull'area metropolitana","Tre ipotesi di tracciato con costi da 243 milioni di euro a 339 per colmare il deficit infrastrutturale e diminuire traffico e smog","La Metrosud è stata presentata ieri in anteprima al Consiglio comunale con l'introduzione dell'assessore alla Mobilità Massimo Carlesi e l'illustrazione da parte del dirigente delle Opere pubbliche Lorenzo Frasconi dello studio di prefattibilità della linea realizzato dall'Ufficio trasporti con il commissionamento e il finanziamento delle tre Camere di Commercio di Firenze, Prato e Pistoia.
Dopo un primo esame tecnico delle Commissioni consiliari Infrasrtutture ed Ambiente, compiuto pochi giorni fa, lo studio di prefattibilità ha fatto ieri il suo debutto ufficiale prima di approdare a settembre sui tavoli degli altri enti coinvolti nel progetto, ovvero le province di Pistoia, Prato e Firenze e i comuni di Campi Bisenzio, Sesto fiorentino, Agliana e Quarrata e la Regione Toscana. Non si tratta solo di uno studio di carattere trasportistico, ma costituisce anche una preziosa banca dati in cui sono contenuti ed elaborati i flussi di spostamento di persone e merci in tutta l'area metropolitana. L'obiettivo è capire se l'investimento è utile e se l'infrastruttura è realizzabile nell'intero ambito della piana, non solo di Prato. Vi hanno collaborato il Ced del Comune, l'Asel e il Comune di Quarrata.
L'ipotesi del progetto è nata nel 2002 in seno alla realizzazione dell'Alta velocità, che vedrà la costruzione di un binario che collegherà la stazione di Santa Maria Novella allo scalo aeroportuale di Peretola fino a Campi in località Fosso reale. Da qui l'idea di utilizzare la linea per attraversare tutta la piana verso sud arrivando fino a Pistoia. Il progetto è studiato per essere complementare e non antagonista della ferrovia e sono tre i tracciati elaborati dai tecnici pratesi, tutti al di sotto della cerniera costituita dall'Autostrada Firenze-mare: il primo segue il nastro dell'Asse delle industrie, il secondo si sposta più a sud arrivando fino a via Traversa del Crocifisso a Tavola a sud del Macrolotto 1e il terzo segue la linea del confine con i Comuni medicei ai piedi del Montalbano. I costi presunti vanno rispettivamente da un minimo di 243 milioni di euro a un massimo di 339. Uno dei dati che emerge dallo studio è quello relativo al traffico che si sposta ogni giorno nell'area tra Firenze e Pistoia: 690.708 mezzi di cui 110mila verso Firenze, 38mila verso Prato e 23mila verso Pistoia. A questo si aggiunge una carenza d'infrastrutturazione che vede le ferrovie ferme alla situazione ottocentesca. Per questo l'assessore Carlesi ha fermamente illustrato l'utilità strategica del tram: «Non si può pensare di costruire corsie di autostrada all'infinito, anche perchè siamo già alla terza e il territorio non permette ulteriori allargamenti: tra i nostri compiti e le nostre competenze c'è anche quello di programmare interventi di ampio respiro che saranno attuati nei prossimi anni per risolvere problemi altrettanto grandi. Le attività della nostra area metropolitana hanno uno sviluppo molto legato alla mobilità, per questo un sistema di trasporto pubblico forte ed efficiente è strategico e fondamentale». Dopo le valutazioni sullo studio di prefattibilità sarà avviata la progettazione preliminare  avanzando  richiesta all'Agenzia regionale di area metropolitana per la viabilità di realizzare il progetto definitivo.
Il gioco vale la candela anche per i partiti della maggioranza: i capigruppo dell'Ulivo hanno presentato un emendamento alla delibera per approfondire ulteriormente lo studio condivendo la programmazione con la REgione e confrontandosi con le previsioni urbanistiche dell'area e degli enti coivolti. La valenza strategica dell'opera è stata sostenuta da Matteo Biffoni, Andrea Ballini e Linda Pieragnoli dei Ds, da aurelio Donzella dell'Itlia dei valori, Luca Roti, capogruppo della Margherita, e l'assessore all'Ambiente Camilla Curcio, che ha sottolineato anche l'importanza sotto il punto di vista ambientale e di sostenibilità di fronte ad un aumento del traffico dal 1980 al 2002 del 126%. Scettico invece Massimo Taiti del Nuovo Psi-Taiti per Prato, che ha più volte chiesto chi pagherà le spese di un'infrastruttura così gravosa che costa circa 10 milioni di euro al km. La stessa domanda è stata avanzata dal capogruppo di Rifondazione comunista Leonardo Becheri, mentre Giovanni Luchetti di Forza Italia ha riconosciuto l'utilità di un sistema di trasporto alternativo che colmi il deficit di infrastrutture, «ma questo dovrebbe svilupparsi lungo l'asse della Declassata - ha detto - vista anche la prospettiva del Polo espositivo dell'ex Banci, e ci sembra che invece la delibera sia alquanto fumosa e non chiara in merito a fronte di un investimento troppo grande. Per questo voteremo contro la delibera». Anche il capogruppo di An Maurizio Bettazzi ha dichiarato il voto contrario «per non fare operazioni al buio che costano centinaia di milioni di euro e in cui gli interessi reali di Prato non sono chiari e specifici». Nel gruppo dei Ds si è distinto Fabio Caregnato, che si è astenuto spiegando le proprie perplessità sull'attraversamento del territorio a sud della Provincia di Prato di una infrastrutturazione così importante che parte da Campi e arriva a Pistoia con decisioni quindi imposte da altri enti coinvolti.
L'emendamento è stato accolto con l'astensione di Caregnato, 19 voti favorevoli tra cui Rc e 6 contrari espressi da An, Fi e Nuovo Psi. La delibera è invece stata approvata con 18 favorevoli dell'Ulivo, 3 astenuti, Rifondazione comunista e Caregnato, e 6 contrari.


"
677,http://comunicati.comune.prato.it/generali/?action=dettaglio&comunicato=14200500000677,01/07/2005,16:39,Multiculturalità,"Certificato di idoneità abitativa, dal 4 luglio si cambia","Sarà rilasciato dalla Multiculturalità e non dall'Urbanistica","Insieme all'adempimento richiesto agli immigrati saà anche verificata l'applicazione della Tia","Pratiche più snelle e maggiore trasparenza contributiva per gli immigrati che devono presentare il certificato di idoneità abitativa come richiede il decreto attuativo della legge Bossi-Fini: da lunedì prossimo 4 luglio la richiesta per ottenere l'attestazione, necessaria ai fini del ricongiungimento familiare, la carta di soggiorno e il contratto di soggiorno rialsciati dalla Questura, non dovrà essere più presentata all'Ufficio Urbanistica, ma all'assessorato alla Multiculturalità di via del Ceppo vecchio 57, che istruirà l'intera pratica eliminando passaggi inutili ed aumentando quindi la celerità. Il provvedimento sarà attuato in collaborazione con la So.Ri spa e avrà l'ulteriore effetto di eliminare eventuali sacche di elusione ed avasione contributiva della Tariffa di igiene ambientale, la Tia, e di altri contributi: i dati delle misurazioni delle abitazioni che saranno forniti dagli immigrati saranno infatti verificati con la banca dati della Tia, in modo da avere una corretta applicazione della tariffa, un trattamento equanime per stranieri ed autoctoni e diffondere la cultura della legalità. Per espletare le pratiche la Sori invierà due operatori che si aggiungeranno allo staff dell'assessorato: «Rappresenta un esempio di integrazione e sinergia tra settori diversi dell'Amministrazione comunale - dice l'assessore alla Multiculturalità Andrea Frattani - Si consegue inoltre un duplice obiettivo: la semplificazione delle procedure e il recupero dell'evasione contributiva. E' poi la prima volta che un servizio alla comunità viene reso dall'ente locale insieme al èpersonale di una partecipata»."
678,http://comunicati.comune.prato.it/generali/?action=dettaglio&comunicato=14200500000678,01/07/2005,16:53,Circoscrizioni,"Il weekend nei quartieri","Proseguono le rassegne estive","Cena multietnica al Villaggio, giochi e animazione per bambini","L'estate nelle Circoscrizioni. Le iniziative nel weekend.
CIRCOSCRIZIONE NORD - 'Tira e molla' la rassegna pomeridiana (dlle 16,30 alle 18,00) di animazione nei giardini, a cura della «Compagnia di Linus», farà tappa lunedì 4 luglio nei giardini di via Tirso. Mentre è iniziata oggi, e proseguirà per tutto il mese di luglio (escluso il sabato), nel pomeriggio dalle 17,00 alle 19,00, 'Gioco verde', lo spazio giochi per bambini dai 3 ai 6 anni nel giardino della scuola materna Galilei.
CIRCOSCRIZIONE EST - Lunedì 4 luglio s'inaugura il Centro estivo per ragazzi, su un progetto di Giuseppe Severi. Quattro diverse settimane, dal lunedì al venerdì, dalle 8,30 alle 16,30, alla scuola Dalla Chiesa di Mezzana, via Picasso 17.
CIRCOSCRIZIONE CENTRO - La rassegna 'Iniziative al villaggio' (Centro polivalente Ventrone - via delle Gardenie) propone domani sera (ore 21,00), sabato 2 luglio, una serata musicale col gruppo «Apprendista Bardo». La rassegna chiude domenica sera 3 luglio con cena e spettacolo di cabaret.
CIRCOSCRIZIONE SUD - Il 'Giardino di Babele' torna lunedì 4 dalle 17,00 alle 19,00 ai giardini di via Ferraris col torneo di calcetto e pallavolo under 18 a cura dell'associazione Atletic Nadir e con lo spazio animazione per i più piccoli a cura della coop «Pane&Rose».
Alle 20,00 di lunedì 4, per 'Giardini di Babele', è in programma una cena multietnica, mentre alle 21,00 di scena un torneo di pallavolo a cura della Lega Uisp pallavolo.
'Urban Park', lo spazio di cultura giovanile promosso in collaborazione col Cencio's club, fronte area Banci con accesso dai giardini di via Ferraris e dal parcheggio ex Pratilia, propone sabato 2 Glen Etive mentre domenica 3 Bleeding Shadows.     "
679,http://comunicati.comune.prato.it/generali/?action=dettaglio&comunicato=14200500000679,01/07/2005,18:19,Rifiuti,"«Sulla termovalrizzazione fa testo la legge regionale»","Question time del consigliere Leoardo Becheri (Rc)","L'assessore all'Ambiente Camilla Curcio conferma gli orientamenti della giunta","Il termovalorizzatore è stato al centro di un question time presentato in Consiglio comunale da Leonardo Becheri, capogruppo di Rifondazione comunista, in seguito alle prese di posizione espresse dal sindaco di Campi Bisenzio Fiorella Alunni, che ha affermato che non firmerà il relativo protocollo d'intesa fra i Comuni dell'area fiorentina, finchè non ci sarà chiarezza sul numero degli impianti e sulla loro collocazione, e dal presidente della Provincia di Firenze Matteo Renzi, che apre alla possibilità di un impianto unico per l'intera area metropolitana.
Becheri ha chiesto quindi se l'Amministrazione comunale in tema di termovalorizzazione ha avuto contatti con i Comuni per una gestione interprovinciale dei rifiuti, se non è il caso di prendere una fase di riflessione sul tema e se non si ritiene utile l'organizzazione di un'assemblea pubblica sul ciclo dei rifiuti.
«Il quadro legislativo regionale in materia prevede che ogni Ato di doti della pianificazione dello smaltimento dei rifiuti a livello locale - ha risposto l'assessore all'Ambiente Camilla Curcio - non ci si può riferire a discussioni e dichiarazioni che vorrebbero cambiare il quadro legislativo attuale. L'unico quadro certo è quello normativo stabilito dalla Regione che prevede che ogni Provincia provveda autonomamente al ciclo dei rifiuti e alla raccolta differenziata. Credo che le Amministrazioni debbano continuare a lavorare per realizzare la pianificazione che gli compete. Solo se fosse la Regione, che ha prodotto il quadro normativo a cui ci riferiamo, ad innescare una discussione sui rifiuti in termini legislativi allora ci siederemo al tavolo di confronto, ma non altrimenti. Per quanto riguarda la partecipazione, è già stato attivato dalla Provincia il forum a cui possono prendere parte singoli cittadini o organizzazioni».
Becheri ha replicato che era auspicabile una maggiore concertazione anche a livello metropolitano: «Si parla di programmazione, ma mi pare che ce ne sia poca e che invece si faccia il gioco del cerino sul termovalorizzatore: dubito infatti che andrà a finire come si dice, cioè che ogni Provincia toscana avrà un proprio impianto di smaltimento».
"
680,http://comunicati.comune.prato.it/generali/?action=dettaglio&comunicato=14200500000680,01/07/2005,18:14,Mobilità,"Presentati i mezzi della Lam rossa","In piazza Duomo alla presenza del sindaco","Il presidente di Cap: «Abbiamo creato un sistema moderno e a rete di trasporto pubblico»","«E' stato fatto un grande lavoro di studio e di previsione dei flussi di traffico, delle potenzialità in rapporto all'utenza. Certo i modelli a tavolino vanno verificati nel concreto. Ma quello che stiamo facendo è costruire una mobilità che realizzi un'alternativa al traffico privato. Per questo sottolineo il carattere sperimentale di questa operazione, ma anche cosa sono state le Lam: già la prima fu investita da una corrente di scetticismo, poi invece c'è stata una diffusa richiesta». Sono queste le parole pronunciate dal sindaco alla presentazione dei mezzi che da lunedì correrano sul percorso della linea rossa Lam.
Presentazione in p.zza Duomo, come è ormai abituale, con i bus nuovi di zecca benedetti dal vicario della Diocesi don Eligio Francioni, il presidente della Cap Giuseppe Gori, il sindaco e l'assessore alla Mobilità Massimo Carlesi.
«Forse è il caso di sottolineare - ha affermato Gori - lo sforzo compiuto da Cap e dal Comune per creare un vero servizio di trasporto pubblico in rete. E da qui che bisogna partire per ogni tipo di valutazione». Dal canto suo Carlesi ha confermato che l'avvio della linea rossa è il «primo passo di una riorganizzazione complessiva del trasporto pubblico, che si concluderà il 30 novembre, con un ulteriore passaggio a settembre/ottobre».
Come viatico augurale ai 10 mezzi della Lam rossa  Carlesi si è augurato che lunedì i cittadini «vadano al mercato con la Lam». "
681,http://comunicati.comune.prato.it/generali/?action=dettaglio&comunicato=14200500000681,01/07/2005,18:58,"Consiglio Comunale","«Riconosciute le esigenze di Prato»","Il sindaco riferisce sull'incontro col vice capo della Polizia","Il Ministero ammette che c'è un problema d'organici delle Forze dell'ordine","Il sottodimensionamento degli organici degli enti preposti al controllo a cui fa da contraltare una città in crescita con un forte flusso immigratorio e la percentuale di extracomunitari più alta d'Italia rispetto agli autoctoni: sono questi i due fattori che ieri nella seduta del Consiglio comunale il sindaco Marco Romagnoli ha indicato come le cause che hanno contribuito a creare 'il caso Prato' e a rendre difficile la gestione della sicurezza in città. Il tema è stato sollevato da un question time presentato da Andrea Ballini e Luciano Bartolotti dei Ds per chiedere il resoconto dell'esito dell'incontro che il sindaco ha avuto pochi giorni fa a Roma con il vice Capo della Polizia Luigi de Sena e l'ex Prefetto di Prato Giuseppe Pecoraro, oggi capo della segreteria del MInistero dell'Interno. Nell'incontro è stata riconosciuta la difficoltà della situazione vissuta da Prato, dove c'è un problema diffuso di legalità per spaccio di droga, presenza di immigrati clandestini e organizzazioni malavitose di varie etnie. Tutto questo per Romagnoli si inserisce in un quadro di recessione economica che non rigurada solo Prato, ma l'intero Paese, a fronte dell'impossibilità per il Comune di aumentare l'impegno già profuso nel sociale , uno dei pochi capitoli di spesa del bilancio comunale ad essere incrementato con 800mila euro: «Si tratta di risorse già esaurite - ha detto il sindaco - perchè siamo in una situazione di crisi. Questo può portare a problemi di ordine pubblico, a cui si aggiunge un problema di legalità perchè c'è un deficit istiruzionale. Non c'è infatti a Prato l'ufficio della Banca d'Italia a cui sarebbe preposto il controllo delle operazioni bancarie, mancano la medicina del lavoro, l'Ispettorato e gli uffici dell'antiinfortunistica. L'incontro ha rappresentato senz'altro un passo vanti e spero che nei prossimi potremo avere l'attenzione che meritiamo: entro l'estate definiremo insieme al Ministero, alla Questura e alla Prefettura un piano di lavoro per la sicurezza». 
Nel vertice il primo cittadino ha sottolineato l'ottimo lavoro svolto dal Comitato per l'ordine pubblico, in cui collaborano le forze di Polizia, i Carabinieri, la Guardia di Finanza e la Polizia municipale  con il Comune e la Provincia. "
682,http://comunicati.comune.prato.it/generali/?action=dettaglio&comunicato=14200500000682,04/07/2005,18:15,Mobilità,"«La partenza è stata buona»","Inaugurazione della linea rossa Lam","Questo il giudizio espresso nel vertice odierno fra Comune e Cap. Evidenziati anche gli aggiustamenti da compiere","«La Lam rossa, pur con qualche difficoltà, anche perchè la messa a punto può venire solo dalla verifica diretta, ha superato l'esame. Almeno per questo primo giorno l'impatto è stato positivo». Sul finire della giornata questo il commmento dell'assessore alla Mobilità Massimo Carlesi sulla prima volta della nuova linea bus ad alta mobilità. 
Non che non vi siano 'punti critici', puntualmente rilevati in un summit in Palazzo comunale che ha coinvolto i vertici di Cap, col direttore Alberto Banci, i tecnici dell'Ufficio traffico, guidati dall'ingegner Lorenzo Frasconi, la stessa Polizia municipale, impiegata massicciamente lungo tutto il percorso della nuova Lam, col vice comandante Andrea Pasquinelli, i funzionari dell'Urp. Ma per Carlesi «il tracciato si è rilevato scorrevole e le segnalazioni arrivate riguardano aggiustamenti da compiere e il fatto che i cittadini devono prendere familiarità con la nuova Lam».
Semmai le prteoccupazioni di questa vera 'rivoluzione' nel trasporto urbano riguardano le altre linee, completamente riorganizzate. Preoccupazioni che sono state espresse dai presidenti di Circoscrizioni, soprattutto da Giovanni Mosca (Ovest) e Luisa Peris (Sud), che si sono fatti interpreti di disagi manifestati dai cittadini, per la lontananza delle fermate Lam e per la soprressione dei vecchi percorsi. Più o meno le stesse preoccupazioni sono state espresse da Alberto Manzan (Nord) per il percorso della linea 12. E in effetti, anche a detta dei tecnici, il tracciato di quest'ultima linea dovrà essere rivisto. Nessun problema particlare invece per quanto concerne il centro città, anche a detta della presidente della Circoscrizione Rosita Mattei. 
Per Carlesi, in ogni caso, si stanno studiando servizi alternativi per le cosiddette zone a «utenza debole». Anche se, ha aggiunto l'assessore, «nell'ambito della gara europea di assegnazione del servizio, che prevede di coprire con i ricavi dell'utenza almeno il 35% del costo del servizio non si può pensare di raggiungere ogni zona ed ogni vicolo. Devono prevalere i criteri costi-benefici e della celerità del servizio, altrimenti le Lam non avrebbero senso. Se si devono impiegare 40 minnuti per raggiungere il centro le persone continueranno a scegliere l'auto e il servizio pubblico non sarebbe efficiante».
Nella prima giornata, per assessorato, Cap e tecnici, la Lam rossa è stata promossa: nel complesso si è rivelata ben calibrata, i tempi sono stati rispettati, il cadenzamento delle corse.
Quanto ai problemi evidenziati, i maggiori concernono varie situazioni di intralcio, che ostacolano il passaggio dei bus e lo stesso traffico privato. In via Targetti, ad esempio, le aree di sosta andranno riviste, perchè lo scorrimento dei bus dalla deviazione di piazza del Mercato nuovo non è dei più semplici. Aree di sosta da rivedere anche in via Tirso e in via Bologna, all'altezza di piazza Medaglie d'Oro. Ancora in via Bologna, nella strettoia fra via Moggi e via Ciliani, occorrono barriere parapedonali, dal momento che i marciapiede è stretto e i mezzi Lam vi passano troppo vicino.   
Problemi anche per l'ingresso in piazza Mercatale, da piazza S. Marco, per l'ingolfamento in alcuni momenti di via S.Silvestro. La situazione però dovrebbe migliorare domani, martedì 5 luglio, con la chiusura al traffico (eccezion fatta per i residenti nella cinta muraria) di via Cavallotti, che entra in Ztl.
Quanto alla Stazione, dove confluiscono tutte e tre le linee Lam attivate, l'entrata in funzione della rossa, deve essere l'occasione per ripensare tutto il nodo di piazza Stazione, dove a novembre, quando la rivoluzione del trasporto pubblico sarà terminata, confluiranno solo i mezzi, e non altri, delle linee ad alta mobilità.
Sotto osservazione da parte dei tecnici dell'Ufficio traffico il nodo fra ponte alla Vittoria, via Tacca, viale Vittorio Veneto, che è forse quello coi maggiori problemi di scorrimento.
Conclude Carlesi: «Sono problemi che si presentano quando si attivano operazioni così complesse. Sono problemi di aggiustamento, inevitabili. Però la partenza della Lam rossa è da considerare buono».     "
683,http://comunicati.comune.prato.it/generali/?action=dettaglio&comunicato=14200500000683,04/07/2005,17:12,"Opere pubbliche","Un milione e mezzo di euro per la sicurezza stradale","Rotatorie e marciapiedi per rendere più sicure le strade","La cifra è suddivisa in 11 interventi disseminati in tutto il territorio","Il Comune impegnerà un milione e mezzo di euro per la sicurezza stradale intervenendo nei punti più critici della circolazione stradale, che presentano alta incidentalità, con rotatorie per rallentare il traffico, attraversamenti pedonali protetti e allargamentio di carreggiate disseminati per tutto il territorio. 
Ecco gli interventi e la suddivisione delle spese: per la realizzazione di attraversamenti pedonali con modulazione del traffico tra viale Nam Dinh e via Montalese 131mila euro; per la rotatoria tra via Bologna e via Gherardi e via del Purgatorio con via del Cantone 150mila euro; per la rotatoria tra via Salvatorelli, via Manzoni e via Borgo di Casale 126mila; per gli interventi di modulazione del traffico tra le frazioni di Tobbiana e S. Giusto 144mila; per la regolazione del traffico in via XX settembre e l'allargamento di via Badiani 110mila; per il rifacimento dei marciapiedi, la realizzazione della rotatoria e del parcheggio in via di Cantagallo 180mila euro; per la rotonda tra via Reggiana e via San Giusto 195mila; per quella tra via Toscana e via dei Fossi 86mila; tra via Toscana, via Gora del Pero e via del Molinuzzo 131mila; per la riqualificazione dell'area, la modulazione del traffico e e la realizzazione dell'attraversamento pedonale protetto in via VII Marzo 130mila euro ; per la rotatoria tra via Mazzei con  via Firenze, di via dei Palli con via Traversa pistoiese e di via Zarini con via delle Fonti 117mila euro."
684,http://comunicati.comune.prato.it/generali/?action=dettaglio&comunicato=14200500000684,04/07/2005,17:48,Pace,"50mila White bands al Live 8 contro la povertà","Sono state prodotte a Prato e donate dal Comune","Sono l'oggetto-simbolo della lotta alla fame nel mondo e finora ne sono state distribuite 200mila tra manifestazioni ed associazioni","Le 'White bands' contro la povertà nel mondo prodotte a Prato e donate dal Comune alla Coalizione italiana contro la povertà sono state distribuite sabato al grande concerto del Live 8 al Circo Massimo di Roma. La Coalizione si è occupata di regalare 50mila bands ad altrattanti spettatori del grande evento musicale: si tratta di strisce di tela bianca con la scritta rossa 'Stop alla povertà' realizzate a Prato proprio per promuovere la mobilitazione contro la povertà che la Coalizione Italiana contro la povertà e la Campagna 'No excuse 2015' stanno promuovendo nel nostro paese. E' stato il Coordinamento nazionale degli Enti locali per la pace e i diritti umani, nella cui presidenza il Comune è entrato recentemente, a chiedere alla città tessile di impegnarsi nella realizzazione di un milione di White bands, oggetto–simbolo della campagna deciso dalla Coalizione mondiale contro la povertà a Porto Alegre durante il Forum Sociale Mondiale dello scorso gennaio. La loro distribuzione è iniziata a marzo e proseguirà fino all'11 settembre, data della Marcia Perugia-Assisi per la giustizia e la pace. Finora ne sono state divulgate 200mila in varie occasioni: l'Assemblea nazionale degli enti locali per la pace e i diritti umani tenutasi a Milano lo scorso maggio e altre manifestazioni come 'Caterpillar à la palge', il raduno della trasmissione radiofonica Caterpillar di Radio 2 dal 6 al 12 giugno 2005 a Cattolica, Civitas a Padova, i seminari nazionali della Tavola della pace, il Concerto ItaliAfrica a Roma, la marcia per la pace Benevento-Pietralicina. Le strisce solidali sono state inoltre donate dal Comune ad associazioni ed organizzazioni che fanno parte della Coalizione Italiana contro la povertà. Le white band del Comune di Prato sono anche oggetto di una campagna pubblicitaria realizzata dall'Agenzia D'Adda Lorenzini Vigorelli BBDO per conto della Coalizione Italiana contro la povertà e della Campagna delle Nazioni Unite 'No excuse 2015'. 




"
685,http://comunicati.comune.prato.it/generali/?action=dettaglio&comunicato=14200500000685,04/07/2005,18:29,Circoscrizioni,"Teatro e musica per le sere d'estate","Gli appuntamenti delle Circoscrizioni per i prossimi giorni",,"Per le prossime serate estive i programmi organizzati dalle Circoscrizioni propongono diversi appuntamenti per tutti i  gusti: il Quartiere nord per la rassegna teatrale estiva Racconti nel parco ambientata a Villa Fiorelli nel Parco di Galceti propone il 6 luglio alle 21.00 Una vita per la scuola di Maria Grazia Gori Crocicchi, mentre all'anfiteatro di S. Lucia alla stessa ora Octava rima presenterà le ballate dei menestrelli, canzoni e arie della tradizione europea.
Domani alle 21.00 nel chiostro del convento di Galceti per Chiostro in musica il coro gospel Black & white e per il teatro in vernacolo al parco di Galceti alle 21.15 la compagnia teatrale 'Il grillo' rappresenterà Fiorentini a Viareggio.
La Circoscrizione centro per Eventi in passerella in collaborazione con l'associazione Crisalide presenta domani sera 5 luglio alle 20.00 ai giardini della passerella di via S. Antonio il gruppo musicale Green quartet e a seguire alle 21.30 le musiche gitane di Asciugamanuche. Mercoledì 6 per Balliamo per strada in via Carlo Marx, revival di musiche anni '60 a cura di Tony Reale che presenterà  ballo liscio col Trio Jolly e musica latino-americana per i giovani per lo spazio discoteca.
La Circoscrizione sud per il Teatro di periferia presenterà in via Albertesca a Iolo 'Saranno famosi', il 7 Omaggio a Dave Sansborn. Per Spettacoli di corte il 7 luglio ci sarà 'Canto in ottava rima', nella corte di via dell'Alloro a Paperino. Per Urban park domani sera ci sarà la Glam rock nite e mercoledì 6 Street killa, hip hop nite Tda"
686,http://comunicati.comune.prato.it/generali/?action=dettaglio&comunicato=14200500000686,04/07/2005,18:14,Finanze,"Si dimette l'amministratore unico di Sori","L'annuncio del professor Pazzaglia all'assemblea dei Soci","Due i motivi: la nascita della nuova società e l'imminente scadenza del mandato","L'amministratore unico di Sori Spa, professor Mario Agostino Pazzaglia, ha rassegnato «le proprie irrevocabili dimissioni» al sindaco del Comune di Prato che, su delega anche del sindaco di Montemurlo, l'aveva nominato al momento della costituzione della medesima società.
L'annuncio del professor Pazzaglia è arrivato alla fine della presentazione della relazione sull'attività di Sori all'Assemblea dei soci, riunitasi nel pomeriggio in Palazzo comunale.
Due i motivi che sono alla base delle dimissioni dell'amministratore unico: la presentazione della nuova Sori Spa, che nascerà nei prossimi mesi per effetto del nuovo statuto e per effetto del nuovo piano d'impresa ad esso connesso, con la consequenziale eliminazione di ogni possibile intralcio burocratico alla nascita del nuovo governo della società; il fatto di ritener assolto, anche in prosimità della scadenza naturale del 31.12.2005, il proprio mandato di aver avviato la società Sori, con la presentazione del nuovo statuto.
Il vice sindaco Roberto Bencini, presente all'assemblea dei soci in rappresesentanza del Comune di Prato, ha espresso al professor Pazzaglia, anche a nome del sindaco, «il proprio ringraziamento per il lavoro svolto e per la disponibilità e qualità del rapporto dimostrato anche in questa occasione».
Bencini ha invitato Pazzaglia «a garantire l'ordinaria amministrazione fino alla nomina del suo successore, che dovrà traghettare la società verso il suo nuovo assetto». Inoltre Bencini ha chiesto a Pazzaglia di «colloborare, nella misura in cui gli sarà richiesto, con il nuovo organo di amministrazione non appena sarà nominato, mettendosi a disposizione anche come memoria storica e secondo la riconosciuta professionalità».
L'Assemblea dei soci di Sori è nuovamente convocata per l'11 luglio.     "
687,http://comunicati.comune.prato.it/generali/?action=dettaglio&comunicato=14200500000687,05/07/2005,13:18,Rifiuti,"Termovalorizzatore, a Prato c'è un percorso definito","Il sindaco Romagnoli incontra la collega di Campi Alunni","Il Comune della città tessile si muove d'intesa con la Provincia e nel rispetto della legge regionale","Il sindaco di Prato Marco Romagnoli ha incontrato, nel proprio ufficio in Palazzo comunale, il sindaco di Campi Bisenzio Fiorella Alunni.
Al centro dell'incontro, chiesto nei giorni scorsi al collega pratese dal sindaco di Campi Bisenzio, le questioni relative alla realizzazione di impianti di termovalorizzazione nella piana fra Firenze e Pistoia.
Il sindaco di Prato Romagnoli ha ribadito alla collega Alunni la posizione del Comune di Prato, espressa in più circostanze, e di recente anche dall'assessore all'Ambiente di Prato Camilla Curcio la scorsa settimana in Consiglio comunale.
Le cose dette da Romagnoli nel colloquio con Fiorella Alunni sono così riassumibili:
a) la Provincia di Prato con tutti i Comuni pratesi ha elaborato una proposta di piano integrato dei rifiuti, con la definizione di una griglia di criteri per la localizzazione di un impianto di termovalorizzazione nel territorio della medesima provincia. Questa proposta e i criteri saranno posti all'approvazione del Consiglio provinciale di Prato e dei Consigli comunali dei Comuni pratesi. L'approvazione dei criteri costituisce la base per ogni scelta di localizzazione;
b) il percorso stabilito da Provincia di Prato e Comuni pratesi è tale per cui le scelte di localizzazione saranno definite solo a conclusione dell'iter che inizierà con l'approvazione dei criteri da parte del Consiglio provinciale di Prato e dei Consigli comunali dei Comuni pratesi. Non c'è al momento alcuna scelta sul sito dell'impianto per quanto concerne il territorio provinciale pratese. Del resto spetta alla Provincia di Prato, come da normativa, dopo che saranno stati approvati nelle assemblee elettive i criteri concordati coi Comuni pratesi, formulare ipotesi di localizzazione nel territorio provinciale;
c) in tema di termovalorizzazione fa testo il quadro legislativo regionale, che prevede che ogni Ato definisca una propria pianificazione a livello locale per lo smaltimento dei rifiuti. Il Comune di Prato non intende derogare da questo quadro legislativo regionale, mettendo in atto iniziative che fra l'altro sarebbero in contrasto con quanto concordato conn la stessa Provincia di Prato e gli altri Comuni pratesi. Il Comune di Prato si muove, per le competenze che in materia gli sono proprie, nell'ambito del contesto legislativo regionale, che affida ad ogni Provincia il compito di provvedere autonomamente al ciclo dei rifiuti e alla raccolta differenziata. Del resto, e in quest'ottica, la Provincia di Prato ha già aperto un forum di discussione a cui partecipano anche organizzazzioni della società civile e, in parallelo, ha attivato i percorsi istituzionali previsti per giungere alla fase deliberativa.
Il Comune di Prato, al pari degli altri Comuni pratesi, opera all'interno dei percorsi di programmazione definiti dalla Provincia di Prato.  "
688,http://comunicati.comune.prato.it/generali/?action=dettaglio&comunicato=14200500000688,05/07/2005,15:58,Circoscrizioni,"Nord, «Una vita per la scuola»","Presentazione del libro di Grazia Maria Gori Crocicchi","Mercoledì 6 luglio alle ore 21 a Villa Fiorelli nel Parco di Galceti","Domani, mercoledì 6 luglio alle ore 21 a Villa Fiorelli nel Parco di Galceti, per la rassegna « Incontri con gli autori» verrà presentato il libro di Grazia Maria Gori Crocicchi «Una vita per la scuola». Parteciperanno Enrico Vestri presidente del Consiglio del Distretto Scolastico, Grazia Maria Tempesti dirigente scolastico del Gramsci/Keines e Gianna Giagnoni insegnante elementare ed ex alunna dell'autrice. Sarà presente anche Daniele Mannocci, ex presidente della Provincia di Prato ed attuale presidente del Consiglio Comunale."
689,http://comunicati.comune.prato.it/generali/?action=dettaglio&comunicato=14200500000689,06/07/2005,10:50,Agenda,"Bando di gara per la gestione degli sportelli Anagrafe del Lavoro","Le domande entro il 31 agosto 2005","L'affidamento del servizio dal 1° gennaio 2006 al 31 dicembre 2009","E' affisso all'albo pretorio del Comune il bando di gara per l’affidamento della gestione degli sportelli di 'Anagrafe del Lavoro' collocati negli uffici delle cinque circoscrizioni del Comune di Prato: Nord, Sud, Est Ovest, Centro. La gestione, descritta in dettaglio nel capitolato speciale di appalto, comprende i servizi che dovranno essere erogati per l'impiego ed il lavoro in ciascuna delle cinque strutture. 
L'importo fissato a base di gara è di oltre 730 euro, per l'esattezza 733.333 euro al netto dell'Iva  al 20%. 
Il servizio avrà una durata di quattro anni, dal 01/01/2006 al 31/12/2009. 
Alla gara possono partecipare i soggetti accreditati o in via di accreditamento per lo svolgimento di servizi al lavoro così come previsto dal regolamento della Regione Toscana in materia di occupazione e mercato del lavoro.
I soggetti che non sono ancora in possesso dell’accreditamento regionale e che intendono partecipare alla gara sono tenuti ad osservare procedure e termini stabiliti dalla normativa regionale per l’ottenimento del requisito.
La gara, a procedura aperta, si atterrà alle modalità di legge con aggiudicazione all'offerta contenente il prezzo piu’ basso (quello espresso mediante indicazione di un unico ribasso percentuale sull’importo a base d’asta). 
Non sono ammesse offerte in aumento rispetto all'importo a base di gara e cioè rispetto alla cifra di € 733.333,00 (IVA esclusa). 
Il pubblico incanto avrà luogo in una sala del Palazzo Comunale (piazza del Comune 2) il 15 settembre prossimo alle ore 9. In seduta pubblica, nel giorno ed ora stabiliti, si procederà all'ammissione o esclusione dei concorrenti, previa verifica dei requisiti previsti secondo le prescrizioni del presente bando. 
Quindi la Commissione di gara procederà all'apertura delle buste contenenti le offerte economiche e formerà la graduatoria complessiva finale. 
I soggetti interessati a partecipare alla gara dovranno far pervenire il plico contenente la documentazione richiesta al Protocollo Generale del Comune 9 entro le ore 13 del 31 agosto 2005. 
Si precisa che il plico potrà anche essere consegnato a mano, ossia fatto pervenire tramite corriere, servizio postale o agenzie di recapito autorizzate, nel rispetto della normativa in materia. 
Si ricorda che il Protocollo generale del Comune è aperto al pubblico il lunedì e il giovedì dalle 9 alle 17, il martedì, mercoledì e venerdì dalle 9 alle 13. resta chiuso il sabato e tutti i giorni festivi. 
Il bando può essere ritirato presso il Coordinamento delle Circoscrizioni comunali, via dell'Accademia 42, tel. 0574/615759. Sia il bando che il capitolato d'appalto e il modulo di autocertificazione possono essere consultati e scaricati dal sito web del Comune di Prato: www.comune.prato.it/servcom/gare. 



"
690,http://comunicati.comune.prato.it/generali/?action=dettaglio&comunicato=14200500000690,01/08/2005,16:31,Agenda,"Luoghi e personaggi celebri per i toponimi delle nuove vie","Accolte dalla giunta le proposte della Commissione toponomastica","Intitolati due piazzali anche agli ex sindaci di Prato Landini e Vestri.","Accogliendo le proposte della Commissione per la toponomastica cittadina, la giunta ha 'battezzato' le nuove aree di circolazione, di sosta e le rotatorie intitolandole ad ex sindaci, personaggi della cultura, della politica e del tessile locali e non, fiumi, gore, mari e città. 
La nuova viabilità in diramazione sud da via Montalese si chiamerà via Sieve, corso d'acqua che nasce dai monti della Calvana, il prolungamento di via Arrigo del Rigo e la diramazione prenderanno lo stesso nome del pittore pratese, il piano di zona di Galciana 3 prenderà i toponimi dei mari, ovvero via Tirreno, via Mediterraneo, via Ligure, via Adriatico e via Ionio. I piazzali del parcheggio di via Aspromonte assumeranno il nome della strada e quello di Benedetto XV, al secolo Giacomo Della Chiesa, papa nel periodo della Grande guerra. Il piazzale a nord della Stazione centrale su via Giannone sarà piazzale della Direttissima, quello su via Alessandro Franchi prenderà lo stesso nome, quello su via Bini sarà piazzale Tenente colonnello Giulio Cesare Centauro, medaglia d'oro al valor militare nel 1943, il piazzale su via Paronese sarà intitolato a Rosalinda Lombardi, che nel 1940 fondò lo storico lanificio, la strada di comparto del Macrolotto 2 da via Strobino a via dei Confini sarà via Nottingham, distretto tessile nonchè patria del ladro gentiluomo Robin Hood e città inglese di storia, tradizioni e leggende, mentre la via tra via Tourcoing e via Bruges sarà dedicata alla capitale della Catalogna, Barcellona, per la sua produzione tessile. La nuova viabilità in diramazione sud da via Roncioni sarà via Modena, il piazzale su via delle Ripalte sarà del Mulino della Ripalta, dove in precedenza sorgeva infatti la struttura medievale dono degli Alberti alla chiesa di S. Maria in Castello, risalente al 1091. Il piazzale su via del Purgatorio sarà detto del Ramerino, dall'omonima pianta aromatica ribattezzata così in Toscana, il piazzale su via Borselli sarà del Lonco, dal nome della gora, così come la rotatoria tra via Borselli e via Beethoven sarà della Gora di Grignano, la rotonda tra via Borselli e via Guinizzelli prenderà il nome di quest'ultima strada, il piazzale su via Santa Gonda si chiamerà Mulino di Santa Gonda per ricordare l'antica struttura che prima vi sorgeva, il piazzale e il giardino pubblico su via Manin-via del Campaccio sarà il Parco Marco Petreio 'Petrino', generale romano geniere e costruttore di ponti al seguito delle truppe di Catilina a cui la tradizione attribuisce la costruzione dello scomparso ponte Petrino a Prato, verso Mezzana. Il parcheggio interno a via del Castagno prenderà lo stesso nome, il parcheggio e il verde pubblico su via Manin-via del Campaccio assumeranno lo stesso nome dell'eroe del Risorgimento che fondò la Nuova repubblica veneta di Venezia. Stesso nome della via per il piazzale su via Petrarca, mentre il prolungamento su via Gavinana, la diramazione sud e la piazza su via Pistoiese si chiameranno via Gavinana, via della Resistenza e piazzale del Comitato di Liberazione nazionale; il parcheggio su viale Aldo Moro- viale da Vinci e quello tra via Fratelli Cervi e via S. Martino per Galceti saranno dedicati agli ex sindaci di Prato Goffredo Lohengrin Landini e Giorgio Vestri. 
La passerella pedonale su viale da Vinci tra via Rimini e il Polo scolastico sarà intitolata proprio a quest'ultimo luogo, il piazzale su via dei Fossi e la diramazione sud con la piazza su via Pistoiese saranno dedicati al pilota di Formula 1 Lorenzo Bandini, il piazzale sul viale da Vinci sarà piazzale dell'Arco della pace e quello su via Alfani piazzale della Ciurla, dal nome di un antico torrente di Prato."
691,http://comunicati.comune.prato.it/generali/?action=dettaglio&comunicato=14200500000691,05/07/2005,15:57,Circoscrizioni,"Al via «Ballando per strada»","La manifestazione musicale di via C. Marx","Tutti i mercoledì oltre ai ritmi latino-americani anche la disco music","Continuano con successo le iniziative estive, edizione 2005, al Quartiere Centro, organizzate dalla Circoscrizione Prato Centro.
Domani, mercoledì 6 luglio, dalle 21,00 alle 24,00, in via C. Marx, ai nastri di partenza «Balliamo per strada». Le serate di festa si ripeteranno tutti i mercoledì di luglio, con la presenza di un mercatino di prodotti tipici, con negozi e attività della zona aperte, con uno spazio dedicato al ballo liscio: in pedana il Trio Jolly, che con il coordinamento artistico di Tony Reale, proporrà musica latino americana. Ad arricchire le stesse serate del mercoledì, sulla pedana di un secondo spazio, sarà eseguita per i più giovani disco music a cura di Massimo Cagliostro, con i dj Alessandro Squero e  Simone Sassoli, che proporranno un repertorio musicale dance music e club culture dance. 
Per la serata conclusiva di venerdì 27 luglio, dalle ore 20,30, è prevista una spaghettata a cura dell’associazione Autieri di Prato.
Sempre domani, dalle 20,30 in poi, in via Firenzuola, piazza del Pesce, in collaborazione con i commercianti di via del Pesce, e l’associazione Multiculti, per la campagna d’appoggio umano Italia-Senegal, è stata organizzata una “Cena a favore del Senegal“.
Per gli «Eventi in Passerella», che la Circoscrizione Prato Centro organizza in collaborazione con l’associazione Crisalide, presso i nuovi giardini della Passerella, in via S.Antonio, continuano per tutto il mese di luglio, le serate  del martedì, con musica jazz e multietnica. Il venerdì musica e ballo liscio con Tony Reale del Trio Jolly.




"
692,http://comunicati.comune.prato.it/generali/?action=dettaglio&comunicato=14200500000692,05/07/2005,19:21,Mobilità,"«Gli aspetti che non vanno saranno cambiati»","Il sindaco si confronta coi commercianti di via Cavallotti","Romagnoli: «C'è un problema di familiarizzare con le novità. Ma proprio per questo c'è bisogno di una fase sperimentale»","«Abbiamo detto fin dal primo istante che ci sarebbe stato un periodo di sperimentazione, per verificare come funziona la nuova linea Lam. Un periodo che serve anche per capire ciò che va e ciò che non va. Se ci sono aspetti che non funzionano li modificheremo». 
Via Cavallotti e immediati dintorni. Nel proprio ufficio, davanti ad una delegazione di commercianti della quarantina che nel pomeriggio si sono presentati in Palazzo comunale, il sindaco Marco Romagnoli, insieme all'assessore alla Mobilità Massimo Carlesi, ha spiegato i motivi che hanno spinto l'Amministrazione comunale a mettere via Cavallotti in Ztl: «Tutta le operazioni, molto complesse, compiute per consentire la partenza della Lam rossa, sono state attentamente studiate. Non si può pensare che siano state improvvisate. Abbiamo anche messo nel conto i problemi che, soprattutto nei primi giorni, ci sarebbero stati. C'è bisogno di un certo periodo di assestamento. Per questo occorre una fase di sperimentazione, per verificare se ciò che è stato attentamente studiato poi, nella realtà, funziona».
«Noi non ce l'abbiamo con le Lam. Anzi pensiamo che siano utili. Ma non riusciamo a comprendere perchè chiudere cento metri. Il risultato è che la zona intorno a via Cavallotti è isolata, si è trasformata in una zona morta. Così le nostre attività finiscono, anche perchè la gente non viene più in centro. C'è sembrato che poi, in contesto difficile come quello pratese, un cambiamento così radicale abbia in realtà conseguenze fortemente penalizzanti. Dopo i cambiamenti in piazza Mercatale non era il caso di procedere in via Cavallotti. E' uno choc che il centro non può reggere». Concetti riassunti delle più voci dei commercianti presenti nell'ufficio del sindaco, tutte però convergenti su un punto: «via Cavallotti e strade annesse è stata isolata. Così è la morte per i nostri esercizi».
Il sindaco ha teso a ribadire che l'obiettivo dell'Amministrazione comunale «è avere un trasporto pubblico efficiente anche per portare più gente in centro». Ed ha anche spiegato «che la verifica non può essere questione di un giorno o di una settimana». «Ma se le cose non funzionano, cosa fate?» gli è stato chiesto. «Valuteremo tutti gli aspetti positivi e negativi - è stata la risposta -. Ma là dove le cose non funzionano cambieremo. Questo del resto è stato il nostro intendimento da subito. Una fase è sperimentale anche per determinare le correzioni da fare».
Strette di mano, alla fine, e appuntamento a fine luglio.
La situazione odierna, con i problemi di traffico attorno a piazza Ciardi, per l'assessore Carlesi è stata determinata anche dagli incidenti, verificatisi in mattinata, in via Bologna, che hanno bloccato la circolazione da piazza Ciardi a via Strozzi. «C'è bisogno anche che ci si abitui alle novità. La nuova linea, pur con le difficoltà che si sono manifestate nel traffico, comunque tiene. E sono buoni anche oggi i dati dei passeggeri. Le verifiche di Cap anche per oggi sono positive».

"
693,http://comunicati.comune.prato.it/generali/?action=dettaglio&comunicato=14200500000693,05/07/2005,17:21,"Consiglio Comunale","La sicurezza a Prato, analisi e riflessioni","Seduta straordinaria giovedì 7 luglio","Interverranno il prefetto e il sindaco Romagnoli","La sicurezza a Prato sarà il tema al centro del Consiglio comunale straordinario convocato dal presidente dell'Assemblea Daniele Mannocci per giovedì 7 luglio alle 16.30 nel Salone consiliare del Comune. L'analisi e la riflessione sul problema sarà fatta dal prefetto di Prato Giuseppe Badalamenti, dal sindaco Marco Romagnoli e dai capigruppo consiliari. Sono stati invitati a partecipare i parlamentari pratesi, i consiglieri regionali dell'area, il presidente della Provincia, i sindaci dei Comuni limitrofi, le Forze dell'ordine, le associazioni economiche e sociali e i partiti."
694,http://comunicati.comune.prato.it/generali/?action=dettaglio&comunicato=14200500000694,06/07/2005,17:08,Circoscrizioni,"Ovest, Sportello di via Leoncavallo chiuso dall'8 agosto","Orario estivo","Sospensione del servizio dalle 13.30 alle 14.30  in tutte le altre circoscrizioni","Chiuso al pubblico dall'8 agosto al 2 settembre lo sportello polifunzionale di via Leoncavallo 35  nella circoscrizione Prato Ovest. Nel medesimo periodo anche il servizio Anagrafe del Lavoro della circoscrizione Ovest, collocato in via Leoncavallo 35,  sarà trasferito nella sede di via Isidoro Del Lungo 12 a Galciana. 
E' quanto disposto dal Coordinamento delle circoscrizioni per consentire al personale in servizio di fruire delle ferie estive. E' stato, inoltre, deciso che dall'8 agosto al 2 settembre, presso tutte le circoscrizioni comunali, dalle 13.30 alle 14.30, sarà effettuata un'ora di sospensione dei servizi al pubblico per non creare disagi all'utenza nella fascia oraria centrale della giornata e per consentire ai dipendenti in servzio di effettuare la pausa pranzo.
Un'ultima disposizione riguarda il rilascio dei tesserini venatori della circoscrizione Prsato Ovest che avverrà presso la circoscrzione Prato Centro, via dell'Accademia 42."
695,http://comunicati.comune.prato.it/generali/?action=dettaglio&comunicato=14200500000695,06/07/2005,12:49,Circoscrizioni,"Sud, commemorazione a Tavola dei civili morti  nel bombardamento","Venerdì 8 luglio, ore 12, in piazza dei Caduti","Una gigantofrafia in dono dalla figlia di una vittima","Venerdì 8 luglio, alle ore 12, in piazza dei Caduti a Tavola si terrà la commemorazione dei civili morti nel bombardamento che colpì la frazione pratese durante la seconda guerra mondiale.
La cerimonia, promossa e curata dalla Circoscrizione Prato Sud, vedrà presenti i rappresentanti delle istituzioni e le delegazioni delle sezioni di Prato dell’Associazione Nazionale Partigiani (ANPI), dell’Associazione Nazionale Combattenti, Reduci e dell’Arma con le bandiere distintive della varie forze armate.
Al termine della commemorazione, la Circoscrizione Sud riceverà in dono dalla figlia di una delle vittime del bombardamento – una giovane donna in attesa di un bambino,  morta nel momento che più di ogni altro allude simbolicamente alla vita – una gigantografia che riproduce i volti dei civili morti in quella  tragica circostanza.
"
696,http://comunicati.comune.prato.it/generali/?action=dettaglio&comunicato=14200500000696,06/07/2005,17:07,Circoscrizioni,"Nord, seduta straordinaria del consiglio circoscrizionale","Lunedì 11 luglio ore 21.15","All'ordine del giorno la viabilità nella zona di Villa Fiorita","E' fissata per lunedì 11 luglio, alle 21.15, presso il centro civico di via Sette Marzo 15, la seduta straordinaria del consiglio circoscrizionale Prato Nord. All'ordine del giorno le problematiche connesse alla nuova organizzazione della viabilità nella zona di Villa Fiorita. Nel corso della riunione sarà formulata anche un'ipotesi di soluzione del problema nato a seguito di una petizione di cittadini. Al dibattito potrà intervenire anche uno dei firmatari della petizione.
"
697,http://comunicati.comune.prato.it/generali/?action=dettaglio&comunicato=14200500000697,06/07/2005,16:45,Circoscrizioni,"«La Multisala sarà integrata nel territorio»","Il progetto oggetto del Consiglio aperto del Quartiere centro","In vista dell'apertura del cantiere a settembre, la priorità sarà data all'assetto viario dell'area per non appesantire la Declassata","«La multisala non sarà solo un centro commerciale dove gli unici catalizzatori sono il denaro e la vendita, ma anche una struttura partecipata dai cittadini, integrata nel territorio, che darà nuove opportunità di aggregazione ai cittadini, otto ettari di area verde sportiva ed attrezzata e due coloniche che l'Oasis ristrutturerà per metterle a disposizione di tutti.» Alla soglia dell'apertura del cantiere della multisala, prevista per settembre, l'assessore all'Urbanistica Stefano Ciuoffo ha spiegato così il progetto nel consiglio circoscrizionale aperto organizzato ieri sera nella sala polivalente Ventrone di via delle Gardenie per continuare il confronto e il dibattito su un'opera che sicuramente inciderà in modo decisivo sul territorio. L'assemblea è stata coordinata dalla presidente Rosita Mattei e vi hanno preso parte i rappresentanti delle associazioni e i cittadini che sono stati membri della Consulta per la multisala formata dalla Circoscrizione nel 2002 quando venne avanzata la proposta da parte della società Oasis e in cui era rappresentato tutto il tessuto sociale dela zona, comprese scuole e parrocchie: nel protocollo d'intesa firmato a marzo tra la spa, il Comune, la Regione e la Provincia sono state accolte molte delle osservazioni e delle richieste avanzate dalla Consulta, mentre altre saranno valutate in corso d'opera perchè Comune e Provincia si sono ritagliati quest'opportunità: fa parte delle prime il recupero e l'uso concesso alla Circoscrizione e ai cittadini delle due case coloniche presenti nell'area. 
I pareri in merito alla realizzazione del complesso sono stati eterogenei, ma il comune denominatore è stata la preoccupazione per le ricadute sul traffico della zona a sud-ovest della città: per scongiurare intasamenti sugli assi della Declassata e della Tangenziale il Comune ha posto la condizione di garanzia ai costruttori di realizzare innnanzitutto le infrastrutture viarie, che comprendono il sottopasso sulla Declassata in direzione di Pistoia a 4 corsie, e il completamento della rete viaria: «Abbiamo imposto che l'assetto viario sia la priorità - ha affermato Ciuoffo - si può essere d'accordo o meno con la nascita di un centro commerciale a mezzo km da un altro, ma l'opera costituirà un importante tassello del ripensamento dell'asse est-ovest della città, che fonderà il terziario con i servizi diventando il cuore direzionale dell'area anche con il centro espositivo dell'ex Banci: è un modo per prospettare la diversificazione del sistema produttivo locale, che è in crisi tanto che le fabbriche vengono trasformate in complessi abitativi. Ed è un modo per creare nuove opportunità che altrimenti sorgerebbero ai nostri confini. Inoltre la multisala sorge in un luogo alquanto in degrado dove non c'erano campi coltivati, campagna, nè tantomeno verde attrezzato. Non si tratta di un 'mostro' di cemento che viene imposto: nel nostro territorio abbiamo esempi di edifici molto più imponenti e se ci fosse stato realizzato un capannone industriale non sarebbe stato nè più bello nè avrebbe avuto otto ettari di verde fruibili da tutti».
La Circoscrizione avanzerà le proposte di realizzare un campo da calcetto e di poter usufruire anche degli spazi all'interno della struttura per eventuali attività e manifestazioni della zona.
Alcuni si sono dimostrati perplessi sulle ricadute economiche e culturali del complesso edilizio, mentre altri hanno ritenuto positivo che un'area spesso frequentata da tossicodipendenti e usata da malviventi per nascondere la refurtiva sia recuperata e attrezzata per i giovani della zona, «anche se si spera che la multisala pratese non diventi solo la copia ad ovest dei Gigli». Tra l'altro negli 80mila metri quadrati di verde continuerà a crescere anche la famosa quercia secolare che era diventata il simbolo della lotta degli oppositori del progetto.
Il dibattito e il confronto sul tema della multisala proseguiranno con altri incontri che saranno organizzati dalla Circoscrizione centro subito dopo la pausa delle ferie estive.
"
698,http://comunicati.comune.prato.it/generali/?action=dettaglio&comunicato=14200500000698,06/07/2005,17:04,Mobilità,"Carlesi: «La linea funziona»","Primo confronto dopo la partenza della Lam rossa","Ma le associazioni dei commercianti chiedono al Comune di tornare indietro su via Cavallotti","«I percorsi reggono, contrariaramente a certi scenari prospettati la nuova linea rossa Lam funziona, anche su un percorso così lungo e con un bacino d'utenza di 35mila persone». Certo permangono ancora problemi per il traffico, ma per l'assessore Massimo Carlesi, dopo i 'blocchi' di ieri in piazza Ciardi e dintorni, nel secondo giorno di via Cavallotti in Ztl «la situazione è già migliorata e la circolazione è più scorrevole, sia per effetto della maggiore familiarità con i cambiamenti operati nella viabilità, sia perchè non ci sono stati incidenti». Certo il quadro si riferisce a metà giornata, ma rispetto ad ieri, ha fatto intendere Carlesi, con code formatesi già nella prima mattinata, le cose sembrano procedere diversamente.
Due giorni dopo l'inaugurazione della Lam rossa, e il giorno dopo l'istituzione della Ztl in via Cavvallotti, summit in Palazzo comunale al capezzale del traffico. Attorno al cosiddetto 'tavolo della mobilità', nella sala giunta, primo confronto fra l'assessore e le categorie economiche e sociali. Da un lato i tecnici del Comune dall'altro i sindacati, l'Aci, l'Unione industriali, la Confcooperative, le associazioni degli artigiani e soprattutto dei commercianti, Confesercenti e Unione in testa, che più di altri hanno levato la loro voce contro i provvedimenti di viabilità operati e soprattutto contro la 'chiusura' di via Cavallotti.
Carlesi ha tracciato un succinto bilancio della 'rivoluzione' operata nel trasporto pubblico: la puntualità e frequenza della Lam rossa non sarebbero un problema, il loro rispetto è dell'85/90%. Buono anche il numero dei passeggeri, che a detta di Carlesi, tenderebbe ad aumentare. Come procedono bene gli abbonamenti. «Probabilmente - ha chiosato l'assessore - se le cose continuano così, l'obiettivo di 10mila utenti giorno sarà raggiunto prima di novembre, termine fissato in precedenza».
Più problematica, nel racconto di Carlesi, la situazione delle linee 9 e 12, completamente ristrutturate nei percorsi. C'è ancora una scarsa conoscenza dei nuovi tracciati, anche se il tempo per raggiungere il centro città è calato di 10 minuti, passando da 30 a 20, e le corse sulle due linee sono più frequenti, da 30 minuti d'intervallo a 22 circa.
Restano le proteste per le fermate più distanti e per la soprressione provocata dai nuovi percorsi, ma Carlesi ha ribadito «che rendere più veloce il trasporto pubblico è il solo modo per creare un'alternativa alle auto».
Permangono difficoltà in viale Veneto, fra il ponte alla Vittoria e via Buozzi, soprattutto nelle ore di punta del traffico e nella fascia serale.
A dire il vero la fiducia di Carlesi non è stata condivisa dai commercianti, con il rappresentante della Confesercenti che è tornato a chiedere al Comune il ripensamento su via Cavallotti: «Ci auguriamo che la sperimentazione serva davvero e che l'Amministrazione comunale torni indietro sulla Ztl. E che ciò avvenga prima di settembre, affinchè non si incida troppo pesantemente sulle attività commerciali. In caso contrario si lascerebbero molte 'vittime' sul campo».      
Ma a Carlesi le associazione dei commercianti e la stessa Unione commercianti hanno chiesto anche misure più pratiche, per liberare in parte piazza Ciardi dalla morsa del traffico come segnalazioni stradali più puntuali prima dell'ingresso del cavalcavia e una maggiore presenza dei vigili. Mentre per la Cna in qualche modo bisogna riportare le auto nel parcheggio di piazza Mercatale, che è al servizio del centro. Per i sindacati, invece, è urgente istituire al più presto i servizi nelle aree produttive e nelle zone senza Lam. Mentre Federico Mazzoni dell'Aci ha criticato l'uso di via S. Silvestro, pechè troppo pericolosa e stretta.
Per Carlesi, comunque, resta l'obiettivo di un «trasporto pubblico forte», mentre su via Cavallotti ha confermato: «Siamo in una fase sperimentale che serve appunto a verificare la situazione». Il prossimo appuntamento è fissato per il 1° agosto.       "
699,http://comunicati.comune.prato.it/generali/?action=dettaglio&comunicato=14200500000699,06/07/2005,16:36,"Conferenza stampa","I nuovi servizi di car pooling e car sharing per il Macrolotto 1",-,,"L'assessore alla Mobilità Massimo Carlesi presenterà domani 7 luglio alle 11.30 in una conferenza stampa insieme al Conser (Società consortile Macrolotto 1) il progetto di car-pooling (auto collettiva) e car-sharing (servizio a domicilio per le aziende).

"
700,http://comunicati.comune.prato.it/generali/?action=dettaglio&comunicato=14200500000700,07/07/2005,17:14,Trasporti,"Car pooling, persone e merci in movimento'pulito'","La convenzione estesa per il trasporto delle merci in ztl","Grazie al rivoluzionario sistema ci saranno 7 tonnellate di Co2 e oltre un kg e mezzo di Pm10 in meno","Il servizio Car pooling del Macrolotto 1, realizzato in convenzione con il Comune per un sistema di trasporto pulito a trazione elettrica e a metano, si amplia e oltre a trasportare le persone da e verso il luogo di lavoro sarà utilizzato anche per le merci: la novità è stata presentata stamattina in Comune dall'assessore alla Mobilità Massimo Carlesi, dal presidente del Consorzio servizi del Macrolotto 1, Conser, Renzo Pini, dal coordinatore dell'ente Pierpaolo Dettori e dal mobility manager Lorenzo Chiappini. 
Il macrolotto 1 è stato infatti la prima area produttiva in Italia ad affromtare le problematiche ambienmtali e di inquinamento con l'intento di rendere più fluida la mobilità dell'area, più veloci gli spostamenti dei lavoratori dell'area e risparmiare su carburante e mezzi in circolazione: si parla infatti della più grande lottizzazione industriale d'Europa con un'estensione di 150 ettari dove lavorano circa 3000 persone divise in 350 aziende. Dal 2003, in accordo con il Comune che ha messo a disposizione i mezzi in comodato, il Conser svolge un servizio di car pooling e car sharing per i dipendenti del macrolotto con 14 veicoli, di cui 10 elettrici a sei posti, 2 furgoni elettrici per il trasporto merci e altri 2 a metano con 7 posti per gli spostamenti più lunghi che con i mezzi a trazione elettrica non sarebbero possibili. Alla base del progetto, che come ha detto Carlesi è nato come una scommessa, vi è un'indagine che indica che quasi ogni dipendente va al lavoro con la propria auto, provocando un numero di auto in circolazione che arriva a 2500 in entrata e uscita. La stessa logica di risparmio energetico applicata per i dipendenti è stata usata per le merci: da un mese durante la giornata i veicoli 'puliti' vengono utilizzati a servizio delle 15 ditte di spedizionieri presenti nell'area che devono prendere o consegnare nel raggio delle zone limitrofe. Ma la novità più importante è che la convenzione tra Comune e Conser è stata ampliata coinvolgendo Becosped, socio del Conser, per realizzare la Piattaforma sperimentale dell'ultimo miglio, ovvero la raccolta e la distribuzione delle merci dirette prevalentemente nella Ztl di Prato utilizzando i 2 furgoni elettrici messi a disposizione del Comune. Come centro di interscambio delle merci sarà utilizzato appunto il parcheggio antistante la ditta Becosped. Inoltre Conser fa parte di due progetti Equal insieme ai Comuni di Prato e Firenze per concilare i tempi del tragitto casa-lavoro con quelli delle altre esigenze dei lavoratori in base a cui i mezzi saranno utilizzatia anche per andare a ritirare e portare a domicilio la spesa e gli indumenti porati in lavanderia.
Le cifre relative ai risultati ottenuti da Car pooling parlano chiaro: si potranno risparmiare circa 260mila km percorsi dai mezzi tradizionali, con un 'risparmio' di Co2 nel 2004 che è stato di 1,7 tonnellate, che al 31 dicembre 2005 salirà a oltre 7 tonnellate, e di Pm10 di circa 390 grammi con una tendenza per il 2005 che salirà a 1610 grammi."
701,http://comunicati.comune.prato.it/generali/?action=dettaglio&comunicato=14200500000701,07/07/2005,17:25,Trasporti,"Bus a chiamata per le zone più distanti dalle Lam","Il servizio partirà ad ottobre","I mezzi porteranno gli utenti che hanno richiesto il servizio all'interscambio Lam più vicino","Le aree produttive dei macrolotti 1 e 2 e i centri abitati meno serviti dal servizio di trasporto Lam saranno raggiunti dal bus a chiamata: dopo l'incontro avuto con la Cap autolinee nella serata di ieri l'assessore alla Mobilità Massimo Carlesi ha annunciato la prtenza del servizio ad ottobre, in anticipo rispetto al termine del 30 novembre stabilito in precedenza per il riordino del trasporto pubblico. In particolare i bus raggiungeranno le zone di via Trebbi, Casale, Vergaio, Iolo, via del Purgatorio, via Cava, via Fonda, Castelnuovo e i due macrolotti con fermate nei punti di riferimento a pochi metri dei centri abitati. I mezzi porteranno gli utenti, che chiameranno da casa con la possibilità anche di prenotare la corsa, agli scambiatori Lam più vicini per raggiungere la destinazione voluta. Il servizio è già stato sperimentato da Cap in zone come Artimino e Bacchereto. Il costo è di circa un terzo rispetto ad un servizio ordinario di trasporto e raggiunge le zone dove i mezzi pubblici erano utilizzati da una media di 6-7 persone al giorno."
702,http://comunicati.comune.prato.it/generali/?action=dettaglio&comunicato=14200500000702,07/07/2005,19:31,"Consiglio Comunale","«E' un problema che riguarda tutti»","Dibattito sulla situazione dell'ordine pubblico a Prato","Gli interventi del sindaco e del prefetto Badalamenti. La condanna dell'atto terroristico di Londra","Un minuto di silenzio per le vittime dell'attentato trerroristico di Londra ha preceduto lo svolgimento del Consiglio comunale straordinario, dedicato ai problemi dell'ordine pubblico, alla presenza del prefetto Giuseppe Badalamenti, dei vertici delle forze dell'ordine, del presidente della Provincia di Prato Massimo Logli, del presidente della Camera di commercio Luca Rinfreschi, dei consiglieri regionali Fabrizio Mattei e Alberto Magnolfi, dei rappresentanti delle categorie economiche e sociali, del sindaco di Poggio a Caiano Silvano Gelli.
E' stato il sindaco Marco Romgnoli in apertura di seduta a dare il senso dello sgomento per l'atto terroristico di Londra: «I fatti di Londra definiscono un quadro di insicurezza che, nell'ambito degli attuali processi di globalizzazione, reclama regole nuove di convivenza non solo fra gli Stati ma fra i popoli, fra le culture. Non sono estranei i problemi che il nuovo e criminale attacco terroristico solleva dai temi che dobbiamo affrontare stasera in Consiglio, in una città dove si incontrano mondi diversi che reclamano regole riconosciute e comuni di convivenza. Il tema della legalità, anche a livello internazionale. è fondamentale per il riconoscimento e il rispetto reciproco e per elevare una bariera inviolabile contro il terroriismo. Chi come noi vive in Occidente, che è stato la culla della democrazia, sa che la legalità serve a stabilizzare le relazioni umane e la stessa democrazia».
Una premessa necessaria anche per introdurre il tema della situazione della sicurezza a Prato: «Da più parti - ha detto il sindaco - consiglieri comunali, io stesso, abbiamo chiesto al Presidente del Consiglio comunale di convocare una seduta sui temi della legalità e dell’ordine pubblico in città. Una seduta a cui partecipassero i rappresentanti dello Stato a cui compete il controllo del territorio, delle Forze dell’ordine, della magistratura, dei rappresentanti della nostra città nelle assemblee elettive nazionali e regionali. Credo che questa richiesta fosse fondata e non tanto, e non solo, perché nella nostra città si sono verificati negli ultimi mesi gravi atti criminali, con l’uccisione di tre persone, quanto perché l’Assemblea cittadina è la sede più rappresentativa per uno scambio di opinioni e di informazioni fra diversi livelli istituzionali, fra la comunità locale e gli organi territoriali dello Stato».
«Certo - ha proseguito il sindaco - vi sono stati ragioni contingenti che hanno determinato la richiesta di convocare un Consiglio comunale. Gravi episodi delittuosi. Ma la percezione della sicurezza, o dell’insicurezza, che si registra o si avverte in relazione al manifestarsi di pesanti e sanguinari atti di violenza, è anche da porre in relazione ad un disagio più profondo che attraversa il corpo sociale. E a Prato, come tutti sappiamo, stiamo attraversando un momento di acuta difficoltà da un punto di vista economico e delle prospettive future. Per questo è stato giusto essere convocati in questa sede, anche per mandare un segnale forte. Un segnale forte che è anche un segnale di serenità in un periodo contrassegnato da incertezza, anche nelle prospettive di esistenza quotidiana, cui il manifestarsi di una violenza efferata avrebbe potuto dare nuova linfa».
«Non potevamo - ha proseguito Romagnoli -, e non possiamo permetterci, che alle incertezze di una fase economica e sociale delicata si aggiungano anche altre ansie e preoccupazioni. Non potevamo permettercelo come rappresentanti della comunità pratese. Dovevamo reagire. La mia lettera al ministro dell’Interno, on. Giuseppe Pisanu, insieme a  sottoporgli l’esigenza di una rafforzamento degli organici delle Forze dell’ordine, aveva, ed ha, in fin dei conti il significato di esprimere il sentimento di una città che si ribella all’idea che l’illegalità sia una cosa normale, che s’indigna quando una vita è spezzata, che rifiuta la violenza, che afferma la propria convivenza sul riconoscimento della dignità di ogni persona.
Noi non siamo qui, oggi pomeriggio, per lanciare inutili allarmismi, per scaricare su chi giornalmente svolge, con efficacia e abnegazione il proprio lavoro a tutela della nostra sicurezza, problemi e responsabilità. Non siamo qui per lanciare inutili grida. Voglio dirlo con chiarezza, con la stessa chiarezza con cui l’ho detto al vice capo della Polizia: c’è piena collaborazione a Prato fra organi territoriali dello Stato e istituzioni rappresentative locali. Abbiamo piena fiducia nell’operato delle Forze dell’ordine e della magistratura, nel loro delicato compito di controllo della legalità. Su questo punto non può esserci il minimo dubbio.
Ci sono ruoli e funzioni diverse. Non spetta al Comune l’attività di tutela dell’ordine pubblica. Ma un conto sono i ruoli e le funzioni e un conto è pensare che non ci accomuni una responsabilità nell’assicurare una convivenza civile. La sicurezza è un problema di tutti.
«Il dato vero - per il sindaco -, è che non siamo di fronte ad un’emergenza “ordine pubblico”, che non c’è bisogno di misure o iniziative eccezionali, ma che più semplicemente per l’essere la nostra città attraversata da dinamiche economiche che producono ancora, nonostante la crisi, forte ricchezza, per essere attraversata da fenomeni territoriali di grande rilevanza, come un flusso continuo di immigrazione, con tutto quel che comporta in termini di presenze clandestine, per essere inserita in un contesto metropolitano di un milione di persone, occorre guardare all’ordine pubblico in modo diverso, non nei termini di una piccola realtà, ma nelle sue definizioni moderne, anche per quanto concerne gli aspetti criminali».
Quindi la chiusura di Romagnoli: «La questione da porsi non è se Prato, anche per questi fenomeni negativi, non è poi così differente dal resto del Paese. Anche perché non penso che la città abbia tassi di degrado devastanti. Sarebbe non solo un’esagerazione. Sarebbe peggio: sarebbe dare spazio ad umori demagogici e incontrollabili.
Il punto è un altro: quando anch’io ho affermato che abbiamo raggiunto un livello di guardia, che essere nella media delle statistiche della criminalità non ci tranquillizza affatto, ho voluto non solo dare voce a preoccupazione più che legittime ma anche affermare che probabilmente il modo a cui noi stessi guardiamo alla nostra città, proprio per i fenomeni che l’attraversano, è sbagliato e che siamo in presenza di modalità nuove, e diverse, con cui si manifesta la stessa criminalità. 
E’ questa qualità nuova che ho sottoposto, con la mia lettera, al ministro dell’Interno e al vice capo della Polizia. Esiste una costante sottovalutazione di Prato, forse perché ci si ferma al solo dato quantitativo, anche se poi siamo la terza città dell’Italia centrale. Non sono insufficienti solo gli organici delle Forze dell’ordine – e tabelle alla mano questo aspetto è stato riconosciuto dal vice capo della Polizia che ha mostrata ampia disponibilità –, sono insufficienti anche gli organici di altri uffici. 
Più che una reazione emotiva a gravi episodi delittuosi la nostra è stata una reazione politica ad un cambiamento di fase, anche nella lettura dell’ordine pubblico».
Subito dopo il sindaco è intervenuto il prefetto Giuseppe Badalamenti, che ha fatto riferimento all'attentato di Londra: «Sono scosse le coscienze di coloro che condividono i valori di civiltà, libertà e democrazia».
Poi sull'ordine pubblico a Prato. «Bisogna fare un'analisi obiettiva e pacata per comprendere le forme di malessere della società e i caratteri con cui si manifesta. Sui tre episodi criminali, che hanno portato all'uccisione di tre persone, non c'è nessun legame.  esarei stato molto preoccupato se fossero il tassello di un disegno criminoso. Non intendo smunuirne la gravità, nè la preoccupazione che hanno suscitato, nè sostenere che fanno parte di un contesto di gravi atti delittuosi che sono avvenuti nel Paese. E' che bisogna fare una riflessione su ciò che è Prato, sulla crescita costante che ha avuto, sulle contraddizioni che presenta, sulla sua collocazione in un'area metropolitana vasta».
«Prato - ha proseguito il prefetto - non è la periferia di Firenze, ma una città che ha ormai un volto multietnico e che deve vantarsi di aver saputo avviare un processo di integrazione che forse da altri parti non si sarebbe verificao, non nelle stesse dimensioni. Il polo produttivo non ha attratto solo stranieri, ma questi hanno contribuito anche al suo tessuto produttivo. Certo tutto ciò ha comportato problemi, situazioni di marginalità, formazione di contesti più deboli per i molti clandestini. Le priorità sono due: consolidare la presenza degli immigrati regolari, contrastare la clandestiniutà. Non è solo un problema di ordine pubblico. Nessuno può chiamarsi fuori»
«Le forze dell'ordine - ha proseguito il prefetto - hanno ottenuto risultati importanti, hanno ottenuto risultati soddisfacenti, anche se è evidente che si può fare sempre meglio. Sugli organici voglio dire una parola chiara: le forze dell'ordine lavorano sodo e senza clamore al meglio delle loro risorse. Anch'io ho intrapreso iniziative per chiedere più organici, anche se poi il distacco dai parametri previsti è modesto. C'è una situazione ben più grave di carenze per uffici che svolgono importanti funzioni ispettive e di controllo. Il problema vero è un ripensamento di tutte le strutture pubbliche, un rimodellamento secondo le reali esigenze della città. Mi auguro che vi sia un forte sostegno alle Forze di polizia. E' compito di tutti garantire l'evoluzione pacifica e serena della società».        



      "
703,http://comunicati.comune.prato.it/generali/?action=dettaglio&comunicato=14200500000703,07/07/2005,19:43,"Consiglio Comunale","«Devono essere completati gli organici degli uffici dello Stato»","La seduta dedicata alla sicurezza","Votato all'unanimità un ordine del giorno, che esprime anche una netta condanna del terrorismo","La condanna del terrorismo è stato espressa all'unanimità dal Consiglio comunale di Prato, insieme ad una esame della situazione dell'ordine pubblico nella città laniera, con una richiesta di maggiori organici per forze dell'ordine e per gli uffici dell'amministrazione statale.
Si è concluso col voto unanime su un ordine del giorno il Consiglio comunale dedicato ai problemi della sicurezza. Di seguito il testo dell'ordine del giorno:
«Il Consiglio comunale di Prato esprime il proprio sdegno e il proprio sgomento per lo spaventoso attacco terroristico di Londra. Il Consiglio comunale esprime la solidarietà di tutta la città al governo e al popolo inglese, duramente colpiti da questo ennesimo atto di barbarie. Non c’è alcuna giustificazione che possa legittimare l’uso della violenza come strumento di lotta politica. Il Consiglio comunale ribadisce la più ferma condanna del terrorismo, che rappresenta uno dei più grossi ostacoli per la pace e per relazioni internazionali fondate sul riconoscimento reciproco dei popoli, delle culture, delle fedi. 
Il Consiglio comunale, riunitosi in data odierna per esaminare le questioni legate alla sicurezza, esprime la propria preoccupazione per il manifestarsi di gravi episodi delittuosi, che denotano l’insorgere di una situazione nuova per quanto concerne l’ordine pubblico nella nostra città.   
La sicurezza collettiva è un diritto inalienabile che va tutelato, quale condizione primaria e irrinunciabile per la convivenza civile.
In un momento di difficoltà delle condizioni socio-economiche del distretto, occorre evitare che l’incertezza abbia il sopravvento e che si palesino sentimenti di scoramento e di insicurezza, anche affrontando le problematiche del lavoro e del sociale.
Il Consiglio comunale riconosce che in rapporto alle dinamiche territoriali e ai processi di trasformazione della modernità, che investono in maniera massiccia la dimensione quotidiana del nostro tessuto socio-economico, anche i problemi relativi all’ordine pubblico e al controllo della legalità assumono una diversa qualità, che non può essere sottaciuta.
Il Consiglio comunale esprime piena fiducia nel lavoro delle forze dell’ordine, della magistratura, degli organi dello Stato, impegnati nel delicato compito di tutelare i valori della convivenza, che si basano sulla intangibilità della vita umana e sul riconoscimento della dignità di ogni individuo.
Proprio perché occorre una diversa consapevolezza della nuova natura del problema della sicurezza collettiva, il Consiglio comunale fa propria la richiesta di un rafforzamento degli organici delle Forze dell’ordine, la cui insufficienza rispetto alla qualità dei fenomeni è riconosciuta da più parti e dagli stessi apparati centrali del ministero dell’Interno.
Il Consiglio comunale ritiene importante che si rinsaldi ulteriormente il già positivo clima di collaborazione instauratosi, pur nel rispetto delle competenze e funzioni, fra gli Organi territoriali rappresentativi dello Stato e le istituzioni locali e auspica, al contempo, che istituzioni locali e organismi dello Stato proseguano nell’iniziativa già intrapresa verso i livelli istituzionali di governo, affinché sia rafforzata la presenza del complesso delle strutture periferiche dell’amministrazione statale, che in diverso modo contribuiscono alla salvaguardia della legalità».
"
704,http://comunicati.comune.prato.it/generali/?action=dettaglio&comunicato=14200500000704,08/07/2005,16:16,Circoscrizioni,"Nord, seduta straordinaria del consiglio circoscrizionale","Lunedì 11 luglio alle ore 21,15","All'ordine del giorno la viabilità nella zona di Villa Fiorita","E' fissata per lunedì 11 luglio, alle 21.15, presso il centro civico di via Sette Marzo 15, la seduta straordinaria del consiglio circoscrizionale Prato Nord. All'ordine del giorno le problematiche connesse alla nuova organizzazione della viabilità nella zona di Villa Fiorita. Nel corso della riunione sarà formulata anche un'ipotesi di soluzione del problema nato a seguito di una petizione di cittadini. Al dibattito potrà intervenire anche uno dei firmatari della petizione.
"
705,http://comunicati.comune.prato.it/generali/?action=dettaglio&comunicato=14200500000705,08/07/2005,16:16,Circoscrizioni,"Ovest, sportello di via Leoncavallo chiuso dall'8 agosto","Orario estivo","Sospensione del servizio dalle 13.30 alle 14.30  in tutte le altre circoscrizioni","Chiuso al pubblico dall'8 agosto al 2 settembre lo sportello polifunzionale di via Leoncavallo 35  nella circoscrizione Prato Ovest. Nel medesimo periodo anche il servizio Anagrafe del Lavoro della circoscrizione Ovest, collocato in via Leoncavallo 35,  sarà trasferito nella sede di via Isidoro Del Lungo 12 a Galciana. 
E' quanto disposto dal Coordinamento delle circoscrizioni per consentire al personale in servizio di fruire delle ferie estive. E' stato, inoltre, deciso che dall'8 agosto al 2 settembre, presso tutte le circoscrizioni comunali, dalle 13.30 alle 14.30, sarà effettuata un'ora di sospensione dei servizi al pubblico per non creare disagi all'utenza nella fascia oraria centrale della giornata e per consentire ai dipendenti in servzio di effettuare la pausa pranzo.
Un'ultima disposizione riguarda il rilascio dei tesserini venatori della circoscrizione Prsato Ovest che avverrà presso la circoscrzione Prato Centro, via dell'Accademia 42."
706,http://comunicati.comune.prato.it/generali/?action=dettaglio&comunicato=14200500000706,08/07/2005,16:16,Circoscrizioni,"Nord, disinfestazione intorno alla Biblioteca Corridoni","Martedì 12 luglio","Rimarrà chiusa la mattina, riaprirà nel pomeriggio con il solito orario 14 - 19","Martedì 12 luglio sarà effettuata la disinfestazione contro le zanzare nell'area antistante la Biblioteca Decentrata in via Corridoni 11. Pertanto la biblioteca rimmarrà chiusa al mattino e riaprirà nel pomeriggio con il solito orario 14-19. "
707,http://comunicati.comune.prato.it/generali/?action=dettaglio&comunicato=14200500000707,08/07/2005,16:15,Circoscrizioni,"Danza, opera, mercatino, musica per tutti i generi, sport e birra","L'estate nelle Circoscrizioni","Anfitatro di S.Lucia, Villa Fiorelli, Parco di Galceti, area ex Banci, giardini di via Ferraris, piazza della chiesa a Capezzana","Ancora un fine settimana denso di appuntamenti con le iniziative estive delle Circoscrizioni.
Alla Nord, sabato 9 luglio alle 21 all'anfiteatro di S.Lucia, via Fucini/via del Guado, lo spettacolo della scuola di danza contemporanea «Percorsi d'arte», mentre  alle 21,30, a Villa Fiorelli nel Parco di Galceti, l'opera di Donizetti «Elisir d'amore» a cura dell'associazione «Operaltra»; domenica 10 luglio al Parco di Galceti dalle ore 11 mercatino equo solidale e alle ore 21,30 a Villa Fiorelli il concerto Cittadino «E.Chiti» diretto da Leonardo Gabuzzini.
Continuano i concerti di Urban Park alla Circoscrizione Sud, nell'area ex Banci alle ore 21,30, con Roberto Casalino Band sabato 9, La Fiaba del Gatto Nero domenica 10 e Street Killa hip hop nite lunedì 11, sempre lunedì 11 ultimo appuntamento con «I Giardini di Babele 2005» in via Ferraris, dalle 17 alle 19 torneo di calcetto e pallavolo Under 18 a cura dell'associazione Atletic Nadir e animazione per i più piccoli a cura della Cooperativa Pane&Rose, alle ore 20 cena multietnica e alle 21 torneo di pallavolo misto organizzato dalla Lega Pallavolo Uisp Prato.
Alla Circoscrizione Ovest sabato 9 luglio alle ore 21,30 in piazza della chiesa a Capezzana «La serata dei ricordi» spettacolo di canti e musiche folkloristiche con il gruppo «I Ragazzi di ieri», infine, al circolo Arci di S.Paolo via Cilea alle ore 21, continua la «Festa della birra» che si protrarrà fino a domenica 10 luglio."
708,http://comunicati.comune.prato.it/generali/?action=dettaglio&comunicato=14200500000708,08/07/2005,16:59,"Consiglio Comunale","«Immigrazione non è sinonimo di criminalità»","Il dibattito della seduta straordinaria sulla sicurezza","Unanimemente d'accordo i capigruppo nell'esprimere la richiesta di adeguare gli uffici preposti al controllo","Rafforzare gli organici delle Forze dell’ordine e la  presenza delle strutture periferiche dello Stato per salvaguardare la legalità e la sicurezza. E' stata questa la richiesta che il Consiglio comunale ha espresso ieri unanimemente nella seduta straordinaria dedicata alle questioni della sicurezza. Uno dei punti maggiormente affrontati, nel dibattito aperto dal sindaco e dal prefetto Giuseppe Badalamenti, è stato quello relativo all'immigrazione, con il capogruppo di Rifondazione comunista Leonardo Becheri che ha messo in guardia sul pericolo di stabilire un'eguaglianza tra immigrazione e criminalità. Per Becheri è necessario invece «invertire la rotta per quanto riguarda la partecipazione da parte di tutti i cittadini, perchè in una città in crisi non si possono fare certe scelte nelle stanze segrete, ma aumentare invece gli spazi dedicati alla socialità». La stessa necessità di partecipazione è stata sottolineata anche da Mauro Vannoni di Sinistra per Prato viva, che l'ha indicata come ricetta contro una città in crisi «che sta soffrendo di solitudine e in cui si cementifica troppo e non si pensa alla cultura e al futuro dei giovani». 
Il consigliere Massimo Taiti della lista Taiti-Nuovo Psi, si è invece chiesto che fine abbia fatto «il pacchetto sicurezza elaborato dalla giunta nella scorsa legislatura, di cui invece non si è saputo più niente, nonostante si prevedessse l'assicurazione contro i danni da furto, le colonnine Sos, che ci sono ma non si sa se sono utilizzate, e altro ancora».    
Luca Roti, capogruppo della Margherita, ha messo in risalto «che i governi nazionali, anche in relazione ai temi della sicurezza, non hanno compreso le reali dimensioni sociali ed economiche della nostra realtà. Prato non merita la considerazione che gli è rivolta dal governo».   
Per Aurelio Donzella dell'Italia dei valori è necessario garantire uguali diritti ed uguali doveri ad immigrati ed autoctoni per non aprire la strada al razzismo. A questo riguardo è intervenuto Fulvio Ponzuoli di An, che ha assunto una posizione più radicale: «L'Amministrazione comunale dovrebbe chiedere scusa alla città per l'incapacità che ha dimostrato nel governare certi fenomeni e nell' affermare la sicurezza a Prato, che già anni fa era stata classificata tra le città meno sicure d'Italia. La situazione ora è drammatica e non può bastare andare a piangere dal Governo per avere più Forze dell'ordine». 
Decisa la reazione della maggioranza ulivista all'intervento di Ponzuoli: «La recrudescenza di delitti efferati può indurre a fare la facile equazione immigrazione uguale criminalità, come diceva Becheri, ma dobbiamo rifiutare quest'assioma: - ha affermato Moreno Zazzeri dei Comunisti italiani - per capire le radici di un fenomeno così complesso e difficile bisogna invece scavare in profondità fino ai caratteri della globalizzazione capitalistica che lo alimentano. Prato come distretto tessile più grande d'Europa è fortemente attrattiva e riguardo alla rescita delle imprese straniere bisogna chiedersi come si sono sviluppate? Per conto di chi hanno lavorato? A chi hanno fatto comodo? Questa condizione di sfruttamento e ricatto è oggi nel nostro ordinamento legislativo e si chiama legge Bossi-Fini. Condivido quindi in pieno il richiamo del nostro sindaco all'austerità di berlingueriana memoria nella gestione della cosa pubblica, per interrogarci sul divario tra il nord e il sud del mondo».
«Prato è sempre stata definita una città accogliente, che attuava con successo politiche d'integrazione soprattutto attraverso il lavoro - ha risposto Gerardina Cardillo, capogruppo dei Ds - E' stato fatto molto in questi anni per garantire la civile convivenza di etnie diverse nello stesso territorio, un esempio è la videosorveglianza del centro e la collaborazione di istiruzioni e Forze dell'ordine nel Comitato per la sicurezza, ma le cose sono cambiate ultimamente instaurando un clima di insicurezza: a questo tutti i gruppi consiliari dovrebberro rispondere con responsabilità facendo fronte comune e avanzando una richiesta unica di maggiori risorse e più attenzione per Prato nell'interesse di tutta la collettività». 
Anche Goffredo Borchi, capogruppo di Forza Italia ha concordato sulla necessità di stare su un'unica barricata contro la criminalità e ha fatto per questo un appello a tutte le forze politiche e ai rappresentanti dello Stato presenti ieri in Consiglio: «E' giunto il momento di assumersi la responsabilità di questa città per non dimenticare cosa è stata e cosa potrà ancora dare: i fatti accaduti sono crudi e tragici, ma biosogna avere la capacità di governarli. Bisogna però stare uniti, perchè Prato non ce la può fare da sola, a causa di una crisi economica che può provocare saldature con la criminalità e facili manovalanze». 
Il capogruppo di An Maurizio Bettazzie ha sostenuto la trasversalità del pensiero in materia di sicurezza che va al di là degli schieramenti politici: «Il nostro sarà un impegno sinergico al fianco delle Forze dell'ordine, delle istituzioni e della magistratura per fermare la criminalità ed aumentare la sicurezza di tutta la collettività. Completare e rendere adeguati gli organici degli uffici, soprattutto quelli con funzioni ispettive e di controllo, è probabilmente più utile ed importante di avere 3 o 4 carabinieri in più, perchè così si previene la nascita della criminalità». Al termine degli interventi dei capigruppo l'ordine del giorno sulla sicurezza è stato approvato all'unanimità con 30 voti favorevoli».
"
709,http://comunicati.comune.prato.it/generali/?action=dettaglio&comunicato=14200500000709,08/07/2005,15:39,"Opere pubbliche","Sottopasso di via Paronese, al via la gara d'appalto","Si terrà il 14 luglio in Comune","Le offerte delle imprese interessate dovranno pervenire al Protocollo entro il 12 luglio","Scade il 12 luglio alle 13.00 il termine per presentare le offerte per il bando di gara d'appalto per la realizzazione del sottopasso tra via Paronese, via Baciacavallo e via Roma: l'importo complessivo dei lavori è di 1. 836.503, 41 euro Iva esclusa di cui 1.803.003 euro a base d'appalto e soggetti a ribasso d'asta e 33.500 per oneri relativi alla sicurezza. La consegna dei lavori dovrà avvenire entro 120 giorni dalla consegna del cantiere. Le imprese interesate dovranno far pervenire le proprie offerte entro le 13.00 del 12 luglio all'Ufficio Protocollo generale del Comune di piazza del Pesce 9 con tutta la documentazione richiesta e in plico chiuso e sigillato. La gara si terrà il 14 luglio in Comune. Il testo del bando e l'autocertificazione che dovrà essere allegata all'offerta è scaricabile dal sito del Comune www.comune.prato.it/servcom/gare."
710,http://comunicati.comune.prato.it/generali/?action=dettaglio&comunicato=14200500000710,11/07/2005,15:36,Ambiente,"Prato il Comune più 'riciclone' di carta e cartone","Il premio di Legambiente per la raccolta differenziata","Nel 2004 sono state raccolte da Asm oltre 24.565 tonnellate di materiali a base di cellulosica","Prato è in cima al podio nel centro Italia per la raccolta differenziata di carta e cartone: il Comune laniero ha infatti ottenuto il primato per questa categoria nell'11a edizione del premio per i 'Comuni ricicloni', istituito da Legambiente con il patrocinio del Ministero dell'Ambiente. La premiazione della manifestazione si è tenuta giovedì scorso 7 luglio a Roma: con una quantità di carta e cartone recuperati di 24.565 tonnellate nel 2004, Prato si è aggiudicata il primo posto per il centro Italia distinguendosi anche per la qualità del prodotto, che la giuria e il Consorzio nazionale di recupero e riciclo degli imballaggi a base cellulosica ha definito eccellente anche grazie alla gestione di Asm, riconosciuta come azienda leader nel settore sia a livello regionale che nazionale e con 'un servizio di raccolta e smaltimento rifiuti che si è andato sempre più affinandosi sia per la programmazione che per i metodi'.
Un altro riconoscimento è stato ottenuto per la stessa area dal Comune di Montemurlo, arrivato primo per la raccolta differenziata del legno e imballaggi in questo materiale con oltre 707 tonnelate riciclate. Nella classifica dei capoluoghi di provincia del centro che hanno effettuato la miglior raccolta differenziata Prato è arrivata settima con il 34,4% dei rifiuti riciclati, mentre ai primi tre posti sono arrivate Siena, al primo posto, Pisa e Lucca. I dati  relativi agli altri materiali raccolti e riciclati nel 2004 indicano 3064 tonnellate per il vetro, 3601 per la plastica, 1557 per il metallo, 2883 per l'organoco, 1660 per il verde, 4833 per il legno, 68 tonnellate di pile e farmaci, 2624 di materiali tessili, 555 di pneumatici e 496 di elettrodomestici: «Prato si è dimostrata uno dei capoluoghi del centro Italia con le gestioni più virtuose sia della gestione dei rifiuti che della raccolta differenziata - ha commentato l'assessore all'Ambiente Camilla Curcio - I risultati raggiunti sono il frutto del grande lavoro svolto da Asm e dal Comune anche per sensibilizzare i cittadini verso la questione dei rifiuti e l'importanza di riciclare. Adesso è importante continuare su questa strada per migliorare ulteriormente i traguardi raggiunti su carta e cartone e migliorare quelli relativi alla frazione organica dei rifiuti e alla grande distribuzione: un anello fondamentale nella buona gestione dei rifiuti è l'opera di sensibilizzazione e informazione che continueremo a portare avanti e a rafforzare con Asm per non abbassare la guardia». "
711,http://comunicati.comune.prato.it/generali/?action=dettaglio&comunicato=14200500000711,08/07/2005,16:23,Mobilità,"Modifiche ma la Lam rossa funziona","Vertice in Comune convocato dal sindaco","Esaminati i nodi problemetici emersi dalla prima settimana di servizio della nuova linea","I percorsi della Lam rossa e il conseguente impatto sulla circolazione, l'esame delle siituazioni più critiche da un punto di vista del traffico (l'asse viale Veneto-ponte alla Vittoria-piazza Stazione; il ponte Datini con la rotonda all'intersezione di viale Galilei), tutta la viabilità relativa a via Bologna-piazza Ciardi-via Cavallotti-p.zza Mercatale; le fermate soppresse per effetto della riorganizzazione delle linee tradizionali, dopo la 'rivluzione' apportata al trasporto pubblico; eventuali nuove tratte della Lam rossa, per servire centri di cura.
Un check-up completo delle questioni emerse dopo la prima settimana di funzionamento della nuova linea Lam, voluto dal sindaco Marco Romagnoli, che stamani nel proprio ufficio in Palazzo comunale ha convocato un vero e proprio summit.
Attorno al tavolo, insieme al primo cittadino, il vice sindaco Roberto Bencini, l'assessore alla Mobilità Massimo Carlesi, il suo collega allo Sviluppo economico Fabio Giovagnoli, i vertici di Cap, il presidente Giuseppe Gori e il direttore Alberto Banci, il vice comandante della Polizia municipale Andrea Pasquinelli, i tecnici dell'Ufficio traffico del Comune.
Un paio d'ore circa di riunione per dare mandato agli stessi uffici tecnici di preparare sull'insieme delle questioni affrontate una proposta, da riesaminare nel giro di una decina di giorni, per farla poi diventare operativa, con le modifiche che si ritengono necessarie, per rendere ancora più scorrevoli i percorsi dei bus Lam, senza appesantire il resto della circolazione.
Del resto il sindaco, nell'introdurre la riunione, è stato chiaro: «Si ha l'impressione che il Comune agisca per penalizzare il traffco privato. Non è così. Siamo invece preoccupati per la crescita esponenziale di auto sulle strade cittadine. Il rischio è che, in un futuro non lontano, la circolazione si blocchi. Per questo c'è bisogno di dare delle alternative, con un trasporto pubblico efficiente».
Ma il sindaco ha chiesto anche ai tecnici, e a Cap, di mettere al più presto a punto ipotesi che consentano di individuare soluzioni ai problemi che sono emersi dalle verifiche di questa prima settimana, fermo restando che l'idea di linee ad alta mobilità resta un caposaldo nelle politiche per la mobilità, e che la linea rossa, in questi cinque giorni di servizio, ha già ottenuto buoni risultati, in termini di rispetto delle frequenze delle corse e di passeggeri.
Il vertice, infatti, ha preso le mosse dal presupposto che si tratta eventualmente di inserire novità per dipanare i 'nodi critici' emersi, anche rispetto ai problemi sollevati dai cittadini per quanto concerne viabilità e linee riorganizzate, ma che l'operazione avviata con le linee blu e verde, e proseguita ora con la rossa, costituisce il dato acquisito di interventi per valorizzare il trasporto pubblico.    "
712,http://comunicati.comune.prato.it/generali/?action=dettaglio&comunicato=14200500000712,08/07/2005,17:44,Finanze,"Su Cd il Bilancio 2004 del Comune","E' la prima volta che si ricorre al supporto tecnologico","L'anno scorso attivati investimenti per 95 milioni di euro, L'avanzo di amministrazione supera gli 11 milioni","E' tutto su Cd il consuntivo 2004 del Bilancio del Comune, corredato di tutte le parti contabili. E' la prima che ci si avvale del supporto tecnologico per offrire ai consiglieri comunali cifre e numeri che definiscono il quadro finanziario del Comune, relativo allo scorso anno.
Due le ragioni che hanno indotto a rivolgersi al Cd: la prima per risparmiare sul materiale cartaceo e per non distribuire quei massicci libri in cui solitamente si sostanzia il Bilancio; la seconda per dare uno strumento più facilmente consultabile.
Quanto alle cifre il Bilancio 2004 si è chiuso con un avanzo di amministrazione di 11 milioni e 233 mila euro, in gran parte dovuti ai cosiddetti fondi vincolanti (8 milioni e 552 mila euro) derivanti da proventi della legge 10,proventi Peep, alienazione beni. Il rimanente, 2 milioni e 573 mila euro, deriva da economie realizzate dal Comune sui mutui contratti.
L'avanzo sarà impiegato per 5 milioni di euro di rimesse di mutui alla Cassa Depositi e Prestiti, secondo il piano di rientro stipulato a metà 2004 dal Comune con la banca degli Enti locali. Più di 2 milioni di euro saranno utilizzati per i debiti fuori bilancio, mentre i tre milioni che rimangono saranno utilizzati per gli investimenti.
A proposito di questi ultimi le spese in conto capitale, attivate nel 2004, hanno sfiorato i 100 milioni di euro, attestandosi a 95 milioni di euro."
713,http://comunicati.comune.prato.it/generali/?action=dettaglio&comunicato=14200500000713,08/07/2005,18:20,Cultura,"Le congratulazioni del sindaco a Nesi","Per il secondo posto al premio 'Strega'",,"Il sindaco ha inviato un telegramma per congrutarlarsi con lo scrittore Edoardo Nesi, che col suo libro «L'età dell'oro», uno spaccato narrativo sulla nostra città, si è classificato al secondo posto al premio letterario 'Strega'. Nel telegramma il sindaco esprime a Nesi le sue «più sincere felicitazioni per i suoi successi letterari, che onorano Prato».  "
714,http://comunicati.comune.prato.it/generali/?action=dettaglio&comunicato=14200500000714,09/07/2005,16:32,Tributi,"Tosap, riaperti i termini delle domande","Ipotesi di delibera martedì in giunta","Il provvedimento riguarda gli esercizi pubblici del centro città fino all'anno scorso esentati dal pagamento","La possibilità di ripresentare le domande, già avanzate all'inizio dell'anno, con conseguente 'esposizione' di tavolini al di fuori dei loro esercizi; e insieme la possibilità di una doppia opzione: scegliere fra il calcolo giornaliero stagionale oppure avvalersi del conteggio su base annua. E' questa l'ipotesi di delibera sulla Tosap, che sarà portata con ogni probablità nella giunta di martedì pomeriggio, per poi essere discussa con le associazioni dei commercianti.
Il provvedimento interessa solo gli esercizi pubblici del centro storico, fino allo scorso anno esentati dal pagamento della Tosap e che da quest'anno non lo sono più, poichè l'imposta è obbligatoria, in base alla normativa nazionale. 
A motivare l'ipotesi di delibera il fatto che il nuovo regolamento per la Tosap, con l'estensione anche al centro città, è stato approvato dopo la presentazione, avvenuta ad inizio anno, delle richieste. In buona sostanza il Comune concederebbe ai pubblici esercizi, che si sono 'allargati' all'esterno, la possibilità di ripresentare le domande e di parametrarle sull'effettivo spazio occupato o che s'intende occupare.
In più l'ipotesi di delibera, i cui dettagli sono ancora in corso di definizione da parte degli uffici, accorderebbe ai pubblici esercizi coi tavolini all'aperto, come avviene già per gli altri al di fuori del perimetro delle mura cittadine, la possibilità di scegliere fra due opzioni di canone: su base giornaliera e stagionale oppure su base annua, con un allegerimento e un minor costo dell'imposta in quest'ultimo caso.
Inoltre i proventi che saranno ricavati dal pagamento della Tosap da parte dei pubblici esercizi del centro storico torneranno al centro storico, perchè confluiranno in un fondo per il sostegno delle attività nella parte antica della città.
L'operazione, così congegnata, andrà martedì prossimo in giunta, per poi essere oggetto di un tavolo di discussione con le associazione dei commercianti, che avevano sollevato non pochi dubbi sull'estensione dell'imposta anche agli esercizi del centro città.  "
715,http://comunicati.comune.prato.it/generali/?action=dettaglio&comunicato=14200500000715,11/07/2005,15:23,Circoscrizioni,"Sud, la presidente Luisa Peris ringrazia tutti i partecipanti","La Commemorazione delle vittime del bombardamento di Tavola","La cerimonia si è svolta venerdì 8 luglio","Venerdì 8 luglio alle ore 12 in piazza dei Caduti a Tavola si è svolta la commemorazione, a cura della Circoscrizione Sud, dei civili morti sotto il bombardamento durante la II guerra mondiale. 
La Circoscrizione Sud al termine della cerimonia ha ricevuto in dono dalla figlia di una delle vittime di quel bombardamento (una giovane donna in attesa di un bambino, morta nel momento che più di ogni altro allude simbolicamente alla vita) una gigantografia riproducente i volti dei civili morti durante il bombardamenot.
La presidente della Circoscrizione Sud, Luisa Peris, ringrazia quanti sono convenuti per onorare la memoria dei civili caduti in quel tragico evento ed in particolare la sig.ra Tamara Emanuela Gradi, l’assessore alla Cultura del Comune Prato, l’assessore alle Politiche della Pace della Provincia di Prato, il Comune di Campi Bisenzio, il Prefetto, la Polizia di Stato, i Carabinieri, la parrocchia di Tavola, i Vigili del Fuoco, i Vigili Urbani, l’Associazione Nazionale Partigiani d’Italia, l’Associazione Nazionale Combattenti, Reduci e d’Arma, l’Associazione Nazionale Autieri d’Italia, l’Associazione Nastro Azzurro (Decorati ai Valori Militari), i Bersaglieri, gli Alpini, il Genio Civile e tutti i cittadini presenti alla commemorazione."
716,http://comunicati.comune.prato.it/generali/?action=dettaglio&comunicato=14200500000716,11/07/2005,15:23,Circoscrizioni,"Nord, si riunisce il consiglio","Mercoledì 13 luglio alle ore 21,15","Al Centro Civico, via Sette Marzo, 15","Mercoledì 13 luglio alle ore 21,15 al Centro Civico di via Sette Marzo n° 15, si riunisce il consiglio della Circoscrizione Nord.
All'ordine del giorno una mozione della consigliera Eleonora Catelani inerente problemi di segnaletica stradale e regolazione della velocità in via S.Martino per Galceti e zone limitrofe; il parere sul regolamento per la concessione degli impianti sportivi comunali; il parere sul riassetto viario della via di Cantagallo e della piazza di Villa Fiorita;la presa d’atto delle dimissioni di un membro esterno della Commissione Consiliare “Servizi Sociali e Politiche Giovanili “ e nomina di un nuovo componente esterno; infine la concessione di patrocinio alle richieste pervenute alla Circoscrizione. "
717,http://comunicati.comune.prato.it/generali/?action=dettaglio&comunicato=14200500000717,11/07/2005,15:23,Circoscrizioni,"Teatro in periferia, Viaccia e Galciana in festa,  rock e jazz","L'estate nelle Circoscrizioni","Scuola Lippi via Corridoni, via Albertesca a Iolo, area ex Banci, centro storico di Galciana, stadio di VIaccia e giardini della Passerella","Ancora appuntamenti con l'estate delle Circoscrizioni per domani martedì 12 luglio. Alla Nord, alle ore 21,15 nel giardino della scuola media Lippi, via Corridoni 11, per la rassegna di teatro in vernacolo è di scena l'associazione culturale e teatrale «Il Chiodo Fisso» che propone lo spettacolo «La Bottega di Sghio». Ancora teatro alla Sud, al Teatro di Periferia invia Albertesca a Iolo alle ore 21,30, la Compagnia teatrale Fuori scena presenta «La zona tranquilla» tre atti brillanti in vernacolo fiorentino di E.Caglieri, sempre alle 21,30 Urban Park, all'area ex Banci, con il concerto Glam Rock Nite. Alla Ovest, come tutti i martedì di luglio, dalle ore 21 «Galciana sotto le stelle» serata di musica, giochi, shopping e itinerari gastronomici nelle vie del centro storico, mentre al campo sportivo di Viaccia continuano, per tutto il mese di luglio, le «Serate al chiaro di luna» organizzate dal circolo Arci La Libertà di Viaccia. Infine alla Centro, ai giardini della Passerella, alle ore 20 il gruppo Green Quartet e alle 21,30 musiche multietniche con Camillo Cromo. 
"
718,http://comunicati.comune.prato.it/generali/?action=dettaglio&comunicato=14200500000718,11/07/2005,15:38,Circoscrizioni,"'L'aperilibro', letture all'aperto sorseggiando un aperitivo","Ogni giovedì di luglio alla biblioteca di Galciana","Il prossimo incontro sarà dedicato alla letteratura comica","Leggere un romanzo, un racconto o narrativa comica, d'amore di guerra sorseggiando un fresco aperitivo all'aperto: tutto questo è 'L'aperilibro' della biblioteca comunale di Galciana, che si tiene ogni giovedì di luglio nel giardini di via Isidoro del Lungo 12 dalle 18.30 alle 20 con l'organizzazione della Circoscrizione ovest. Le letture ad alta voce sono tratte da romanzi e racconti di autori contemporanei e non solo, con una scelta che spazia dalla narrativa d'amore a quella sulla guerra, dalla letteratura comica a quella dedicata ai piaceri epicurei. La seconda serata di giovedì 14 luglio è dedicata al comico: il programma, dal titolo, 'Il comico e il mondo: una risata vi seppellirà', prevede letture eseguite da Giacomo Gosti tratte dal Paradiso degli Orchi di Daniel Pennac e da Bar Sport di Stefano Benni.
Protagonisti delle letture di giovedì 21 luglio invece gli scrittori dell'America Latina. Ricreando atmosfere sudamericane, Giacomo Gosti e Monica Amadori leggeranno brani da Il vecchio che leggeva romanzi d'amore di Luis Sepùlveda, da Gabriela di Jorge Amado e da Afrodita di Isabelle Allende, con un'incursione sulle Ricette erotiche di Manuel Vàzquez Montalbàn.
L'iniziativa si inserisce nel programma 'Estate all'Ovest' ed è promossa dalla Circoscrizione Ovest e dalla Biblioteca della Circoscrizione Ovest, in collaborazione con la Biblioteca comunale Lazzerini. Le letture sono curate dalla cooperativa 'Compagnia di Linus'.
L'orario estivo di apertura è lunedì 16-20; dal martedì al venerdì 9.30-12 e 16-20; sabato 8.30-12.30. Per informazioni tel. 0574/817241.

 "
719,http://comunicati.comune.prato.it/generali/?action=dettaglio&comunicato=14200500000719,11/07/2005,15:59,"Piano stategico","Fuksas: «Un nuovo modo di fare economia»","Presentato il master plan dell'area ex Banci","Il noto architetto ha ridisegnato un'area di 30 ettari, con una struttura centrale destinata a spazio espositivo","“Un progetto molto ambizioso che può diventare un modello di riflessione su che cosa vuol dire oggi fare innovazione”. Il grande architetto Massimiliano Fuksas ha presentato così, questa mattina in Palazzo Comunale, il masterplan dell’area ex Banci. Numeroso il pubblico composto da tutte le categorie economiche politiche e sociali della città e non solo.
Ingegneri, architetti, commercialisti, comitati cittadini, imprenditori, associazioni di categoria, rappresentanti delle pubbliche amministrazioni: il  numeroso  pubblico che ha ‘accolto’ Massimiliano Fuksas questa mattina nel salone consiliare di palazzo comunale a Prato conforma la volontà della città, in  tutte le sue componenti, di guardare al futuro con progetti a lungo termine, di ridisegnare la città e inserirla in un contesto che vada ben oltre i confini non solo regionali ma anche nazionali, di ripensare a una strategia di sviluppo che abbia come parola d’ordine l’innovazione.
Questa  anche l’idea di partenza da cui è nato il masterplan, oggi presentato per la prima volta, secondo Massimiliano Fuksas, il noto architetto  incaricato da Consiag di disegnare un’area di 30 ettari di cui 18 di proprietà della multiutility pratese. “Questo è un progetto molto ambizioso – ha spiegato Fuksas - potevamo prendere l’area e costruirci appartamenti, come spesso accade, invece abbiamo scelto  di sperimentare, innovare; credo che  questo progetto – anzi lo chiamerei strategia di sviluppo dell’innovazione a Prato - si possa considerare un nuovo modo di fare economia. In questa area infatti sono compresi spazi per esporre cosa fa la città, per accogliere i turisti e per recuperare, trasformandolo in uno spazio per eventi, edifici storici”.
“Ci  vorrà tempo per realizzare il progetto e non è detto che tutto diventi esecutivo – ha esordito il sindaco di Prato Marco Romagnoli – una cosa è certa: oggi presentiamo un masterplan che darà il via a un percorso, a una discussione che vogliamo aprire con la città, tutta, per parlare del futuro di  Prato. E dobbiamo farlo oggi, che ci sono le condizioni e i tempi per farlo”.
Paolo Abati, presidente  di Consiag ha ribadito il ruolo primario dell’azienda che, in materia di sviluppo del distretto ha fatto già scelte precise: “questo passaggio virtuale del masterplan al Comune di Prato conferma la volontà di Consiag di legare le sue prospettive di sviluppo a quelle della  città. Abbiamo aspettato anni prima di scegliere quale fosse l’utilizzo migliore dell’area ex Banci di nostra proprietà: oggi siamo orgogliosi di consegnare a Prato questa ‘idea’ di come potrebbe essere il futuro  della  città. Ora  tocca a Prato crederci fino in fondo e portare avanti, discutendone, il progetto”.

IL PROGETTO
L'area ex Banci, a ridosso della Declassata e vicino al casello di Prato est della A11, è destinata nelle intenzioni del Comune a trasformarsi in un centro espositivo-congressuale. E' qualcosa di più di un'ipotesi, dato che la Regione che ha già accordato un finanziamento di 10 milioni di euro (e altri 10 sono quelli del Comune), per un intervento che nella sua parte pubblica (centro espositivo-congressuale e parco) è stimato in 40 milioni di euro. 
Lo studio è sviluppato su un'area di 30 ettari, di cerniera fra la città storica e i nuovi ampliamenti residenziali delle Badie e del Macrolotto, a sud della via Leonardo da Vinci (Declassata). Sull'area al momento insistono manufatti industriali dell'ex fabbrica tessile Banci. Al di fuori della proprietà di Consiag, ma inclusa nell'area del progetto, si trovano gli edifici dell'ex fonderia Bigagli, tra cui un fabbricato di rilevanza tecnica e storica, che dovrebbe ospitare la collezione del museo d'arte contemporanea 'L. Pecci'. 
Il nuovo assetto urbano deve trovare una sua prospettiva futura con interventi che ne liberino le potenzialità economiche e produttive. In quest'ottica si inserisce l'esigenza di realizzare una 'Piattaforma di servizi' integrata con la realizzazione di un importante centro congressuale espositivo ed un hotel di elevati standard ricettivi.
La 'Piattaforma dei servizi' è intesa come un centro terziario e di commercio che ospiti sinergicamente i centri di eccellenza del know how produttivo e gestionale, che Prato ha acquisito e di cui detiene un primato. 
L'intervento predispone così un centro servizi aperto ad una scala interregionale e nazionale, inserito in un contesto urbano connesso con la realtà cittadina: il progetto mira a ricomporre la frattura costituita dalla Declassata e dall'impianto industriale Banci. La progettazione prevede un grande parco pubblico di 8 ettari, vicino al quartiere delle Badie, un asse centrale con giardini per 6 ettari di superficie, oltre ad un'ottima dotazione di parcheggi, in parte interrati e in parte in superficie.  
Il centro espositivo-congressuale, unitamente alle due 'torri' dell'hotel di circa 60 metri (che fa parte però degli interventi da realizzare da parte di privati), costituisce il cuore dell'intervento. Il centro si sviluppa su una superficie di 13mila mq espositivi, più 5mila di servizi. Il centro è costituito da un piano rialzato, tale da formare un'ampia piazza coperta adatta a manifestazioni pubbliche.
I centro sarà predisposto per un uso flessibile, con ridotti costi di allestimento e di gestione. La sua ampia superficie interna, con una altezza variabile da 15 a 25 metri, potrà essere facilmente impiegata per fiere, mostre, congressi o concerti.
Le due 'torri' dell'hotel, 8000 mq di superficie, ospiteranno un albergo a media soglia ed uno ad alta soglia per soddisfare le diverse esigenze commerciali.
La viabilità sarà facilitata con la creazione di un nuovo asse stradale che, sviluppandosi parallelamente alla Declassata, smaltirà i flussi principali, diminuendo il carico su via Ferraris, che diventerà l'asse di servizio del quartiere residenziale delle Badie.
L'accessibilità all'area sarà garantita dalla Declassata, in virtù anche dei propositi del Comune di completarne il raddoppio e di realizzare una complanare. Il progetto, per facilitare l'integrazione con il verde pubblico, previsto a nord, e favorire il collegamento pedonale con la città storica, prevede il parziale interramento della Declassata scavalcata da un ponte verde e alberato.    
                

"
720,http://comunicati.comune.prato.it/generali/?action=dettaglio&comunicato=14200500000720,11/07/2005,15:57,Immigrazione,"In rete la guida per gli immigrati in inglese e francese","Sarà tradotta in cinque lingue delle principali etnie","Contiene tutte le informazioni su permesso e carta di soggiorno, ricongiungimento familiare, residenza, lavoro e molto altro","E' consultabile in rete sul sito del Comune la traduzione in inglese e francese della Guida pratica per cittadine e cittadini migranti, il settimo numero dei Quaderni utili dell'Urp multiente realizzato l'anno scorso in collaborazione con l'assessorato alla Città Multietnica e Multiculturale e il Centro Ricerche e Servizi per l'Immigrazione. Si tratta di un vademecum tascabile contenente informazioni sui diritti e le opportunità delle cittadine e dei cittadini migranti, oltre ad essere una bussola per orientarsi nella selva legislativa sull'immigrazione per tutti i cittadini italiani che entrano sempre più spesso in contatto con questo fenomeno. Gli argomenti trattati cercano di dare una risposta alle domande più frequenti in tema di ingresso, soggiorno, lavoro, salute e istruzione partendo da orientamento e consulenza, permesso e carta di soggiorno e arrivando alla residenza e alla carta d'identità, la richiesta di ricongiungimento familiare, di codice fiscale e parlando anche di lavoro, formazione, sanità, matrimonio e cittadinanza. La guida sarà tradotta anche in arabo, cinese e albanese, lingue delle principali etnie presenti a Prato.


"
721,http://comunicati.comune.prato.it/generali/?action=dettaglio&comunicato=14200500000721,12/07/2005,16:15,Circoscrizioni,"Est, spettacolo di musica e parola ispirato a De Andrè","Giovedì 14 luglio ore 21.30 nello spazio polivalente Don Milani","Ingresso gratuito","Giovedì 14 luglio, alle 21.30, nello spazio polivalente “Don L. Milani” della Circoscrizione Prato Est (viale A. De Gasperi) va in scena lo spettacolo di musica e parola  '...e ricordi tanti e nemmeno un rimpianto' con il gruppo 'Sursum Corda' composto da Lorenzo Gori (violino), Angela Caputo (chitarra), Giuseppe Gori (chitarra).
Ospiti della serata Goffredo Gori (voce recitante), Alessandro Petruccelli (cantante baritono) e Alessandro Bolognesi (tastiera).
“E ricordi tanti e nemmeno un rimpianto”  è un  verso di Fabrizio De Andrè.  Durante lo spettacolo i frammenti dalla poesia di Fabrizio De Andrè  si mescolano a brani scelti del repertorio classico eppure popolare. Lampi di melodia della canzone tradizionale italiana si sciolgono nella musica da film di Rota e Morricone. Lo spettacolo musicale è, comunque,  intrecciato con la parola parlata: un ascolto di musica in versione acustica senza l’artificiosità snaturante dell’elettronica.
L'ingresso è libero e gratuito. Per informazioni: tel. 0574/527025 













"
722,http://comunicati.comune.prato.it/generali/?action=dettaglio&comunicato=14200500000722,12/07/2005,15:59,Circoscrizioni,"Gli appuntamenti estivi nei Quartieri","I programmi per domani e giovedì",,"Teatro, musica, libri e molto altro negli appuntamenti estivi proposti dalle Circoscrizioni comunali per domani: la Circoscrizione nord presenta domani alle 21.00 per gli Incontri con gli autori a Villa Fiorelli nel Parco di Galceti Silvana Santi Montini che parlerà de 'Il mulino di Fognano'. Nella Circoscrizione sud domani sera per il Giardino di Babele nell'area verde di via Ferraris Le clan Banlieu, dj Dark nite, mentre giovedì' i Dilatazione, ska punk reggae. Per il Teatro di periferia in via Albertesca a Iolo ci sarà domani 'Io ci provo e tu?', brani celebri del teatro contemporaneo dell'associazione culturale Nuova Colmena, regia di Lorella Paola Betti ed Antonella Bretti. Giovedì 14 invece 'Un viaggio tra jazz e flamenco', di Francesco Moruzzi per il Progetto Moro."
723,http://comunicati.comune.prato.it/generali/?action=dettaglio&comunicato=14200500000723,12/07/2005,18:47,Giunta,"Tosap, ridefiniti i criteri d'applicazione","Un provvedimento per gli esercizi del centro storico","L'assessore allo Sviluppo economico Giovagnoli domani presenta la proposta alle associazioni dei commercianti","Il pagamento è stagionale o annuo, ma chi farà richiesta per occupare il suolo pubblico davanti al proprio esercizio per dodici mesi, potrà contare su una consistente riduzione del carico della Tosap. Lo ha deciso la giunta nella odierna seduta pomeridiana, che ha ridefinito l'applicazione del nuovo regolamnto per quanto concerne i locali pubblici nel centro storico. La proposta sarà presentata domani mattina, mercoledì 13 luglio, dall'assessore allo Sviluppo economico Fabio Giovagnoli alle associazioni dei commercianti, Confesercenti e Unione, che sono state invitate ad una riunione, cui prenderanno parte anche il vice sindaco e assessore alle Finanze Roberto Bencini e l'assessore al Centro storico Andrea Frattani.
Il provvedimento di applicazione della Tosap, l'imposta sul suolo pubblico, interessa gli esercizi commerciali del centro città, che non sono più esentati dal pagamento della tassa, obbligatoria per legge, in base al nuovo regolamento approvato a metà anno.
E proprio questa circostanza ha indotto la giunta a consentire agli stessi esercizi di ripresentare le domande, per correggerle o per calibrarle meglio, già avanzate all'inizio dell'anno. In pratica si permette a chi opera nel centro città di adeguarsi alla nuova condinzione, che non prevede più l'esenzione, intervenuta in un secondo momento rispetto alle richieste avanzate, proprio a causa della differenza temporale tra le stesse e la definizione del nuovo regolamento.
In più gli stessi esercenti potranno avvalersi delle opzioni previste dal regime Tosap, con le domande che possono essere presentare per un periodo o per l'intero anno. Con una diversità: se la richiesta per i tavolini all'aperto è stagionale il canone è calcolato su base giornaliera, se invece la domanda è per l'intero anno cambia la base di calcolo e il risparmio è sostanziale, con l'imposta che può anche dimezzarsi.
Ma il provvedimento della giunta, che ovviamente non riguarda gli esercizi al di fuori dellle mura, che già pagavano la Tosap, va oltre: il gettito ricavato dall'estensione dell'imposta ai locali pubblici del centro storico confluirà in un fondo che sarà gestito per interventi di valorizzaazione della parte antica della città.
I criteri per la gestione del fondo non sono stati definiti nel provvedimento odierno della giunta, e  saranno oggetto anche di un successivo confronto con le associazioni dei commercianti. 
  "
724,http://comunicati.comune.prato.it/generali/?action=dettaglio&comunicato=14200500000724,13/07/2005,15:15,"Opere pubbliche","Prato città curata, interventi per 2 milioni di euro","Approvati dalla giunta i progetti esecutivi","Nuovi marciapiedi,  lampioni , riasfaltature e abbattimento delle barriere architettoniche nelle cinque Circoscrizioni","Prosegue il programma di Prato città curata, gestita dall'assessore alle Opere pubbliche Enrico Giardi, con interventi disseminati in tutte le cinque Circoscrizioni comunali per rendere più sicure le strade, abbattere le barriere architettoniche e rendere la città più vivibile sia per gli automobilisti che per i pedoni: ieri la giunta ha approvato i cinque progetti esecutivi relativi alle opere che ammontano a 400mila euro per ogni Quartiere.
Nella Circoscrizione est saranno rifatti i marciapiedi e riasfaltata completamente la sede stradale in via Gobetti e via Balbo, mentre in via Gramsci saranno rifatti i marciapiedi e asfaltato dove necessario, in via Lambruschini nuovi marciapiedi e risanamentodella struttura stradale tra via Balbo e via Mayer con asfaltatura della carreggiata dove serve, in via Miniati sarà rifatto un tratto di marciapiede e creato un nuovo attraversamento pedonale.
Nella Circoscrizione nord saranno realizzati i marciapiedi in via di Cantagallo, nel tratto tra il numero civico 26 fino alla fermata dell'autobus, in via Isarco, con asfaltatura della sede stradale dove necessario, in via Sangro, nel tratto tra via Ciliani e via Serchio con asfaltatura completa, in via Zucca, in via del Cilianuzzo, dal parcheggio dei giardini a via Liliana Rossi, in via delle Medaglie d'oro, in via Casella, in via Cilento, in via Gozzi sul lato est da via Gherardi al raccordo con via Casella e in via Clitumno lato est, mentre in via Pagli sarà sistemato il piazzale del parcheggio e in via Vainella sarà riasfaltato il tratto terminale.
Nella Circoscrizione centro marciapiedi nuovi in via Pomeria, con asfaltatura completa e nuovi attraversamenti pedonali protetti, in via Banchelli, con rifacimento della carreggiata, così come in via Pallacorda, mentre in via Roma all'altezza della piazza del soccorso oltre ai marciapiedi sarà curato il riassetto stradale con la sistemazione del piazzale e la riasfaltatura, in via di Gello nuovo attraversamento pedonale, marciapiede e parcheggio, in via del Malfante intubamento del fosso laterale e allargamento della sede stradale, attraversamenti pedonali protetti in via Curtatone, manutenzione impianti d'illuminazione e nuove strisce pedonali in via Pistoiese e asfaltatura dei marciapiedi in via Filzi.
Nella Circoscrizione ovest nuovi marciapiedi e asfaltatura completa con strisce pedonali nuove in via Pistoiese a Viaccia e nel semicentro, via Natisone, in via Sotto l'organo rifacimento dei marciapiedi,in via Matteo degli organi con asfaltatura della carreggiata, come in via Vivaldi, marciapiedi nuovi in via Tobbianese e via Bettazzi, in via Visiana con realizzazione degli attraversamenti pedonali ed eliminazione delle barriere architettoniche e realizzazione di percorsi pedonali protetti in varie vie. 
La Circoscrizione sud si rifarà il look in via Roma nella piazzetta di Grignano e via di Brugnano con eliminazione delle barriere architettoniche e la realizzazione di percorsi pedonali protetti, in via di Vulcano nuovo attraversamento pedonale, in via Biella l'illuminazione dei giardini, in via Traversa per Iolo transenne parapedonali e migliramento della segnaletica orizzontale di attaversamento della strada in prossimità della scuola elementare, in via delle Badie manutenzione della sede stradale e illuminazione dei giardini, asfaltatura in via delle Miccine e piazza della Vittoria, asfaltatura dei marciapiedi del giardino in via del Ferro all'incrocio con via Dami e transenne parapedonali a S. Giorgio a Colonoca, illuminazione nel tratto delle abitazioni in via delle Pavoniere, così come in piazza dei Caduti, via del Pozzo e via della Vigna bassa, mentre in via dell'Alloro sarà risistemata la sede stradale nei pressi della cabina Enel e in via Guazzalotri sarà rifatta una parte dei marciapiedi."
725,http://comunicati.comune.prato.it/generali/?action=dettaglio&comunicato=14200500000725,,,,,,,"notizia non presente"
726,http://comunicati.comune.prato.it/generali/?action=dettaglio&comunicato=14200500000726,13/07/2005,14:47,Commercio,"Tosap, presentata la proposta per il centro storico","Incontro con Confesercenti e Unione commercianti","L'eventuale passaggio ad autorizzazioni su scala annua comporta risparmi attorno al 60%","La trasformazione progressiva delle autorizzazioni temporanee in annuali, per ridurre l'impatto della Tosap sugli esercizi del centro storico. Questa la proposta presentata dal vice sindaco e assessore alle Finanze Roberto Bencini, insieme al collega allo sviluppo economico Fabio Giovagnoli, a Unione Commercianti e Confesercenti, rappresentate dai due direttori rispettivamente Riccardo Diddi e Giuseppe Di Ronato, in un incontro svoltosi stamani in Palazzo comunale.
La vicenda è ormai nota. Il pagamento della Tosap è obbligatorio per legge, ma il regolamento dell'imposta è stato approvato a metà anno, quando ormai gli esercizi pubblici del centro città, che fino all'anno scorso erano esentati dal pagamento, avevano avanzato le loro richieste di autorizzazione. La differenza temporale, con la nuova condizione intervenuta succesivamente alle domande, ha indotto la Giunta, nella seduta pomeridiana di ieri, martedì 13 giugno, a varare un provvedimento che potrebbe ridurre il carico dell'imposta sull'occupazione del suolo pubblico.
Come ha spiegato Bencini a Diddi e Di Ronato, in una atmosfera positiva, agli esercenti del centro città, che l'avevano già fatto, sarà consentito, entro il prossimo 31 agosto, di integrare le loro precedenti domande e di optare, se lo vogliono, per uno dei due regimi previsti dalla Tosap: la richiesta di autorizzazione annuale per i tavolini all'aperto invece che temporanea o stagionale.
La differenza non è di poco conto, perchè comporta un risparmio per gli stessi operatori. Il canone stagionale è giornaliero è ammonta 0,650 centesimi al giorno da moltiplicare per i metri quadrati occupati; su scala annua la tariffa Tosap è fissa, nell'ordine di 50,484 euro, anche questi da moltiplicare per i metri quadrati occupati. In pratica un esercizio pubblico che coi suoi tavolini occupa, ad esempio, 14 mq per 180 giorni pagherebbe 1636,79 euro; lo stesso esercizio, per la stessa superficie, ma con i tavolini all'esterno per dodici mesi paga 706,76 euro. Un minore onere del 60% circa.
Bencini e Giovagnoli hanno anche confermato ai rappresentanti di Confesercenti e Unione commercianti che il gettito Tosap derivante dal centro storico confluirà in un fondo, che poi sarà reinvestito in attività nel medesimo centro città, e per il quale sarà aperto un altro tavolo di confronto con le associazioni dei commercianti. 
Diddi e Di Ronato hanno chiesto alcune delucidazioni sulla proposta avanzata, per poi concordare con Bencini e Giovagnoli di riaggiornarsi ad una prossima riunione, già fissata per il 19 luglio.     "
727,http://comunicati.comune.prato.it/generali/?action=dettaglio&comunicato=14200500000727,13/07/2005,15:53,"Centro storico","La statua di Datini si veste di luce nuova e 'dinamica'","Domami sera  via alla sperimentazione dell'illuminazione","In occasione di Vivere il centro prima accensione notturna dell'innovativo sistema che valorizzerà la piazza, cuore della città","Da domani sera la statua di Francesco di Marco Datini che sovrasta piazza del Comune sarà rivestita di nuova luce: infattio ci sarà domani la prima accensione notturna, in occasione del secondo appuntamento di luglio con 'Vivere il centro...del mondo', organizzato dall'Unione commercianti e dalla Confesercenti, del nuovo sistema di illuminazione dinamica sperimentale.“Dinamica” in quanto consente di variare, attraverso molteplici combinazioni, intensità e colore dell’illuminazione e creare giochi di luce, con effetti di straordinario impatto. 
Il risultato dinamico è reso possibile da lampade a ioduri metallici di colori diversi, che, associate all’utilizzo di mezzi informatici, danno la possibilità di gestire l’illuminazione attraverso molteplici combinazioni che, utilizzate nel modo e al momento opportuno, valorizzano il monumento e possono essere di  supporto alle attività culturali della città. L’intervento è stato ideato dal Responsabile dell’Unità operativa Pubblica illuminazione Giancarlo Gelli e dal Dirigente del Servizio Urbanizzazione Primaria Rossano Rocchi, nell’ambito delle iniziative intraprese dall’Assessore ai Lavori Pubblici Enrico Giardi, e sarà eseguito dall’Impresa Renzo Giovannelli, che cura anche la manutenzione della pubblica illuminazione. 
L'innovazione valorizzerà e renderà più suggestiva la duecentesca piazza del Comune, centro ideale, geometrico e politico della città con il Palazzo del Comune (o dei Priori) ed il Palazzo del Popolo (Palazzo Pretorio). Al centro della piazza il monumento a Francesco di Marco Datini, eseguito da Antonio Garella nel 1896. 
Attualmente la piazza è illuminata con vari riflettori, che mettono in mostra i palazzi storici, mentre il loggiato del palazzo comunale è illuminato con luce indiretta da riflettori a luce bianca (lampade ad ioduri metallici) e da classici “globi” d’epoca in vetro satinato, assemblati con lampade ad incandescenza, per una maggior resa scenografica.
Il Palazzo Pretorio è illuminato con riflettori che emettono “ luce gialla”, lampade al sodio ad alta pressione, per esaltare il colore rossastro dei mattoncini della facciata.
Adesso il monumento del Datini, è visibile con il suo piedistallo, ma risulta “piatto”, osservandolo nel contesto di tutto lo spazio aperto della piazza.
Al fine di “staccarlo” visivamente, e quindi renderlo più apprezzabile, sarà installato un particolare riflettore che, con fascio di luce concentrata, lo illumini nel suo insieme, cambiando il colore della luce emessa secondo un tempo prestabilito.
In tal modo la statua viene illuminata in modo alternato creando all’insieme un effetto luminoso  soft ed una atmosfera in movimento.
Tecnicamente l’effetto di “illuminazione dinamica” sarà ottenuto con l’impiego di un riflettore dotato di una lampada ad ioduri metallici, a 150W con accenditore ceramico, con piccoli motori micropasso per la movimentazione di filtri dicroici per la miscelazione dei colori. I filtri saranno nei colori più adatti per il caso in esame: il ciano, magenta e giallo, opportunamente miscelati per ottenere tutte le tonalità e le sfumature desiderate.
Tale riflettore, all’occorrenza, potrà anche essere connesso ad una consolle esterna per il comando manuale o per più programmi di cambiamento colore-tempo, oppure funzionare, più semplicemente, in automatico sfruttando i programmi presenti nelle memorie elettroniche interne.
Ciò consentirà di creare effetti ed ambientazioni particolari in occasione di particolari manifestazioni o ricorrenze. 
Inoltre, nella piazza, sull’angolo del Palazzo Comunale con Corso Mazzoni, vi è un bellissimo stemma che rimane attualmente in ombra.
Pertanto sulla parete dell’edificio opposto verrà installato un particolare riflettore, che realizzando un’illuminazione d’accento a proiezione, consentirà di fare emergere e quindi valorizzare il detto emblema.
Tale riflettore, con lampada del tipo Mastercolor a luce bianca, avrà un’ottica simmetrica circolare ed un’estetica elegante per tenere conto dell’impatto visivo nel contesto architettonico.

"
728,http://comunicati.comune.prato.it/generali/?action=dettaglio&comunicato=14200500000728,13/07/2005,16:04,Circoscrizioni,"'Piazzallegra' in piazza Lippi domani sera","Organizzata dal Quartiere centro e dai commercianti","Un programma a base di specialità culinarie e musica. Il ricavato in beneficenza","Musica e cena con tante specialità e delizie di stagione domani sera alle 20.30 in piazza Lippi con 'Piazzallegra', manifestazione enogastronomica e ludica realizzata dalla Circoscrizione centro in collaborazione con i commercianti di piazza Lippi. Il ricavato sarà offerto in beneficenza: l'intrattenimento musicale è del duo Alessandro e Carlotta,mentre l'iniziativa presenterà 'Il gusto del buono', per deliziare i palati, e 'Il piacere del bello', perchè anche l'occhio vuole la sua parte, presentando decorazioni, cornici, fiori, bombomiere, borse e molto altro. Ci sarà anche '...vicino a te' che darà un'ora di parcheggio omaggio e una corsa sulle linee Lam"
729,http://comunicati.comune.prato.it/generali/?action=dettaglio&comunicato=14200500000729,14/07/2005,12:36,"Opere pubbliche","Elementare di S. Giorgio, quattro nuove aule","Cantieri aperti dai nidi alle medie","La giunta approva il progetto di ampliamento.  Ma in molte scuole lavori in corso per 4 milioni e 500 mila euro","Circa 722 mila euro per ampliare la elementare di S.Giorgio e per adeguare un'aula a Paperino: il progetto esecutivo dell'intervento, su proposta dell'assessore alle Opere pubbliche Enrico Giardi, è stato approvato dalla Giunta nella seduta pomeridiana di martedì scorso.
Il cantiere, come promesso circa un mese fa in una assemblea pubblica, sarà aperto a settembre per la realizzazione di nuove quattro aule a S.Gorgio, in attesa di realizzare una nuova scuola a Paperino nell'arco della legislatura.
Come sottolinea l'assessore Giardi «la proposta che fu avanzata ai genitori di Paperino, compreso il fatto che l'ampliamento sarebbe stato possibile a S.Giorgio, perchè c'erano gli spazi per attuarlo, diventa operativa. E rappresenta il segno tangibile, che nell'ambito di quelle che sono le attuali possibilità, l'Amministrazione si misura concretamente con le esigenze delle famiglie, tenendole nel giusto conto».
Non solo. Come detto nella stessa assemblea del 13 giugno scorso saranno anche eseguiti lavori alla scuola di Paperino per recuperare un locale da un ripostiglio ed un antibagno, in modo che gli spazi per la didattica siano meno angusti.
Ma i progetti di ampliamento della elementare di S. Giorgio (722 mila euro) e di adeguamento di un'aula a Paperino (12 mila euro e mezzo) non sono le uniche realizzazioni compiute negli edifici scolastici. L'Amministrazione comunale sta attualmente spendendo più di 4 milioni e mezzo di euro per la messa a norma di nidi, materne, elementari e medie. 
Cantieri aperti per adeguamenti alla normativa antiincendio e altre opere ai nidi Arcobaleno e Badie (123.500 euro), S. Lucia in via Bologna (115 mila euro) e viale Galilei (50 mila euro); lavori per completamento finiture al nido di via Firenze (20 mila euro).
Cantieri anche alle alementari: per completamento adeguamento rete antincendio alle elementari di S. Giusto in via Pontalto (160 mila euro), S. Paolo (30 mila euro), Rodari (45 mila euro), Meucci e Dalla Chiesa (80 mila euro), Cafaggio in via Roma (292 mila euro). Alla elementare di via Toti si sta invece realizzando il primo lotto delle tre nuove sezioni di scuola materna, per un investimento complessivo di un milione e 620 mila euro.
Ristrutturazioni in corso alle elementari Ciliani (774 mila e 685 euro) e De Andrè di via Capponi (380 mila euro), interventi per adeguamento alle norme antiincendio alle elementari Calvino in via Natreta (33 mila e 480 euro), Meoni in via Cantagallo (35 mila euro), Leonardo da Vinci a Vergaio (78 mila e 120 euro), Puddu in via Montalese (338.000 euro).
Lavori di messa a norma antiincendio si stanno eseguendo alle medie Don Bosco nei plessi di via Pistoiese (294 mila euro), mentre sono stati approvati i progetti per l'adeguamento delle aule alla media Pier Cironi (179 mila e 630 euro) e di messa a norma (150 mila euro) e adeguamento aule (12 mila euro e mezzo) alla media Buricchi. 
 "
730,http://comunicati.comune.prato.it/generali/?action=dettaglio&comunicato=14200500000730,14/07/2005,13:23,Sport,"Bando di gara per la gestione del 'Lungobisenzio'","Da stamani affisso all'Albo Pretorio","L'appalto per lo stadio avrà una durata di tre anni, a partire dal prossimo 1° agosto","Il bando di gara è affisso da stamani, giovedì 14 giugno, all'Albo Pretorio: l'appalto riguarda la gestione dello stadio comunale 'Lungobisenzio', attualmente ad opera dall'Ac Prato in base ad una convenzione che scade il prossimo 31 luglio.
Il prezzo posto a base d'asta, compresi oneri fiscali, è di 25 mila euro, quale titolo di rimborso annuo che l'Amministrazione comunale riconosce a chi si aggiudicherà l'appalto per spese di gestione relative alle utenze e alla manutenzione del manto erboso. Il meccanismo dell'appalto per la gestione dello stadio comunale è calibrato sulla migliore offerta economica al ribasso, che costituirà conseguentemente l'importo massimo del contributo comunale. Non saranno ammesse offerte al rialzo.
Alla gara potranno partecipare società, associazioni sportive ed enti di promozione che abbiano i seguenti requisiti: a) assenza di cause di eslusione in base alla normativa nazionale; b) esperienza acquisita negli ultimi tre anni nella gestione di impianti sportivi (per quanto concerne gli enti di promozione sportiva può essere fatto riferimento ad esperienze dell'organizzazione nazionale di cui l'ente fa parte), ovvero partecipazione negli ultimi tre anni a campionati nazionali o locali (attività federale); c) per le associazioni sportive ed enti di promozione è altresì necessario il riconoscimento o affiliazione da parte del Coni o di un ente di promozione sportiva; d) per le imprese o società è invece richiesta l'iscrizione alla Camera di commercio.
La durata dell'appalto è fissata in tre anni, a decorrere dal 1° agosto 2005. A carico del vincitore della gara, come è scritto nel capitolato, sarà la manutenzione ordinaria dello stadio (quella straordinaria resta a carico del Comune, che ovviamente resta proprietario dell'impianto), oltre alla stipula di una polizza assicurativa antiincendio e contro atti vandalici, non inferiore ad un massimale di mezzo milione d'euro.
Le domande dovranno pervenire entro le ore 12,00 del prossimo 26 luglio 2005 al Protocollo generale del Comune in p.zza del Pesce 9.
"
731,http://comunicati.comune.prato.it/generali/?action=dettaglio&comunicato=14200500000731,14/07/2005,17:39,Circoscrizioni,"Il Decamerone, ballo latino-americano e musica rock.","L'estate nelle Circoscrizioni.","A Villa Fiorelli, ai giardini di Glaciana e all'area ex Banci.","Domani venerdì 15 luglio alle ore 21,30 alla Circoscriizone Nord, per la rassegna teatrale estiva a Villa Fiorelli nel Parco di Galceti, sarà rappresentato «Il Decamerone - Le favole sensuali» uno spettacolo di Andrea Bruno Savelli con Carlo Monni, Andrea Agresti, Valentina Banci, Elisabetta Salvatori e Franco Casaglieri. Alla Circoscrizione Ovest, alle ore 21 nel giradino di via Brasimone a Galciana, «Giardino in festa» balli latino-americani; inoltre continuano le «Serate al chiaro di luna» dal lunedì al venerdì, per tutto il mese di luglio, iniziative culturali e sportive, spettacoli musicali e teatrali al campo sportivo di Viaccia organizzati dal circolo Arci La Libertà di Viaccia. Infine alla Circoscrizione Sud continua Urban Park, all'area ex Banci, di scena alle ore 21,30 «Rockmedia»."
732,http://comunicati.comune.prato.it/generali/?action=dettaglio&comunicato=14200500000732,14/07/2005,17:21,Sport,"Gonfienti tappa della Via etrusca dei due mari","Stamani a prato il gruppo ciclistico del Comune di Porcari","La manifestazione è nata per celebrare il ritrovamento della più grande strada etrusca finora rinvenuta","Ha fatto tappa a Gonfienti 'La via etrusca dei due mari', manifestazione ciclistica con dei protragonisti molto particolari: per celebrare il ritrovamento della più grande strada etrusca mai scoperta, nei pressi di Capannori, il comune di Porcari in collaborazione con l'associazione Torretta Bike ha organizzato una gran fondo di ciclismo che attraversa alcuni importanti siti archeologici etruschi, tra i quali gli scavi di Gonfienti, riconosciuti come una delle scoperte più importanti dei primi abitatori di queste terre. Il messaggio di sport e cultura è stato portato stamani a Prato su due ruote da una delegazione della cittadina lucchese composta da 17 persone, ricevute dal responsabile della Commissione Sport e Cultura della Circoscrizione Est Simone Tripodi. Dopo il tradizionale scambio di doni il gruppo ciclistico ha ripreso la sua corsa verso i siti archologici etruschi di Bologna e Spina.   
'La via etrusca dei due Mari' ha il patrocinio del comune di Porcari, della Provincia di Lucca e del Forum Unesco. 

"
733,http://comunicati.comune.prato.it/generali/?action=dettaglio&comunicato=14200500000733,14/07/2005,18:33,"Consiglio Comunale","«Soluzioni allo studio, ma le Lam restano»","Dibattito sul traffico e sul trasporto pubblico","Da lunedì prima correzione: i bus 'rossi' entrano in via Cavallotti che rimane però in Ztl.","«La filosofia delle Lam si basa su percorsi riservati, identici di andata e ritorno, e di scorrimento nelle situazioni di traffico E' evidente che la scelta di questa tipologia, che mutua quella di un metrò,  riduce lo spazio al traffico, ma è altrettanto vero che l'incremento continuo delle auto, 8 mila in più all'anno a Prato, definisce una prospettiva di blocco totale della mobilità». Ha esordito così il sindaco Marco Romagnoli, nella seduta in Consiglio comunle dedicata ai problemi del traffico e del trasporto pubblico, rivendicando la giustezza della scelta operata, anche con l'introduzione della terza linea Lam, «perchè bisogna creare un alternativa al traffico, in una città che ha fra le più alte densità di motorizzazione, con 132 mila veicoli immatricolati». Del resto, ha aggiunto il sindaco, che la situazione sia pesante ce ne accorgeremo a novembre «quando torneranno, causa il tempo, come in molte città, comprese le maggiori, le targhe alterne e i blocchi alla circolazione».
Il sindaco ha risposto alle numerose domande d'attualità che sono state presentate un po' da tutti i gruppi politici sulla 'rivoluzione' del trasporto pubblico, in vigore dal 4 luglio scorso.
Romagnoli ha ricordato che l'introduzione delle Lam è prevista in due Pum (piani urbani della mobilità) approvati dal Consiglio comunale e che la programmazione non è stata solo del Comune di Prato, ma è il risultato di un'interazione, in rapporto alle risorse disponibili, fra Provincia, Cap e Comune. «Una mediazione necessaria - l'ha definita - fra obiettivi, risorse e bisogni». 
Il costo complessivo del trasporto pubblico su scala provinciale è di 11 milioni di euro, il costo per il solo Comune di Prato è di 6 milioni di euro, di cui 5 milioni e 100 mila euro provenienti dalla Regione, mentre ammonta a 900 mila euro l'investimento del Comune «che riguarda servizi aggiuntivi».
Il sindaco ha parlato di «tracciati sperimentali» fino a novembre, anche perchè «come è naturale, rispetto alle novità, ci sono reazioni che non sono quelle previste dalla programmazione».
E' stato a questo punto che il sindaco ha parlato espressamente «di criticità emerse» di «traffico e di trasporto, che si sovrappongono ma che non sono la stessa cosa». Le criticità non sono però il «risultato, in questi primi giorni d'esordio della linea rossa, della confusione che si è manifestata, perchè questa, soprattutto per quanto concerne il traffico, è conseguenza di cambiamenti che devono essere assimilati e di una informazione insufficente, che ha rappresentato un limite». Le criticità sono il risultato di situazioni oggettive.
Per il traffico i punti dolenti, nell'esposizione di Romagnoli, riguardano via Bologna, l'asse piazza Ciardi, via Cavallotti, p.zza Mercatale, viale Piave-viale V. Veneto-ponte alla Vittoria-p.zza Stazione «dove la circolazione è cresciuta più di quanto l'aumento dei bus a disposizione permettesse di prevedere». Per il trasporto i nodi concernono «il venir meno di risposte ai cittadini e non adeguate in alcune frazioni».
Gli uffici comunali, ha aggiunto il sindaco, «sono al lavoro per individuare soluzioni». Da lunedì comunque entrerà in funzione una prima correzione: via Cavallotti resterà in Ztl ma vi passerà la Lam rossa che scenderà da via Bologna vecchia e da piazza Ciardi. Inoltre sarà istituito il doppio senso di marcia in via Protche, per dare un'alternativa a piazza Ciardi in uscita, e nel tratto del sottopasso di via Cavallotti, per raggiungere da via S. Giorgio e da via S. Margherita piazza Mercatale, «che non sarà però una via di scorrimento. L'obiettivo è rendere accessibile il parcheggio e conseguentemente il centro città».
Soluzioni saranno cercate anche per l'asse viale Piave-viale Vittorio Veneto e per risolvere le criticità di trasporto «con percorsi e servizi aggiuntivi». Il sindaco ha anche confermato che dal 1° ottobre per le frazioni saranno introdotti «i bus a chiamata, che si muoveranno anche per servire un solo passeggero».
Quanto al problema del Macrolotto 1, il sindaco ha dichiarato che esiste una convenzione col Conser «per servizi, già in funzione per tutte le aziende, di car pooling e di car sharing, che sono servizi dedicati di trasporto».        "
734,http://comunicati.comune.prato.it/generali/?action=dettaglio&comunicato=14200500000734,15/07/2005,11:47,Circoscrizioni,"Il teatro è di scena con la compagnia Delle Rose e delle Ortiche","L'estate nelle Circoscrizioni","Chiostro convento di Galceti, Villa Fiorelli, circolo Arci Rossi a S.Ippolito e area ex Banci.","Ancora un fine settimana estivo da passare nelle Circoscrizioni. Alla Nord, domani sabato 16 luglio alle ore 21 al chiostro del Convento di Galceti, il gruppo teatrale «Delle Rose e delle Ortiche» propone lo spettacolo canzone/teatro «Se ci fosse Gaber» in omaggio al famoso cantautore; mentre domenica 17 luglio alle ore 21,30 a villa Fiorelli, per la rassegna «Estate in Villa con il comitato cittadino attività musicale», concerto della filarmonica «Puccini» di Galciana, dirige Sara Rapezzi. Alla Ovest, domenica 17 alle ore 21,30 al circolo Arci «Rossi» a S.Ippolito, il gruppo teatrale «Delle Rose e delle Ortiche» presenta lo spettacolo «Storia, geografia e lettere, poi s'interroga», otto narrazioni tratte da Pappagalli Verdi di Gino Strada. Infine alla Sud ancora Urban Park, all'area ex Banci alle ore 21,30, sabato 16 «Oshinoko Bunker Orchestra O.B.O.», domenica 17 «Bube's Band» e lunedì 18 «Street Killa hip hop nite»."
735,http://comunicati.comune.prato.it/generali/?action=dettaglio&comunicato=14200500000735,15/07/2005,15:02,"Consiglio Comunale","Lam rossa, il dibattito in Consiglio","Presentate otto interrogazioni sul tema","Diversi i punti di vista espressi. La replica del sindaco","La Lam rossa è stata la protagonista assoluta dell'ultima seduta del Consiglio comunale, in cui sono state discusse 8 domande d'attualità, question time ed interrogazioni sui nuovo assetto del trasporto pubblico in città e sui recenti cambiamenti della viabilità che ne sono conseguiti. A presentarli per avere chiarimenti anche sulla soppressione delle linee sostituite dalla Lam rossa sono stati Rita Romagnoli dei Ds, Giuseppe Esposito dello stesso gruppo, Massimo Taiti del Nuovo Psi-Taiti per Prato, Rita Pieri, Giovanni Luchetti, Andrea Amerini e il capogruppo di Forza Italia Goffredo Borchi e Leonardo Becheri di Rifondazione comunista. Quest'ultimo ha aperto il dibattito dopo l'introduzione del sindaco Marco Romagnoli affermando di aver condiviso e appoggiato i due Piani della mobilità varati in questi anni, ma che ci sono delle criticità da risolvere per quanto concerne le Lam, soprattutto per la soppressione di alcune linee che non potrebbero essere sufficientemente sostituite dal servizio di bus a chiamata. Alla stessa conclusione è giunto anche Borchi di Fi: «Per un'ampia fascia della popolazione il servizio a chiamata è inadeguato: come può essere efficiente un servizio che lascia a piedi le persone? Senza parlare del danno economico che questa scelta sta provicando in certe zone della città. Prima che i danni siano ireparabili sono necessari dei seri correttivi». Il collega Andrea Amerini ha sottolineato che le critiche all'attuale assetto del trasporto pubblico e della viabilità vanno al di là degli schieramenti e sono bipartisan «segno che la risposta data ai problemi di trasporto e di traffico non è la migliore e che i cambiamenti andrebbero applicati a piccoli passi per non ingenerare inutile confusione».
Massimo Taiti ha puntato il dito invece sull'aumento delle spese del servizio provocato dalle Lam e sullo squilibrio tra costi e benefici soprattutto in termini di minore smog e minor traffico: «Sembra che l'Amministrazione comunale abbia dichiarato guerra ai cittadini: la cosa sicura è che se la Lam aveva l'obiettivo di diminuire traffico e inquinamento ha fallito, come dimostrano i provvedimenti di limitazione e blocco della circolazione adottati questy'anno come mai in precedenza. Mi risulta poi che i costi del servizio con l'introduzione delle Lam siano lievitati dell'80%, non contando che se si trattasse di un servizio aggiuntivo e non sostitutivo di certe linne allora potrebbe essere davvero utile, ma non così». Gianni Cenni di An ha proposto la convocazione di un Consiglio straordinario sulla mobilità, «dato che l'argomento incide così tanto nella vita dei cittadini le scelte devono essere il più possibile partecipate». Giuseppe Esposito ha invitato l'Amministrazione a trovare delle soluzioni alternative ragionevoli e funzionali per Vergaio, via dei Trebbi e Casale, prima attraversate dalla linea 12. Moreno Zazzeri dei Comunisti italiani è intervenuto per affermare che è necessario uscire dalla logica che basa tutti gli spostamenti sull'auto considerando che a Prato ne circolano oltre 130mila al giorno in strade che non possono sopportare un tale carico e per questo vengono intasate dal traffico.
Giovanni Luchetti di Fi ha considerato invece il profilo economico dell'operazione: «La Lam è supportaa da un business plan visti i suoi alti costi? E quanto costa precisamente ai cittadini? Questi costi avranno un riscontro in futuro in termini di benefici?». Per il capogruppo dell'Italia dei valori i benefici matureranno in termini di salute perchè meno smog da traffico nell'aria significa salvaguradare la salute. «Se non si fanno le sperimentazioni all'avvio di un progetto quando bisognerebbe farlo? - ha aggiunto Rita Romagnoli dei Ds - questo è un momento di difficoltà generale per l'economia, non solo per Prato, ma questo non dipende certo dall'Amministrazione comunale».
Il dibattito è stato chiuso dalla replica del sindaco Romagnoli, che ha spiegato il punto di forza delle Lam è il passaggio frequente, ogni 7 minuti, che rende efficiente il servizio a discapito però della capillarità, punto debole del sistema: «Non è una scelta politica non raggiungere certe zone più periferiche, ma un'esigenza tecnica del tipo di trasporto pubblico che abbiamo scelto - ha detto Romagnoli - altrimenti decadrebbe il fondamento della Lam e la sua logica di fondo. Per quanto riguarda la spesa, la Lam costa 900mila euro all'anno e non c'è un business plan perchè è stata svolta una gara provinciale su indicazione del Comune e dell'azienda di trasporto, la Cap. Il finanziamento regionale, fino al dicembre 2009, è di 5 milioni e 100mila euro all'anno con il contributo del Comune di 900mila euro»."
736,http://comunicati.comune.prato.it/generali/?action=dettaglio&comunicato=14200500000736,15/07/2005,15:11,Mobilità,"Lam rossa, nuovo percorso dal 26 luglio","Cambiamenti nel tracciato nord della linea","Rotonda 'naturale' in piazza Ciardi, via Bologna invertita, doppio senso in via Protche","Cambia il percorso nord della Lam rossa, che non passerà più dal viale Galilei, in entrata e in uscita dal centro storico e da piazza Mercatale, ma cambia anche un po' tutta la viabilità nell'area fra via Bologna, viale Galilei, piazza Ciardi per effetto delle correzioni apportate alla lina inagurata lo scorso 4 luglio.
Le modifiche annunciate, in linea di massima, dal sindaco Marco Romagnoli, nella seduta del Consiglio comunale di ieri (giovedì 14 luglio), per risolvere una delle «criticità di traffico», così le ha definite lo stesso primo cittadino, entreranno in vigore da martedì 26 luglio, ma già dalla prossima settimana si eseguiranno gli interventi necessari per renderle operative.
In buona sostanza poichè i bus 'rossi' non percorreranno più il viale Galilei, sia in entrrata e in uscita dal centro storico, il senso di marcia di via Bologna, nel tratto fra via Battisti e piazza Ciardi, sarà invertito, via Protche diventerà a doppio senso, sparirà il controflow a fianco del parcheggio del Serraglio fino al sottopasso di via Cavallotti, con la corsia lasciata libera utilizzata per il traffico delle auto, mentre piazza Ciardi si trasformerà in una rotonda 'naturale'. 
PERCORSO LAM - La nuova ipotesi prevede che la linea rossa scenda da via Bologna, entri in piazza Ciardi e da lì in via Cavallotti, che resterà in Ztl, per poi giungere in piazza Mercatale da via S. Giorgio a via S. Margherita.
Poichè il criterio delle Lam è avere percorsi identici di andata e ritorno, si modifica radicalmente l'itinerario della linea in uscita da Piazza Mercatale verso nord. Da via S. Antonio i mezzi Lam percorrerrano il sottopasso di via Cavallotti, si immetteranno in via Protche, passeranno in piazza Ciardi, entreranno in controflow in via Franchi e da qui in via Battisti per riguadagnare via Bologna in direzione di Galceti.
La novità è sostanziale: attualmente la linea Lam, nella doppia direzione, percorreva viale Galilei, via Terracini, via Abati. Questo percorso, dal 26 luglio, sarà sostituito dal nuovo.
VIABILITA' - Le correzioni al tracciato delle Lam determineranno novità anche nella viabilità. Il senso di marcia di via Bologna da via Battisti sarà invertito in direzione di piazza Ciardi. Via Protche diventa una strada a doppio senso di marcia, così come a doppio senso sarà il tratto che costeggia il parcheggio del Serraglio fino al sottopasso di via Cavallotti. Per effetto delle modifiche si costituirà  una direttrice di traffico viale Galilei-piazza Mercatale e viceversa. Sarà inoltre istituito un anello di traffico fra via Bologna, via Abati, via Petri, via Guevara, con via Abati a senso unico fra via Bologna e via Petri in direzione di via Petri, e via Guevara a senso unico fra via Petri e via Bologna in direzione di quest'ultima. Il tutto per evitare che da via Abati, attraversando via Bologna, le auto si immettano direttamente su via Ciliani (un punto giudicato pericoloso), e per consentire di istituire sul lato sinistro di via Abati una serie di parcheggi.
LE PIAZZE - Piazza Ciardi si trasformerà in una rotonda 'naturale' con tre entrate (via Franchi, via Bologna e Via Protche) e due uscite (via Protche e via Strozzi).
Due entrate, dal 26 luglio, anche in piazza Mercatale: dal viale Galilei/via S.Giorgio/S.Margherita e dal Ponte al Mercatale. Due anche le uscite: da via S. Antonio/v.le Galilei e da via S. Silvestro.
CONTROFLOW - Una nuova corsia preferenziale per i bus Lam sarà istituita in via Franchi, mentre scomparirà quella del sottopasso di via Cavallotti.
SOSTE - Non saranno più di una ventina i posti macchina persi. Una decina in via Franchi, gli altri nel tratto di via Bologna fra via Franceschini e via Ciliani, che saranno però recuperati in via Abati. Complessivamente questa nuova operazione comporterà la perdita di una decina di posti auto.    
FERMATE - Confermata l'istituzione di una fermata dei bus Lam davanti alla Stazione del Serraglio, in via Cavallotti.  "
737,http://comunicati.comune.prato.it/generali/?action=dettaglio&comunicato=14200500000737,16/07/2005,11:11,Ambiente,"Via libera al risanamento acustico della Declassata","Approvato all'unanimità il primo stralcio del Piano comunale","L'intervento riguarda il tratto all'uscita del casello autostradale di Prato est a Mezzana","Approvato ieri all'unanimità dal Consiglio comunale il primo stralcio del Piano di risanamento acustico del Comune, che riguarderà un intervento di insonorizzazione del tratto della Declassata all'uscita del casello Prato est della A11 in località Mezzana fino al Museo Pecci. Come ha spiegato ieri l'assessore all'Ambiente Camilla Curcio, l'approvazione è il primo passo nel procedimento che porterà all'attuazione dell'intervento e del Piano di risanamento, conseguente al Piano di classificazione acustica di cui il Comune si è dotato fin dal 2002 come prevede la legge regionale in materia: «Rientra nelle competenze del Comune attuare i piani di risanamento, per i quali utilizziamo uno studio acustico e un progetto di insonorizzazione realizzato dalla Provincia per la Strada provinciale 126, la Declassata appunto. Lo studio indica un superamento dei limiti di attenzione della classe acustica in cui sono inserite le abitazioni a nord della via e considerando anche lo sviluppo della Declassata, con il collegamento alla Mezzana-Perfetti-Ricasoli e il conseguente aumento dei flussi di traffico, è necessario un intervento».
Dell'esito della delbera si è detto soddisfatto anche il consigliere Ds Massimo Bartoloni, che aveva presentato un'interrogazione per chiedere opere di diminuzione dell'inquinamento acustico nella frazione di Mezzana."
738,http://comunicati.comune.prato.it/generali/?action=dettaglio&comunicato=14200500000738,15/07/2005,15:30,Circoscrizioni,"«Il quartiere si è fatto portavoce dei cittadini»","Una dichiarazione della presidente Luisa Peris","L'augurio espresso è «che siano messe in atto le correzioni»","«L'assemblea di mercoledì, nella sede di via delle Badie, è stata convocata dalla Circoscrizione». La precisazione arriva direttamente dalla presidente della Circoscrizione Prato Sud Luisa Peris, che aggiunge: «Ancor prima della protesta di sabato scorso dei cittadini di S. Giorgio avevamo deciso di convocare un'assemblea per il 13 luglio, per esaminare la nuova situazione creatasi con l'introduzione della Lam e la soppressione di alcune fermate».
Dice Peris: «Che vi fosse un disagio era evidente, tanto che la Circoscrizione si era fatta portavoce delle istanze dei cittadini, promuovendo anche il confronto pubblico. Un confronto che è stato utile, anche perchè concretamente si è preso nota dei problemi emersi. Per quanto riguarda la Circoscrizione non solo, come è ovvio, continueremo a seguire la vicenda, ma ci auguriamo che siano messe in atto le correzioni».    "
739,http://comunicati.comune.prato.it/generali/?action=dettaglio&comunicato=14200500000739,15/07/2005,16:02,"Opere pubbliche","Cedute ad Autostrade spa due aree per ampliare l'A11","Approvazione all'unanimità del Consiglio","L'intervento è reso necessario dalla costruzione del cavalcavia sulla Firenze-mare, prossimo all'apertura","Sì unanime del Consiglio comunale alla cessione di due porzioni di via delle Viottole e di via Viottolo del porcile alla Società Autostrade, che in seguito alla realizzazione del cavalcavia sulla A11 all'altezza di via Berlinguer che collega l'Asse delle industrie alla Declassata, prossimo all'apertura al traffico, ha chiesto la disponibilità delle aree confianti con il tracciato del tratto della Firenze-mare per gli allargamenti della sede autostradale resi necessari proprio dalla nuova infrastruttura. Come ha spiegato l'assessore ai Lavori pubblici Enrico Giardi all'Assemblea, si tratta di due porzioni di terreno di circa 220 metri quadrati ciascuna, del cui frazionamento catastale dopo l'ìapprovazione di ieri è stato dato incarico al dirigente del settore Opere pubbliche."
740,http://comunicati.comune.prato.it/generali/?action=dettaglio&comunicato=14200500000740,15/07/2005,15:59,Circoscrizioni,"Nuovo look per il giardino di via dei Gobbi","Il progetto di manutenzione voluto dalla Circoscrizione nord","Iniziati ieri gli interventi di potatura e ripulitura","Procede il progetto di manutenzione dei giardini pubblici della Circoscrizione nord voluto dalla Commissione Ambiente e verde pubblico del Quartiere, presieduta da Marco Baldi, in collaborazione con Asm: sono iniziati ieri gli interventi nel giardino di via dei Gobbi per la risistemazione delle panchine, la  potatura degli alberi, la ripulitura e la realizzazione delle strisce pedonali per garantire più sicurezza nell'attraversamento della strada da e per l'area verde. L'intervento era stato richiesto dai cittadini della zona nel corso di un incontro tenutosi martedì scorso a cui hanno preso parte il presidente della Circoscrizione Alberto Manzan e Marco Baldi."
741,http://comunicati.comune.prato.it/generali/?action=dettaglio&comunicato=14200500000741,15/07/2005,14:16,Ambiente,"«Raccogli meglio» in Galcetello e al villaggio Gescal","Una iniziativa di Asm e del Comune","Un progetto per aumentare la selezione dei rifiuti. Curcio. «Prato fra le realtà più avanzate»","Ridurre al massimo il flusso dei rifiuti da avviare allo smaltimento così da condizionare in maniera positiva l’intero sistema di gestione integrata dei rifiuti. Parte da questo principio il progetto di ASM Spa e dell’assessorato all’Ambiente del Comune di Prato “Raccogli meglio” che, attraverso un’azione mirata in due zone della città, punta a raddoppiare la percentuale di raccolta differenziata  prodotta dalle utenze domestiche (famiglie). Per un anno saranno monitorate le zone di Galcetello e Gescal San Giusto scelte per dare il via a “Raccogli meglio”: alle famiglie viene distribuito il kit per la raccolta differenziata (borsa per vetro, plastica e lattine, borsa per carta e cartone, secchiello per l’organico) e viene fornita un’informazione personalizzata – “porta a porta” – sulle modalità di conferimento dei rifiuti, mentre il contenuto dei cassonetti viene pesato per verificare l’andamento del progetto. “Raccogli meglio” è stato presentato stamani in una conferenza stampa alla quale hanno partecipato il presidente e il direttore generale di ASM Spa, Adriano Benigni e Sandro Gensini, l’assessore alle Politiche ambientali, Camilla Curcio, i presidenti delle Circoscrizioni Centro e Nord, Rosita Mattei e Alberto Manzan.
Perché “Raccogli meglio”. Scopo del progetto è verificare la capacità massima di raccolta differenziata; capire, insomma, fino dove si può spingere – in termini di quantità e di qualità – la differenziazione dei rifiuti attraverso l’utilizzo dei contenitori stradali. “Si tratta – ha spiegato il presidente Benigni – di un lavoro impegnativo che continuerà per un anno. Un progetto di una certa portata per il quale siamo aperti alla collaborazione delle associazioni ambientaliste”. 
L’attuale livello di raccolta differenziata. Il domestico (famiglie) raggiunge il 32% di raccolta differenziata. All’interno del nucleo familiare, ogni cittadino produce circa 430 chilogrammi di rifiuti l’anno; della quantità annua fanno parte 116 chili di carta e cartone (26,9%), 29 chili di vetro (6,6%), 50 chili di plastica (11,7%), 12 chili di lattine e metalli (2,7%), 131 chili di organico (30,4%). Sono poi da mettere in conto anche i rifiuti ingombranti, e rifiuti urbani pericolosi, gli indumenti. 
L’area pratese ha segnato nel 2004 il 36,4% di raccolta differenziata. La percentuale complessiva si ottiene tenendo conto della differenziazione compiuta anche dal non domestico, vale a dire dalle attività produttive, commerciali e del terziario. La percentuale registrata nell’area pratese, per il secondo anno consecutivo, è risultata la migliore a livello regionale, tra le migliori a livello nazionale, e in linea con le indicazioni del decreto Ronchi.  “I dati attuali della raccolta differenziata sono il frutto di un grosso lavoro fatto in passato – ha commentato l’assessore Curcio – e focalizzano la capacità che il territorio ha di differenziare i rifiuti. Nel sistema integrato di gestione dei rifiuti, la raccolta differenziata rappresenta un tassello importante che va curato con attenzione e sviluppato ulteriormente con progetti come questo. Siamo davanti ad una sfida: il nostro Ambito territoriale ha raggiunto già buoni livelli su scala regionale – primi in Toscana per due anni consecutivi – e su scala nazionale – tra le realtà più avanzate in assoluto per quantità e qualità di raccolta differenziata. Adesso dobbiamo migliorare, è questa la sfida da vincere. E la sfida potremo vincerla grazie alla sensibilità e all’attenzione dei cittadini”. 
Obiettivo del progetto. Oltre che misurare la capacità massima di riciclo, il progetto punta al raddoppio della percentuale di raccolta differenziata, attualmente al 32% (media del differenziato prodotto dalle famiglie pratesi).  
Come incide la Tia su “Raccogli meglio”. Oltre che una soddisfazione morale per aver partecipato e contribuito ad un sistema corretto di gestione dei rifiuti domestici, i residenti di Galcetello e Gescal San Giusto avranno un tornaconto immediato e personale dal monitoraggio di ASM e del Comune di Prato: uno sconto del 10% sulla parte variabile della nuova Tariffa di Igiene Ambientale. “Un’azione mirata come questa di Raccogli meglio – ha spiegato l’assessore Camilla Curcio – deve necessariamente rispondere ad una competenza dell’amministrazione comunale. Amministrazione che deve garantire che a fronte di un comportamento virtuoso dei cittadini vi sia una rispondenza concreta, nel nostro caso uno sconto del 10% applicato sulla parte variabile della tariffa”. Gli sconti fanno parte di un capitolo finanziario già individuato dal Comune di Prato che ha stanziato 500mila euro.
Monitoraggio quando. Nelle due zone interessate dal progetto è già stata consegnata la lettera firmata dal presidente di ASM, Adriano Benigni, e dall’assessore alle Politiche Ambientali, Camilla Curcio, che anticipa modalità e finalità del progetto. I primi contatti con i residenti sono stati presi in questi giorni. Si comincia da Galcetello e si continua – a settembre – con Gescal San Giusto. La prima fase consiste nel dare informazioni ai cittadini, mentre da settembre si apre il periodo di attuazione vera del progetto che andrà avanti per un anno. 
Monitoraggio dove. Galcetello: via San Martino per Galceti, via Bonfiglioli, via di Galceti, via Marie Curie, via Alfonso Carlesi, via Sante Pisani, via Giunti, via Malaparte, via VII Marzo.
Gescal San Giusto: via dei Pioppi, via Stradello di Gello, via delle Magnolie, via Reggiana, via della Solidarietà, via dei Gerani, via delle Gardenie, via del Girasole, via San Giusto. 
Monitoraggio come. Il sistema di svuotamento con pesatura è partito diverse settimane fa. I cassonetti sono stati pesati per accertare le quantità di rifiuti così da avere un quadro più preciso quando si procederà alle verifiche periodiche durante e dopo “Raccogli meglio”. La pesatura, che viene effettuata tramite un meccanismo in dotazione alle macchine di ASM, continuerà per un anno intero e permetterà di tracciare un grafico reale sull’incidenza del progetto sulla popolazione. Periodicamente sarà fornito lo “stato di avanzamento” di “Raccogli meglio”.  
Il ruolo del personale front line nella comunicazione “porta a porta”. Il front line è un gruppo di dipendenti di ASM che si occupa del rapporto con i cittadini, che promuove le iniziative dell’azienda, che informa sulle modalità dei servizi, che costruisce un rapporto di interfaccia tra gli utenti e ASM. Dunque, è proprio il front line impegnato in prima linea per “Raccogli meglio”: dipendenti con la divisa aziendale e muniti di tesserino di riconoscimento contatteranno una ad una le famiglie di Galcetello e di Gescal San Giusto per spiegare il progetto e, eventualmente, rinnovare il kit per la raccolta differenziata. “I contatti stabiliti dal personale front line con i cittadini – ha spiegato il direttore Gensini – saranno mantenuti per l’intero anno dell’esperienza “Raccogli meglio”; questo consentirà all’azienda di informare i cittadini sull’andamento del progetto, e di ascoltare i consigli e le proposte”.  
Kit per la raccolta differenziata. Ad ogni famiglia viene data l’opportunità di rinnovare il kit per differenziare i rifiuti in casa. Si tratta di materiale già consegnato negli anni passati e via via dato alle famiglie che lo hanno voluto rinnovare nel tempo per problemi di usura. Borsa gialla per carta, cartone, tetrapak (scatole del latte, brik di succo di frutta ecc.); borsa blu per vetro, plastica, lattine; secchiello verde per l’organico (rifiuti alimentari, pane, pasta, riso, gusci di uovo, fondi di caffè, tè in bustina, carne, pesce, ossa, lische, verdura, frutta, piante, fiori, piccole potature). L’organico può anche essere utilizzato dai proprietari di orti e giardini per alimentare il composter che viene dato in comodato gratuito da ASM a quanti ne fanno richiesta e che consente di trasformare i rifiuti organici in ottimo terriccio.        



*Comunicato congiunto uffici stampa Asm e Comune di Prato"
742,http://comunicati.comune.prato.it/generali/?action=dettaglio&comunicato=14200500000742,16/07/2005,11:42,Circoscrizioni,"«C'è un'emergenza droga nel quartiere»","Ad Ovest si è discusso di sicurezza","Il presidente Mosca: «La nostra esperienza può essere estesa a tutto il territorio pratese»","Il Consiglio della Circoscrizione Prato Ovest, nell'ultima seduta, al Centro civico di via Isidoro del Lungo, ha discusso la relazione del presidente della commissione temporanea “Sicurezza urbana ed integrazione multietnica”, Paolo Sambo, sul lavoro svolto dalla stessa commissione da febbraio ad oggi. Sambo ha sottolineato come il problema della sicurezza sia particolarmente sentito non solo nel centro urbano, ma anche nelle frazioni di periferia. A tal proposito ha evidenziato l’importanza di politiche di prevenzione sociale (politiche per la famiglia, politiche educative, politiche per l’integrazione) e comunitaria (compresi i piani di recupero e di riqualificazione, e qui ha ricordato l’esperienza di ParteciPrato, o l’esperienza dei Contratti di quartiere già sperimentati in altre realtà). «Le Circoscrizioni non hanno deleghe specifiche su tema della sicurezza – ha ricordato Sambo – per questo è necessario uno scatto di fantasia, per sviluppare insieme all’associazionismo livelli di progettualità sempre più elevati».
«Ringrazio il presidente della commissione e tutti i componenti per l’ottimo lavoro svolto – ha concluso Giovanni Mosca, presidente della Circoscrizione –. Il Consiglio ha espresso la volontà di continuare questa positiva esperienza, che rappresenta un caso-pilota che potrà essere esportato anche nelle altre Circoscrizioni, un esempio di buona pratica visto l’attento monitoraggio che ha prodotto e la stretta collaborazione che si è instaurata con le forze dell’ordine. Il lavoro evidenza purtroppo una vera e propria emergenza droga nel nostro territorio».
Inoltre, Mosca ha sottolineato che la sicurezza e la serenità dei cittadini sono un “bene pubblico” e la cura dell’ambiente urbano, dal centro alle periferie, è una priorità per migliorare la qualità della vita delle persone.
"
743,http://comunicati.comune.prato.it/generali/?action=dettaglio&comunicato=14200500000743,16/07/2005,12:10,"Consiglio Comunale","«Più bus in via del Ferro»","Interrogazione del consigliere Amerini (Fi)","L'assessore Giardi: «Soluzioni allo studio insieme all'ipotesi del senso unico»","«Più mezzi pubblici in via del Ferro» La richiesta in una interrogazione, nell’ultima seduta del Consiglio comunale, del consigliere di Forza Italia a Andrea Amerini di Forza Italia. Il consigliere ha presentato un’interrogazione per chiedere un aumento dei mezzi pubblici che attraversano via del Ferro, dove nei giorni feriali c’è una corsa ogni ora verso il centro e comunque fino alle 13,30 del sabato, mentre nel fine settimana non vi è alcun passaggio. «E’ un disservizio soprattutto prer gli anziani – ha detto Amerini – che non possono percorrere chilometri a piedi per raggiungere via Roma». Ha risposto l’assessore ai Lavori pubblici Enrico Giardi, che ha chiarito che la soluzione di via del Ferro è in fase di valutazione insieme all’ipotesi di istituire il senso unico per allargare i marciapiedi e rendere più sicura la strada per gli abitanti.  "
744,http://comunicati.comune.prato.it/generali/?action=dettaglio&comunicato=14200500000744,16/07/2005,13:07,Economia,"'Made in' obbligatorio per le merci che circolano in Europa","Prato partecipa all'assemblea di Acte","Approvata anche la 'Dichiarazione di Igualada' con le richieste avanzate dal distretto al commissario Mandelson","Il manifesto sul 'Made in', col quale si chiede all'Unione Europea «l'obbligo di indicare il Paese dove realmente è avvenuta la fabbricazione di tutti i prodotti circolanti in Europa», è l'atto principale scaturito dal comitato esecutivo e dall'assemblea di Acte, l'associazione delle comunità tessili europee, che rappresenta una rete costituita da oltre 50 fra amministrazioni comunali e regionali di otto paesi (Italia, Spagna, Francia, Portogallo, Gran Bretagna, Belgio, Polonia e Croazia), svoltasi sul finire della scorsa settimana a Igualada (Spagna).
All'assemblea ha preso parte anche l'assessore Fabio Giovagnoli, in rappresentanza del Comune di Prato che detiene la vice presidenza dell'associazione, nonchè i rappresentati della Provincia di Prato e del Comune di Montemurlo.
Nel manifesto del 'Made in' si dice che senza di esso (l'indicazione è peraltro obbligatoria in Usa dal 1930) «i cittadini europei sono danneggiati: i consumatori perchè non sono in grado di distinguere e quindi di scegliere e di valutare il prezzo offerto; gli imprenditori e i lavoratori del manufatturiero perchè non sono in grado di far apprezzare i prodotti realizzati in condizioni etiche garantite dalle leggi del proprio paese». Del resto «Per tutti i paesi d'Europa, ogni perdita percentuale dell'export manifatturiero corrisponde ad una perdita di posti di lavoro e di ricchezza», e senza il 'Made in' obbligatorio «il mercato europeo continuerà ad essere poco trasparente» e la produzione continentale «dovrà continuare a battersi ad armi impari contro la concorrenza sleale».  
Fra i risultati raggiunti nei lavori del comitato esecutivo e dell’assemblea di Acte, spicca l’adozione di un documento congiunto, denominato 'Dichiarazione di Igualada', nel quale sono accolte le richieste formulate in occasione della visita in Toscana del Commissario europeo per il Commercio, Peter Mandelson.
La 'Dichiarazione', che sarà tra breve presentata e discussa con i rappresentanti di Commissione e Parlamento Europeo, affronta tre temi: il commercio internazionale, la competitività dei territori, le politiche di appoggio al comparto moda.  
Acte si impegna inoltre, attraverso l’approvazione ed il sostegno a specifici Piani strategici tessili locali (tra cui spicca il Piano integrato per il sistema moda della Regione Toscana), a favorire lo sviluppo ed il rilancio competitivo di un settore che l’associazione ha definito «un settore all’avanguardia». 



"
745,http://comunicati.comune.prato.it/generali/?action=dettaglio&comunicato=14200500000745,18/07/2005,12:49,Mobilità,"Prato ritorna al casello della A1","L'indicazione della città tolta anni fa","Autostrade accoglie la richiesta avanzata dal Comune e ripristina la scritta","Ripristinata l'indicazione 'Prato' all'uscita del casello della A1 Calenzano-Sesto Fiorentino. La scritta bianca su sfondo blu, come da Codice della strada per i capoluoghi di provincia il cui casello autostradale di riferimento non ricade nei territori comunale e provinciale, ricompare da alcuni giorni sui portali e i cartelli segnaletici di avvicinamento sia sul lato verso Firenze che su quello in direzione di Bologna.
Era stato il Comune (l'assessorato alla Mobilità) a richiedere alla società Autostrade di rimettere l'indicazione Prato al casello 'Calenzano-Sesto Fiorentino', raccogliendo proposte avanzate dalle forze produttive e da cittadini.
A dire il vero era stato anni fa lo stesso Comune, su sollecitazione della Circoscrizione est, a rivolgersi ad Autostrade per togliere ogni riferimento a Prato, per evitare che il traffico pesante, in uscita dalla A1 (ma anche in entrata), si scaricasse tutto su via Firenze, arteria già di per sè molto trafficata
E in effetti la soluzione che fu adottata ha avuto i suoi risultati, con una consistente riduzione dei mezzi pesanti che transitano sull'arteria d'ingresso alla città dal versante est, anche a causa di una viabilità comunale e intercomunale che è mutata: via Firenze non è più la sola porta d'ingresso a Prato e, ultimamente, col nuovo tratto inaugurato della Mezzana-Perfetti-Ricasoli, la direttrice principale del traffico pesante privilegia l'asse della Declassata.
Proprio il mutato scenario della viabilità, e la creazione di nuove direttrici d'ingresso a Prato, spinsero il Comune a ripensare la precedente decisione e a chiedere, di nuovo, ad Autostrade di reinserire l'indicazione 'Prato' al casello di Calenzano-Sesto Fiorentino.
Una vicenda lunga tre anni (in un primo tempo Autostrade rifiutò), che ha richiesto un parere favorevole della Regione e che si è sbloccata, di recente, col sì definitivo del Comitato nazionale toponomastica, che soprassiede alla segnaletica autostradale.     "
746,http://comunicati.comune.prato.it/generali/?action=dettaglio&comunicato=14200500000746,18/07/2005,14:32,Circoscrizioni,"Jazz, tatro in vernacolo e itinerari enogastronomici.","L'estate nelle Circoscrizioni","Ai giardini della Passerella, a Iolo, all'area ex Banci, al giaridno della scuola Lippi, a Galciana e a Viaccia.","Nuova settimana di appuntamenti con l'estate delle Circoscrizioni, domani martedì 19 luglio alla Centro, per la rassegna «Eventi in passerella» realizzata in collaborazione con l'associazione Crisalide, ai giardini della Passerella, via S,Antonio, alle ore 20 apre la serata il gruppo Green Quintet, a seguire alle ore 21,30 musiche jazz con i De Gezz.
Alla Sud, per la rassegna Teatro di Periferia alle ore 21,30 in via Albertesca a Iolo, la Compagnia del Volgo presenta «Cover Band», mentre la rassegna Urban Park all'area ex Banci, propone i Glam Rock Nite alle ore 21,30. Ancora teatro in vernacolo alla Nord, alle ore 21,15 al giardino della scuola media Lippi, via Corridoni 11, l'associazione culturale e teatrale «Il Chiodo Fisso» propone lo spettacolo «Per disgrazia ricevuta». Infine alla Ovest proseguono i martedì di «Galciana sotto le stelle» serate di musica, giochi, shopping e intinerari gastronomici organizzate in collaborazione con la Pro Loco di Galciana, per l'occasione il centro storico di Galciana verrà chiuso; continuano anche le «Serate al chiaro di luna» dal lunedì al venerdì iniziative culturali e sportive, spettacoli musicali e teatrali al campo sportivo di Viaccia organizzate in collaborazione con il circolo Arci La Libertà"
747,http://comunicati.comune.prato.it/generali/?action=dettaglio&comunicato=14200500000747,18/07/2005,15:14,Multiculturalità,"L'Oriente declinato in 37 stili diversi","Sfilata di moda della sartoria Oltremari il 20 luglio in centro","La kermesse, patrocinata dal Comune, presenta le creazioni delle allieve italine e straniere della storia scuola per modelliste","Il fascino dell'Oriente e i suoi sgargianti colori hanno ispirato la creazione dei 37 modelli esclusivi realizzati dalle abili mani delle allieve della scuola di sartoria 'Oltremari' di piazza Lippi a Prato: gli abiti saranno presentati nella sfilata di moda 'Armonie orientali' che sarà ospitata mercoledì sera 20 luglio alle 22 nella bella cornice del Caffè delle logge di piazza del Comune. La kermesse, organizzata dalla scuola, è patrocinata dall'assessorato alla Multiculturalità del Comune perchè i corsi tenuti dalla Oltremari sono all'insegna della multietnicità: le 38 studentesse che partecipano alla sfilata sono infatti italiane, ivoriane, indiane, somale, pachistane, ucraine, moldave, albanesi, etiopi, ma anche danesi ed americane. La loro età varia dai 16 ai 30 anni. La scuola Oltremari, che ha preso il nome della sua fondatrice Loretta Oltremari che la aprì nel 1943, è un'azienda storica del panorama pratese e da oltre 60 anni organizza corsi di sartoria, modellista e figurinista riconosciuti dalla Regione Toscana e dalla certificazione Iso 9000-2001. Attualmente è diretta da Sonia Staccioli, figlia della fondatrice, e da Cristina della Bella. Mercoledì sera sfileranno in passerella i 'compiti di fine anno' delle allieve in una sorta di saggio in cui mostreranno le tecniche apprese: «L'evento rappresenta per noi soprattutto il punto d'incontro tra la capacità imprenditoriale del nostro territorio e il contributo che i migranti possono dare nella produzione - dice l'assessore alla Multiculturalità Andrea Frattani - Una sfilata ispirata all'Oriente con stiliste e sarte provenienti da tutto il mondo è il paradigma del rapporto che lega lo spaccato culturale della nostra città alla presenza straniera»."
748,http://comunicati.comune.prato.it/generali/?action=dettaglio&comunicato=14200500000748,19/07/2005,13:58,Appuntamenti,"Una corona alla tomba di Malaparte","Nell'anniversario della scomparsa","La cerimonia a Spazzavento con l'assessore alla Cultura Andrea Mazzoni","L'assessore alla Cultura Andrea Mazzoni ha deposto stamani, a Spazzavento, una corona sulla tomba di Curzio Malaparte, in occasione della ricorrenza della scomparsa avvenuta il 19 luglio 1957.
La delegazione del Comune ha raggiunto il sacrario di Malaparte con i mezzi messi a disposizione dal Centro di scienze naturali e dalla Vab."
749,http://comunicati.comune.prato.it/generali/?action=dettaglio&comunicato=14200500000749,19/07/2005,13:57,Finanze,"Tosap, c'è l'acccordo per i locali del centro","L'intesa con Confesercenti e Unione commercianti","Il patto esteso anche per la gestione di un fondo a sostegno degli investimenti","Accordo fra Comune e associazioni dei commercianti, Confesercenti e Unione, per le modalità di pagamento, nel 2005, della Tosap (la tassa di occupazione del suolo pubblico) per i pubblici esercizi del centro storico che avevano presentato la richiesta di esposizione dei tavolini all'aperto prima del varo del nuovo regolamento, che non contempla più l'esenzione nella parte antica della città.
L'intesa, definita stamani in un incontro in Palazzo comunale, cui hanno preso parte gli assessori Roberto Bencini e Fabio Giovagnoli, Riccardo Diddi per l'Unione commercianti e Aldo Rondelli per la Confesercenti, prevede la possibilità per i pubblici esercizi, che l'avevano già fatta ad inizio d'anno, di integrare le loro domande per i tavolini all'aperto, con l'opzione di riconvertire la richiesta stagionale o temporanea in annuale, secondo quanto prevede il regime di pagamento della Tosap. L'effetto dell'intesa può comportare per i commercianti del centro, che occupano il suolo pubblico, un risparmio fino al 60% sul canone della Tosap, che annualmente è stabilita sulla base di una tariffa fissa, moltiplicata per i metri quadrati occupati, anzichè su base giornaliera come nel caso delle autorizzazioni stagionali.
La nuova scadenza per l'integrazione delle domande già presentate è stata stabilita al prossimo 31 agosto.
L'intesa fra l'altro non si è limitata alle modalità di pagamento per il 2005 della tassa, ma si è estesa al fondo che il Comune, come già annunciato alle stesse associazioni dei commercianti da una quindicina di giorni, intende costituire coi proventi ricavati dalla Tosap applicata anche ai locali del centro. 
L'accordo, su quest'ultimo aspetto sarà perfezionato a settembre, ma in linea di massima si è pattuito di dare vita, per l'anno in corso, ad un fondo per sostenere gli investimenti effettuati dagli esercizi nel centro storico.
Il fondo, comunque, sarà costituito anche per i prossimi anni, con modalità da concordare per le associazioni dei commercianti, per il sostegno di inziative che si svolgono nel centro città.            "
750,http://comunicati.comune.prato.it/generali/?action=dettaglio&comunicato=14200500000750,19/07/2005,15:17,"Consiglio Comunale","Sori, protagonista di tre interrogazioni consiliari","Presentate da Becheri ( Rc), Banchelli (An) e Luchetti (Fi)","La situazione del personale, i costi dei servizi e le dimissioni dell'amministratore unico gli argomenti trattati","La Sori spa è stata oggetto di tre interrogazioni nell'ultima seduta del Consiglio comunale: a presentarle sono satti Gianluca Banchelli di An, il capogruppo di Rifondazione comunista Leonardo Becheri e Giovanni Luchetti di Forza Italia. Tra le richieste dei consiglieri vi erano la situazione degli incarichi affidati in modo precario, di cui secondo Luchetti non ci sarebbe il controllo da parte dell'Amministrazione comunale, se non si ritiene sovradimensionato il numero dei dipendenti, se sarà organizzato un dibattito in Consiglio sugli indirizzi futuri della Sori, le motivazioni delle dimissioni dell'amministratore unico Mario Pazzaglia e se si ritiene giusto far pagare ai cittadini la documentazione e le planimetrie da presentare per avere il passo carrabile dato che Sori ha accesso gratuito alle banche dati del Comune.
Le risposte sono arrivate dall'assessore al Personale Loredana Ferrara e dal vice-sindaco Roberto Bencini: «L'Amministrazione ha il controllo dei contratti di collaborazione coordinata e continuativa, i Co.co.co., che vengono pagati con specifici capitoli di spesa - ha detto la prima - Stiamo attuando uno studio approfondito per ottimizzare le risorse umane rispetto ai servizi e superare il lavoro precario, anche se in quest'analisi hanno posto seri problemi i tagli del Governo e le conseguenti difficoltà di bilancio. In tempi medio-lunghi ci sarà un graduale passaggio dei co.co.co a conratti di formazione e lavoro ed altre forme contrattuali che risolveranno il problema del precariato. Un risultato molto importante raggiunto l'anno scorso è l'accordo sindacale che abbiamo stretto per stabilire una vera e propria bozza di contratto che fa riferimento al contratto nazionale degli enti pubblici per garantire un compenso congruo».
Luchetti ha replicato che permangono i dubbi sulla gestione degli incarichi e che la sua question time arriverà anche alla Corte dei conti e al collegio dei sindaci revisori del bilancio per un'indagine «sulla trasparenza e la legittimità di questi rapporti». L'assessore al Bilancio Bencini ha aggiunto che nei giorni scorsi è stato dato incarico ad una società esterna per aggiornare il piano industriale della Sori, in modo che dopo le ferie d'agosto arrivi in Consiglio comunale la modifica dello statuto: «Sarà così verificato anche l'equilibrio tra dipendenti ed oggetto della società, ovvero la riscossione delle imposte e il recupero dell'evasione. Per quanto riguarda il pagamento della cartografia per i passi carrabili, è stato istituito in questi giorni il collegamento con la banca dati e la stampa della documentazione sarà quindi gratuita per i richiedenti. Mario Pazzaglia si è infine dimesso perchè come ha spiegato, il suo incarico era arrivato a conclusione avendo concluso la gestione della fase che gli era stata affidata». Becheri e Banchelli hanno sollecitato l'organizzazione di un dibattito su tutte le partecipate del Comune in Consiglio così da sciogliere tutti i nodi."
751,http://comunicati.comune.prato.it/generali/?action=dettaglio&comunicato=14200500000751,19/07/2005,14:01,Circoscrizioni,"Teatro di Periferia a Iolo, rock e ballo liscio","L'estate nelle Circoscrizioni","Via Albertesca a Iolo, area ex Banci e giardini di via Carlo Marx","Domani, mercoledì 20 luglio alle ore 21,30, nell'ambito delle iniziative estive organizzate dalla Circoscrizione Sud, per la rassegna «Teatro di periferia» in via Albertesca a Iolo, l'associazione culturale e teatrale della Trama e dell'Ordito presenta lo spettacolo «Ricominciamo dall'inizio», commedia brillante in due atti, trasposizione moderna in chiave comica della storia di Adamo ed Eva, scritta e diretta da Giampaolo Grasso e Sascia Sannibale. Sempre alla Circoscrizione Sud per la rassegna musicale Urban Park, all'area ex Banci, concerto degli «Zifones». 
Ancora musica alla Circoscrizione Centro, alle ore 21,30 ai giardini di via Carlo Marx, ballo liscio con «Trio Jolly» con spazio musica latino-americana e spazio giovani discoteca.  "
752,http://comunicati.comune.prato.it/generali/?action=dettaglio&comunicato=14200500000752,19/07/2005,14:14,Circoscrizioni,"Chiusura estiva per il Centro servizi famiglia","Il progetto a Galciana, gestito dalla Pubblica Assistenza","Consulenze di vario tipo sono offerte, da due anni, a nuclei familiari o singoli","Il Centro servizi famiglia, progetto Per.fa.re. della Circoscrizione Ovest, sospende le attività per la pausa estiva a partire da domani mercoledì 20 luglio. Il progetto, con sede presso la Pubblica Assistenza l’Avvenire sez. Galciana in via A. Costa 64, da quasi due anni offre un sostegno alla persona ed alla famiglia attraverso le seguenti attività: consulenza pedagogica per l’infanzia e l’adolescenza (disturbi dell’apprendimento, difficoltà scolastiche, rapporto genitori-figli); consulenza individuale, di coppia e familiare (percorsi di counseling per la persona, la coppia, la famiglia); mediazione familiare per il raggiungimento dell’accordo di separazione/divorzio, con particolare riguardo all’interesse dei figli; mediazione sociale (mediazione dei conflitti in ambito sociale, per rapporti di vicinato e quartiere, tutela ambientale, valorizzazione delle risorse del territorio); mediazione interculturale per favorire il rapporto e non solo la convivenza tra etnie diverse.
Tutti i servizi sono gratuiti. Per permettere a tutti coloro abbiano interesse o necessità di rivolgersi ai servizi del Centro, ad ogni persona o nucleo familiare saranno dedicate almeno dieci sedute-colloquio, successivamente alla prima di carattere informativo.
Quarantacinque i nuclei familiari (bambini, singoli adulti e coppie) che in questo periodo si sono rivolti al Centro per chiedere un supporto, una consulenza per i propri figli, per se stessi, per la propria famiglia o semplicemente uno spazio di ascolto. 
Il Centro si avvale inoltre della collaborazione e delle segnalazioni delle scuole, dei Servizi sociali, delle associazioni del territorio, di professionisti legali e operatori del sociale.
Il Centro, aperto due pomeriggi alla settimana dalle 15,30 alle 18,30, gestito dalla responsabile Manuela Fogliazza e dalla coordinatrice Evita Raffaelli, riprenderà la propria attività il 12 settembre.
Per informazioni ed appuntamenti è possibile chiamare nel mese di luglio la Pubblica Assistenza di Galciana al numero 0574.810476 (chiusa nel mese di agosto) dal lunedì al venerdì dalle 9,00 alle 12,00, martedì-mercoledì-giovedì anche dalle 16,30 alle 18,00. Oppure rivolgersi alla Circoscrizione Prato Ovest in via I. del Lungo – Galciana, tel. 0574/817220.
"
753,http://comunicati.comune.prato.it/generali/?action=dettaglio&comunicato=14200500000753,19/07/2005,15:38,Cultura,"Bollino di qualità per la biblioteca Lazzerini, unica in Italia","Ottenuta la certificazione Iso 9001 per i corsi di formazione","Il trasferimento nella Campolmi, in cui diventerà la più grande biblioteca della Toscana, aumenterà le potenzialità dell'attività","Bollino di qualità per la biblioteca comunale Alessandro Lazzerini, unica in Italia ad ottenere la certificazione di qualità per i corsi di formazione.
La Lazzeriniana ha ottenuto il prestigioso ‘bollino’ Iso 9001 ed è quindi riconosciuta come agenzia formativa accreditata che offre servizi di qualità, utili per il territorio, pensati per i bisogni reali dei cittadini, progettati con coerenza e gestiti con efficienza.
Il percorso di certificazione Iso 9001 si è concluso in questi giorni a seguito delle ispezioni condotte dalla ditta certificatrice Imq-Csq, che ha verificato il rispetto, da parte della Biblioteca degli standard internazionali di qualità in merito alla organizzazione e gestione delle attività formative.
Il riconoscimento fa seguito a un impegno forte della Biblioteca nel campo della formazione per gli adulti: grazie ai numerosi corsi e progetti realizzati negli ultimi anni per il Comune, la Lazzerini aveva ottenuto dalla Regione Toscana l’accreditamento come agenzia formativa già dal 2003, attestandosi come unica biblioteca accreditata nel panorama delle agenzie formative presenti sul territorio nazionale.
Con la certificazione ISO 9001, la Biblioteca Lazzerini adempie pienamente a quanto indicano le linee guida sulle biblioteche pubbliche dell’Ifla (International Federation of Library Associations and Istitutions) e dell’Unesco del 2001, che definiscono la biblioteca pubblica come il luogo di apprendimento per eccellenza per i cittadini lungo tutto l’arco della vita.
Le iniziative di formazione della biblioteca si rivolgono agli adulti in generale, con corsi di alfabetizzazione informatica, di abilità tecnico-artistiche, di italiano per gli stranieri immigrati; ma anche agli operatori culturali che vogliono aggiornare le proprie competenze, in particolare agli insegnanti, con i corsi sulla promozione della lettura, e ai bibliotecari provenienti da tutta Italia interessati alla multicultura, ambito su cui la Lazzerini sta facendo scuola, tanto da essere nominata dalla Regione Polo Regionale per l’intercultura nella rete delle biblioteche toscane.
Fra i progetti più impegnativi coordinati dalla biblioteca negli ultimi anni vi sono il progetto biennale “Gestire il cambiamento attraverso la diversità dei linguaggi”, a cui hanno partecipato circa 400 persone, e “Immigrati e territorio”, “Migranti: lingua per il lavoro”.
Punti forti della biblioteca-Agenzia Formativa che hanno valso la certificazione di qualità, sono la progettazione integrata e l’analisi dei bisogni: i progetti e i corsi vengono realizzati con il coinvolgimento attivo di molteplici realtà del territorio pratese (circoscrizioni, scuole, centri culturali, associazioni, Teatro Metastasio, Museo Pecci, Università della Terza Età, etc), e a partire da ricerche accurate su diverse tipologie di pubblico: giovani adulti, immigrati, “over 55”.
Il ruolo centrale della biblioteca Lazzeriniana nelle attività di formazione nel territorio troverà la massima valorizzazione nella futura sede alla ex fabbrica Campolmi, dove la Lazzerini si trasferirà entro il 2006: uno spazio di 5600 metri quadri faranno diventare la biblioteca comunale pratese la più grande della Toscana con la missione di grande centro culturale polivalente.
“Il conseguimento della certificazione - afferma l’Assessore alla Cultura Andrea Mazzoni - testimonia la qualità dei servizi offerti alla città, e non solo, dalla Biblioteca Lazzerini grazie al quotidiano, appassionato lavoro di tutti quelli che vi operano. E ciò non può che essere motivo di soddisfazione per l’Amministrazione Comunale, nonché uno stimolo a proseguire con impegno alla realizzazione all’ex Campolmi di un polo culturale, bibliotecario e documentario di straordinaria rilevanza”.

"
754,http://comunicati.comune.prato.it/generali/?action=dettaglio&comunicato=14200500000754,20/07/2005,15:06,Multiculturalità,"Libri senza confini al Laboratorio del tempo","Sarà aperto domani il Punto di prestito librario","Il servizio è dedicato alle donne migranti che potranno leggere in prestito libri in madrelingua","Narrativa e lettura senza confini al Laboratorio del tempo di via Vincenzo da Filicaia: sarà inaugurato domani 21 luglio alle 17.00 presso la struttura il Punto di prestito librario, dedicato in particolar modo alle donne straniere che vivono e lavorano a Prato e che usufruiscono dei servizi del Laboratorio nel tempo libero. Il servizio è dedicato specialmente a donne dell’Europa dell’Est, America Latina e Maghreb, e che vivono e lavorano a Prato. Si tratta di un fondo di 500 libri nelle lingue araba, polacca, rumena, russa, spagnola – con 100 volumi per ciascuna creato dagli assessorati alla Cultura e alla Multiculturalità ed organizzato dalla biblioteca comunale Lazzerini. All'inaugurazione saranno presenti gli assessori Andrea Mazzoni ed Andrea Frattani. I libri sono acquistati in Italia ed in Francia proprio dalla Lazzerini, già dotata di una sezione multiculturale nelle lingue albanese, araba, cinese, urdu e di uno scaffale di testi per l’apprendimento della lingua italiana,  che provvede anche alla loro catalogazione per opera di personale madrelingua. Si occuperà inoltre della progettazione di azioni di monitoraggio del pubblico e della domanda, per orientare gli acquisti dei libri nuovi sulla base delle esigenze individuate. La gestione del servizio viene affidata a personale non bibliotecario del Laboratorio del Tempo.
Il laboratorio sta diventando un luogo “da abitare” aperto a nuove proposte culturali, è frequentato da donne anche migranti che hanno stimolato nuovi bisogni culturali e formativi
sulla base delle esigenze individuate.. La gestione del servizio viene affidata a personale non bibliotecario operante presso il Laboratorio del Tempo.
Il servizio inizierà con 130 libri in arabo, polacco, rumeno, russo. Si possono  prendere in prestito fino a tre libri alla volta per un periodo massimo di due mesi. Per iscriversi è sufficiente presentare un documento di identità e fornire un recapito. 
I libri sono stati catalogati e le schede sono consultabili in Internet, nel catalogo in linea della biblioteca, all’indirizzo (http://catalogo.po-net.prato.it/new/campi.htm), selezionando la lingua desiderata. Ecco l'orario di apertura: martedì ore 16-18, giovedì ore 10-13 e 15-18. 
Per informazioni ci si può rivolgere al Laboratorio del tempo, 0574 26602, oppure alla Biblioteca Lazzerini, 0574 616560.  

"
755,http://comunicati.comune.prato.it/generali/?action=dettaglio&comunicato=14200500000755,20/07/2005,14:25,Appuntamenti,"Il prefetto saluta il sindaco","Colloquio stamani in Palazzo comunale","Romagnoli dona all'ospite la mazza del Gonfaloniere, il maggior riconoscimento cittadino","Il sindaco Marco Romagnoli ha donato al prefetto Giuseppe Badalamenti, ricevuto stamani in Palazzo comunale, la mazza del Gonfaloniere, il maggior riconoscimento cittadino, simbolo del libero Comune di Prato nel Medio Evo.
Il prefetto Badalamenti si è intrattenuto a cordiale colloquio col sindaco, in quella che è stata una visita di saluto da Prato per la nuova sede di Cremona.
Il sindaco, da parte sua, ha ricambiato la cortesia formulando al prefetto i migliori auguri.     "
756,http://comunicati.comune.prato.it/generali/?action=dettaglio&comunicato=14200500000756,20/07/2005,15:25,Agenda,"L'inaugurazione del Punto di prestito librario","Sarà gestito dalla biblioteca Lazzerini","500 libri madrelingua per le donne migranti","Sarà inaugurato domani 21 luglio alle 17.00 presso il Laboratorio del tempo di via Filicaia 34/7 il Punto di prestito librario, organizzato dalla biblioteca Lazzerini e dagli assessorati alla Cultura e alla Multiculturalità e dedicato alle donne migranti con oltre 500 libri madrelingua in arabo, polacco, rumeno, russo e spagnolo. Saranno presenti gli assessori alla Cultura e alla Multiculturalità Andrea Mazzoni ed Andrea Frattani. "
757,http://comunicati.comune.prato.it/generali/?action=dettaglio&comunicato=14200500000757,20/07/2005,16:04,"Opere pubbliche","Col Centro civico inizia il 'contratto di quartiere'","Al via il recupero della Garduna a Iolo","Disco verde della giunta alle procedure d'appalto. L'inizio dei lavori entro ottobre","Con l'approvazione del progetto definitivo, su proposta dell'assessore alle Opere pubbliche Enrico Giardi, disco verde della giunta, nella seduta di martedì scorso, alle procedure di gara del Centro civico di via Guazzalotri, nell'ambito del contratto di quartiere per il recupero della Garduna a Iolo.
Il contratto di quartiere 'Iolo Garduna' fa parte di un intervento di riqualificazione e sperimentazione edilizia, per un importo complessivo di 6 milioni e 710 mila euro, di cui 3 milioni e 319 mila derivanti da finanziamento statale, come da bando di concorso del ministero delle Infrastrutture e Trasporti.
Il programma prevede infatti opere di riassetto degli spazi aperti della frazione, collegati da percorsi ciclabili, fra cui la sistemazione della corte interna di via Verzoni, e di via Banchini, nonchè la realizzazione di un parcheggio pubblico in via Verzoni; il centro civico di via Guazzalotri; la ristrutturazione del complesso edilizio “Casone di Iolo” con case a schiera su piazza Verzoni, per la costruzione di 10 alloggi a canone sociale oltre ad una “residenza protetta” che interessa appunto una intera porzione del “Casone”, insieme al recupero della sua corte interna.
Con l'avvio delle procedure di gara per il Centro civico, i cui lavori dovranno avere inizio entro il prossimo ottobre, si dà attuazione e inizio al contratto di quartiere.
Il progetto per il Centro civico, in via Guazzalotri, prevede la ristrutturazione ed il recupero dell’edifico della vecchia scuola media Iolo. Al piano terra sono previsti servizi anagrafici, l’emeroteca, l’infermeria, il ricevimento per il pubblico, oltre ad una sala polivalente ricavata nella ex-palestra-auditorium. Al primo piano il progetto prevede un punto di ristoro (cucina-pranzo), una camera oscura nell’ambito dei locali destinati a laboratori per le varie attività espressive, mentre al secondo piano sono contemplati una saletta polivalente ed i laboratori. In tutti i piani sono previsti  servizi igienici e luoghi di attesa. Il progetto prevede l’accessibilità e fruibilità di tutti i locali nel rispetto della normativa di abbattimento delle barriere architettoniche.
L'investimento complessivo è nell'ordine di 1.166.492,98 euro, di cui 774.685 finanziati con contributo statale.
"
758,http://comunicati.comune.prato.it/generali/?action=dettaglio&comunicato=14200500000758,20/07/2005,18:48,Mobilità,"Da domenica cambiano i percorsi Lam","La novità emersa nella commissione 'Economia e infrastrutture'","Le correzioni alla circolazione fra inversioni, doppi sensi e sensi unici","Le correzioni al percorso nord della Lam rossa, con conseguenti modifiche alla viabilità nell'area fra via Bologna-p.zza Ciardi-v.le Galilei, saranno in funzione da domenica 24 luglio e non da martedì 26 luglio, come annunciato nei giorni scorsi.
La novità è emersa nel corso della riunione pomeridiana della commissione consiliare n. 3 Economia e infrastrutture, presieduta dal consigliere comunale Luca Roti (Margherita), per voce dell'ing. Lorenzo Frasconi, dirigente area Opere pubbliche del Comune, che in precedenza aveva concordato col sindaco Marco Romagnoli la decisione di anticipare a domenica le correzioni definite, in linea di massima, da una settimana circa. Alla base esigenze di natura tecnica, ossia la necessità di procedere ai cambiamenti in una giornata di minor traffico, oltre al fatto che le correzioni, in tutti i dettagli, sono state messe a punto da alcuni giorni.
Il quadro completo delle modifiche.
PERCORSO LAM - La nuova ipotesi prevede che la linea rossa scenda da via Bologna, entri in piazza Ciardi e da lì in via Cavallotti, che resterà in Ztl, per poi giungere in piazza Mercatale da via S. Giorgio a via S. Margherita.
Poichè il criterio delle Lam è avere percorsi identici di andata e ritorno, si modifica radicalmente l'itinerario della linea in uscita da Piazza Mercatale verso nord. Da via S. Antonio i mezzi Lam percorrerrano il sottopasso di via Cavallotti, si immetteranno in via Protche, passeranno in piazza Ciardi, entreranno in controflow in via Franchi e da qui in via Battisti per riguadagnare via Bologna in direzione di Galceti.
La novità è sostanziale: attualmente la linea Lam, nella doppia direzione, percorre viale Galilei, via Terracini, via Abati. Questo percorso, dal 24 luglio, sarà sostituito dal nuovo.
DOPPI SENSI - Da domenica via Protche, attualmente a senso unico verso piazza Ciardi, diventerà a doppio senso, in entrata e in uscita dalla piazza.
A doppio senso sarà anche il tratto che costeggia il parcheggio del Serraglio fino al sottopasso di via Cavallotti, attualmente a senso unico verso la rotonda con via Protche, con corsia preferenziale in controflow dei bus Lam. In pratica la corsia preferenziale diventa una corsia di scorrimento per il traffico.
INVERSIONI E SENSI UNICI - Sarà invertito, da domenica, il senso di marcia in via Bologna da via Battisti, in direzione piazza Ciardi. Attualmente via Bologna è in uscita dalla piazza, fra qualche giorno sarà in entrata. Invertiti anche i sensi di marcia di via Mazzoni e via Cerutti, per evitare l'intersezione col traffico proveniente da via Protche, con conseguente creazione di un percorso che da piazza Ciardi è in direzione di via Bologna.
Sarà istituito il senso unico di marcia in via Abati, da via Bologna a via Petri, in direzione v.le Galilei. Senso unico anche in via Guevara, fra via Petri e via Bologna in direzione di quest'ultima. 
VIABILITA' - Per effetto delle modifiche si costituirà una direttrice di traffico viale Galilei-piazza Mercatale e viceversa. Sarà inoltre istituito un anello di traffico fra via Bologna, via Abati, via Petri, via Guevara per evitare che da via Abati, attraversando via Bologna, le auto si immettano direttamente su via Ciliani (un punto giudicato pericoloso), e per consentire di istituire sul lato sinistro di via Abati una serie di parcheggi.
PIAZZE - Piazza Ciardi si trasformerà in una rotonda 'naturale', con circolazione in senso antiorario, con tre entrate (via Franchi, via Bologna e Via Protche) e due uscite (via Protche e via Strozzi).
Due entrate, dal 24 luglio, anche in piazza Mercatale: dal viale Galilei/via S.Giorgio/S.Margherita e dal Ponte al Mercatale. Due anche le uscite: da via S. Antonio/v.le Galilei e da via S. Silvestro.
CONTROFLOW - Una nuova corsia preferenziale per i bus Lam sarà istituita in via Franchi, mentre scomparirà quella del sottopasso di via Cavallotti.
SEMAFORO - Un impianto semaforico a chiamata comparirà all'intersezione fra via Franceschini e via Bologna, a causa dell'inversione di quest'ultima, nel tratto fra via Battisti e piazza Ciardi. 
SOSTE - Una ventina i posti macchina persi. Una decina in via Franchi, gli altri nel tratto di via Bologna fra via Franceschini e via Ciliani, che saranno però recuperati in via Abati. 
Soste eliminate anche in via S. Giorgio all'intersenzione con via S. Antonio, con creazione di una precedenza per i bus Lam e le auto provenienti da via Cavallotti (in Ztl comunque possono circolare i mezzi autorizzati) rispetto al traffico che sbuca dal sottopasso. 
Il parcheggio dei motorini sarà spostato da via Cavallotti in via S.Giorgio/via S. Antonio.
FERMATE - Confermata l'istituzione di una fermata dei bus Lam davanti alla Stazione del Serraglio, in via Cavallotti. 
COROLLARI - Annunciato anche il miglioramento della segnaletica, con un intervento già realizzato in piazza Mercatale, là dove i bus Lam corrono in controflow, per rendere più sicura l'intersezione col traffico privato in entrata su via S. Silvestro. 

"
759,http://comunicati.comune.prato.it/generali/?action=dettaglio&comunicato=14200500000759,20/07/2005,19:10,Trasporti,"In 4400 usano i bus Lam 'rossi'","Verifica sul campo lo scorso 13 luglio","Le fermate più 'affollate' in piazza Stazione, via Tacca, p.zza S. Marco","Una prima stima sul campo dei passeggeri che usano i mezzi della linea rossa Lam è stata compiuta mercoledì della scorsa settimana. Complessivamente il 13 luglio sono stati 4455 i passeggeri che hanno usato i mezzi della linea rossa, nell'arco della giornata: 2297 nella direttrice verso Galceti; 2158 in direzione di Grignano.
Le fermate più affollate sono state, nella direttrice verso nord, quelle di piazza Stazione (290 passeggeri) e di S. Marco (338 passeggeri); nella direttrice sud il massimo si è raggiunto in via Tacca (236 passeggeri), seguita a ruota dalla fermata di piazza Stazione (234 passeggeri).
I dati sono stati forniti, nella riunione della commissione consiliare 'Economia e infrastrutture' dall'ing. Lorenzo Frasconi, che ha affermato che l'obiettivo è quello di raggiungere 8500 utenze sulla linea rossa. Obiettivo che si potrà iniziare a perseguire da settembre."
760,http://comunicati.comune.prato.it/generali/?action=dettaglio&comunicato=14200500000760,21/07/2005,15:21,Circoscrizioni,"Omeopatia, festa a Viaccia e teatro in Villa.","L'estate nelle Circoscrizioni","Centro Sociale di Galciana, Villa Fiorelli, Giardini della Passerella e area ex Banci","Domani, venerdì 22 luglio il cartellone delle manifestazioni estive delle Circoscrizioni propone: alla Ovest, alle ore 21 al Centro Sociale di Galciana via Capitini 8, un incontro sull'omeopatia, organizzato dal comitato anziani dello stesso Centro Sociale, con il dott. Emanuele Nesti specialista omeopata, mentre dalle ore 19 sarà chiuso un tratto di via Pistoiese in località Viaccia per permettere lo svolgimento della manifestazione «Viaccia in festa» giochi, artisti di strada, shopping e degustazione di prodotti locali, sarà presente il «Bibliobus» per il prestito librario itinerante.
Alla Nord prosegue la rassegna teatrale a Villa Fiorelli nel parco di Galceti, alle ore 21.30 la compagnia Aracne Teatro propone lo spettacolo «Spazi bianchi da riempire - la creazione, la morte, la speranza» liberamente tratto da Dino Buzzati con la regia di Gionni Voltan.
Alla Centro, alle ore 21.30 ai giardini della Passerella come tutti i venerdì fino al 29 luglio, ballo liscio a cura di Tony Reale del Trio Jolly.
Infine Urban Park alla Sud, alle ore 21,30 all'area ex Banci, una serata tributo ai Led Zeppelin con il gruppo «Norge»."
761,http://comunicati.comune.prato.it/generali/?action=dettaglio&comunicato=14200500000761,21/07/2005,16:01,Mobilità,"Viabilità, il calendario delle modifiche","Da domenica 24 nuovo percorso Lam","Dal pomeriggio di domani, venerdì 22 luglio, iniziano le correzioni alla circolazione","Le modifiche al percorso nord della linea rossa Lam  entreranno in funzione domenica prossima, 24 luglio, ma per consentire che tutto sia pronto il nuovo assetto della viabilità comincerà a prendere forma dal pomeriggio di domani, venerdì 22 luglio.
In pratica le correzioni alla circolazione, che scatteranno tutte insieme domenica prossima, incominceranno a profilarsi dalle prossime ore, secondo il seguente calendario:
VENERDI' 22 LUGLIO - Dalle ore 14,00 sarà istituita la circolazione a rotatoria, in senso antiorario, in piazza Ciardi. Per consentire che la piazza si trasformi in una rotonda 'naturale' in concomiitanza sarà istituito il doppio senso di marcia in via Protche. Dalle 14,00 di domani, venerdì 22 luglio, anche il tratto di viale Galilei, a fianco del parcheggio del Serraglio, dalla rotonda con via Protche al sottopasso ferroviario di via Cavallotti/via S. Antonio diventerà a doppio senso di marcia.           
NOTTE FRA VENERDI' E SABATO 23 - Nella notte fra venerdì e sabato sarà prolungata la corsia preferenziale in controflow su via Bologna, che attualmente si arresta all'altezza di via Abati, nel tratto fra via Ciliani e via Franceschini. Sempre nella notte sarà realizzata la corsia preferenziale, in controflow, in via Franchi.
DOMENICA 24 LUGLIO - Dalle ore 6,00 sarà invertito il senso di marcia in via Bologna da via Battisti verso piazza Ciardi. Contemporaneamente saranno invertiti i sensi di marcia in via Mazzoni e via Cerutti.  
Dalle 6,00 saranno attivate le due nuove corsie preferenziali in via Bologna (da via Ciliani a via Franceschini) e in via Franchi. 
Da domenica mattina la circolazione in via Abati diventa a senso unico, nel tratto fra via Bologna e via Petri, in direzione di quest'ultima. Idem in via Guevara, da via Petri in direzione di via Bologna.
Fin qui il calendario delle modifiche. Per informare i cittadini, in tutta l'area interessata ai cambiamenti, sabato 23 luglio saranno distribuiti, porta a porta, 15mila volantini, con il nuovo percorso Lam e le indicazioni sul nuovo assetto della viabilità. "
762,http://comunicati.comune.prato.it/generali/?action=dettaglio&comunicato=14200500000762,21/07/2005,15:52,"Conferenza stampa","La costituzione di comitato e consulta della Società della salute","Domani in Comune",,"Domani alle 11.30 in sala giunta in una conferenza stampa saranno illustrate le modalità di costituzione del comitato di partecipazione e della consulta del terzo settore previsti dagli art.35 e 36 dello Statuto della Società della salute. 
Saranno presenti l'assessore ai Servizi sociali Maria Luigia Stancari, presidente della giunta della Società, e la direttrice Patrizia Romoli."
763,http://comunicati.comune.prato.it/generali/?action=dettaglio&comunicato=14200500000763,21/07/2005,16:23,Multiculturalità,"Armonie d'Oriente, la moda, le stelle e la multiculturalità","I ringraziamenti dell'assessore Andrea Frattani","Grande successo ieri per la sfilata della sartoria Oltremari, che sarà proposta anche in Alter mundi ad ottobre","Una serata di moda sotto le stelle elegantemente incorniciata dall'ottocentesco Caffè delle logge e quasi mille persone a guardare: grande successo ieri sera per 'Armonie orientali', sfilata di moda ed evento culturale e artistico organizzato dalla sartoria Oltremari di piazza Lippi con il patrocinio dell'assessorato alla Multiculturalità: in passerella hanno sfilato infatti gli abiti ispirati all'Oriente realizzati da 38 delle allive dei corsi della scuola Oltremari, in gran parte straniere. Il risultato è stata una serata all’insegna della moda e dello spettacolo, ma anche della multiculturalità: Vorrei ringraziare Sonia Staccioli e Cristina Dellabella, titolari della Sartoria Oltremari  e i gestori dell’Antico Caffè delle Logge, Marco Serpi e Giancarlo Pani - dice l'assessore Andrea Frattani - per aver organizzato e ospitato un evento culturale e artistico che ha visto coinvolti tanti cittadini in una serata che ha presentato l’orizzonte multiculturale di una città che proietta se stessa in una dimensione che va oltre i propri confini tradizionali. Un grazie anche alla città di Prato per aver colto appieno il senso di una direzione intrapresa da anni dall'Amministrazione comunale di valorizzazione delle esperienze locali attraverso l’incontro  con la cultura migrante, naturale paradigma della trasformazione sociale ed economica del tessuto locale». 
La scuola Oltremari riproporrà l'evento anche all’interno della manifestazione Alter Mundi, in programma per l’ottobre prossimo con propri stands e rappresentazioni. L'intenzione dell'assessorato alla Multicultura è di stringere ulteriormente la collaborazione instaurata con il Caffè delle Logge per iniziative all’insegna della cultura a 360°.
"
764,http://comunicati.comune.prato.it/generali/?action=dettaglio&comunicato=14200500000764,21/07/2005,16:55,Bilancio,"Il Comune acquista il 'Misericordia e Dolce'","L'atto siglato stamani in Palazzo comunale","L'acquisizione dell'area ospedaliera quale contributo alla costruzione di un nuovo nosocomio","Firmato stamani, nell'ufficio del sindaco, in Palazzo comunale, l'atto di cessione dalla Asl al Comune di tutta l'area ospedaliera 'Misericordia e Dolce', con gli edifici che compongono il presidio sanitario e le superfici annesse, in parte adibite a camminamenti e percorsi veicolari, in parte a parcheggi e verde.
L'atto di cessione, alla presenza del sindaco Marco Romagnoli e del vice sindaco e assessore alle Finanze Roberto Bencini, e di un numeroso stuolo di funzinari della Asl e del Comune, è stato siglato dal direttore generale dell'Azienda sanitaria Mauro Pallini e dalla dott.ssa Graziella De Castelli, responsabile dell'Area risorse finanziarie del Comune di Prato.  
Il prezzo di vendita è stato fissato in 43 milioni e 300 mila euro, che il Comune si è impegnato a corrispondere alla Asl in cinque rate annuali, a partire dal gennaio 2007, sempre che a quella data siano iniziati i lavori di costruzione del nuovo ospedale. Le prime quattro rate, in altrettanti anni, sono pari a 8 milioni di euro, l'ultima a saldo, nel gennaio 2011, è pari a 11 milioni e 300 mila euro.
Ogni rata sarà corrisposta dal Comune alla Asl alle scadenze previste, semprechè i lavori del nuovo ospedale procedano con la stessa progressione.
Il Comune, in base all'atto di stamani, acquisisce tutto il complesso 'Misericordia e Dolce', che si estende per una superficie superiore ai 35 mila metri quadrati, mentre tutta le aree annesse occupano 24,5 mila metri quadrati.
L'atto di cessione segna di fatto, per Prato, l'avvio dell'operazione che, nell'ambito della programmazione regionale, porterà alla costruzione di un nuovo ospedale. L'investimento di 43 e passa milioni di euro per l'acquisto del 'Misericordia e Dolce', rappresenta il contributo del Comune alla edificazione del nuovo nosocomio pratese. "
765,http://comunicati.comune.prato.it/generali/?action=dettaglio&comunicato=14200500000765,21/07/2005,18:11,Economia,"L'ex Banci dentro Firenze Fiere","Accordo fra i soci della società fiorentina","Due pratesi nel comitato esecutivo composto da sette membri, che di fatto è l'organo di gestione della struttura","«Le parti convengono che le strutture espositive e congressuali, in corso di programmazione nell'area ex Banci di Prato, che già godono di un finanziamento della Regione Toscana per 10 milioni di euro, siano gestite da Firenze Fiera». Recita così uno degli articoli del patto parasociale, concordato fra Regione, Camera di Commercio di Firenze, Provincia e Comune di Firenze, la Banca Toscana, il Comune di Prato e la Camera di commercio di Prato, che detengono complessivamente il 95,06% di Firenze Fiere, 
Con questo atto, che sarà siglato nei prossimi giorni, si sancisce che l'area espositiva ex Banci è, a tutti gli effetti, dentro Firenze Fiere, con la conseguente nascita di un polo integrato su scala metropolitana.
Non solo ma Prato (Comune e Camera di Commercio), che insieme hanno l'11% di Firenze Fiere, ha da oggi due rappresentanti nel consiglio di amministrazione (il presidente della Camera di commercio Luca Rinfreschi e l'imprenditrice Raffaella Pinori nominata dal Comune di Prato), che siederanno anche nel comitato esecutivo della società, composto da sette consiglieri, che di fatto sarà l'organo di gestione di Firenze Fiere. "
766,http://comunicati.comune.prato.it/generali/?action=dettaglio&comunicato=14200500000766,22/07/2005,16:48,"Consiglio Comunale","Approvate le regole per il verde pubblico","Con 23 voti a favore e sei astensioni","In vigore fra 120 giorni. La guida ha un carattere orientativo e di indirizzo","La tutela del patrimonio del verde viene declinata nei 20 articoli che compongono il Regolamento del verde pubblico e privato, nuovo strumento normativo del Comune che ieri ha ricevuto il definitivo imprimatur del Consiglio comunale. Il testo del regolamento è stato approvato con 23 voti favorevoli del centrosinistra e 6 astensioni della Casa delle libertà. Si chiude così l'iter cominciato nell'autunno dell'anno scorso che ha visto coinvolte le Circoscrizioni e le Commissioni consilari Affari istituzionali e Territorio e Ambiente. L'entrata in vigore è prevista entro 120 giorni dall'approvazione.
La guida riveste carattere orientativo e di indirizzo per gli interventi per la gestione del verde pubblico e privato. 
Tutelare e promuovere il verde come elemento qualificante del contesto urbano e come
fattore di miglioramento della qualità della vita dei cittadini. Le principali finalità che persegue sono contribuire ad una razionale gestione del verde esistente e di quello di nuova formazione, favorire e regolare gli usi delle aree verdi del territorio comunale in modo che siano compatibili con le risorse naturali presenti, indicare le modalità di intervento sul verde e sul territorio più consone al mantenimento e allo sviluppo del patrimonio verde esistente , alla connessione fra aree verdi in modo da favorire la circolazione delle specie e la biodiversità, diffondere la cultura del verde attraverso la sensibilizzazione e l'informazione del cittadino. Il campo di applicazione comprende tutte le aree sistemate a verde sia pubbliche che private, mentre non sono oggetto di tutela indipendentemente dalla loro ubicazione gli alberi da frutto, gli alberi costituenti colture arboree specializzate con finalità produttive (arboricoltura da
legno), gli alberi facenti parte di boschi. Nell'ambito del verde privato per giardini sotto i 300 metri quadrati ci sono indicazioni e non prescrizioni. Per abbattere piante è necessaria però l'autorizzazione da richiedere al Comune e all'Asm.
Il nuovo regolamento per il verde è stato elaborato dal Servizio Ambiente del Comune e da Asm, la società cui è affidata la manutenzione del verde pubblico della città. 
Tra le norme più importanti ci sono quelle che riguardano gli abbattimenti, le potature, i nuovi imoianti, le sostituzioni, la forestazione urbana, la progettazione del verde, la tutela e il verde realizzatto a scomputo degli oneri di urbanizzazione. E' incluso poi il campo sanzionatorio per chi viola le norme e per chi compie atti vandalici nei giardini pubblici e danneggia verde ed attrezzature, giochi e panchine. In appendice sono presenti gli allegati per la tutela dei giardini e la protezione degli alberi nei cantieri. Il regolamento prevede ad esempio che i per abbattere un albero posto in sede pubblica, il costo possa essere sostenuto dall'Amministrazione, se l'abbattimento è davvero necessario, altrimenti il privato deve provvedere a sue spese versando una somma pari al valore ornamentale della pianta
Anche per le potature entreranno in vigore regole nuove: la pratica non giova alle piante e quindi l'intervento deve essere fatto solo in casi straordinari. La capitozzatura, cioè il taglio apicale del fusto, è vietata perchè porta alla morte dell'albero. Un capo del regolamento è dedicato anche  agli alberi monumentali e alla salvaguardia dei parchi e dei giardini storici e un altro alla fruizione dei parchi e dei giardini pubblici: 'La scelta di dotarsi di questo strumento ha una duplice valenza - ha commentato l'assessore all'Ambiente Camilla Curcio, che ieri ha illustrato il testo all'Assemblea - sia per la valorizzazione del patrimonio del verde, che appartiene a tutta la città, sia perchè fa sì che le tematiche ambientali siano più strettamente legate agli altri settori dell'Amministrazione comunale. Ringraziamo le Circoscrizioni per il loro contributo'.
Nel dibattito che è seguito hanno espresso apprezzamento per il lavoro svolto Luca Roti della Margherita, Leonardo Becheri di Rc, Fabio CAregnato, GIUseppe ESposito, Elisabetta Carullo e Massimo Bartoloni dei Ds, Aurelio Donzella dell'Idv, che ha rilevato anche però che nel Regolamento urbanistico di Prato manca un censimento delle piante e del loro valore, auspicando che l'Amministrazione si doti presto anche di questo strumento. Gianni Cenni di An e Goffredo Borchi, capogruppo di Fi, hanno invece spiegato il proprio voto d'astensione con le perplessità sull'impostazione generale del regolamento 'che si basa sul comando e sul controllo anche nelle aree private incidendo sulla sfera dei singoli e con pericolo di sanzioni a macchia di leopardo'."
767,http://comunicati.comune.prato.it/generali/?action=dettaglio&comunicato=14200500000767,27/07/2005,14:21,Agenda,"Nuovo bando per la gestione degli sportelli anagrafe del lavoro","Annullato il precedente bando del 6 luglio","Variata  la data  di consegna delle domande e di apertura delle buste.","E' affisso all'albo pretorio del Comune il nuovo bando di gara per l’affidamento della gestione degli sportelli di 'Anagrafe del Lavoro' collocati negli uffici delle cinque circoscrizioni del Comune di Prato: Nord, Sud, Est Ovest, Centro. La gestione, descritta in dettaglio nel capitolato speciale di appalto, comprende i servizi che dovranno essere erogati per l'impiego ed il lavoro in ciascuna delle cinque strutture. 
Rispetto al precedente bando del 6 luglio - ora annullato insieme al relativo capitolato di appalto e alla domanda di partecipazione -   cambiano le date di presentazione delle domande e di apertura delle buste.
I soggetti interessati a partecipare alla gara dovranno far pervenire il plico contenente la documentazione richiesta al Protocollo Generale del Comune 9 entro le ore 13 del 26 settembre 2005. 
Il pubblico incanto avrà luogo in una sala del Palazzo Comunale (piazza del Comune 2) il 28 settembre prossimo alle ore 9. In seduta pubblica, nel giorno ed ora stabiliti, si procederà all'ammissione o esclusione dei concorrenti, previa verifica dei requisiti previsti secondo le prescrizioni del presente bando. 
Quindi la Commissione di gara procederà all'apertura delle buste contenenti le offerte economiche e formerà la graduatoria complessiva finale. 
Si ricorda che il Protocollo generale del Comune è aperto al pubblico il lunedì e il giovedì dalle 9 alle 17, il martedì, mercoledì e venerdì dalle 9 alle 13, resta chiuso il sabato e tutti i giorni festivi. 
Il nuovo bando può essere ritirato presso il Coordinamento delle Circoscrizioni comunali, via dell'Accademia 42, tel. 0574/615759. I nuovi documenti di gara - il bando, il capitolato d'appalto e la domanda di partecipazione - possono essere consultati e scaricati dal sito web del Comune di Prato: www.comune.prato.it/servcom/gare. 
IL BANDO
L'importo fissato a base di gara è di oltre 730 mila  euro, per l'esattezza 733.333 euro al netto dell'Iva  al 20%. 
Il servizio avrà una durata di quattro anni, dal 01/01/2006 al 31/12/2009. 
Alla gara possono partecipare i soggetti accreditati o in via di accreditamento per lo svolgimento di servizi al lavoro così come previsto dal regolamento della Regione Toscana in materia di occupazione e mercato del lavoro.
I soggetti che non sono ancora in possesso dell’accreditamento previsto dalla normativa regionale e che intendono partecipare alla gara sono tenuti ad osservare procedure e termini stabiliti dalla normativa regionale per l’ottenimento del requisito.
La gara, a procedura aperta, si atterrà alle modalità di legge con aggiudicazione all'offerta contenente il prezzo piu’ basso (quello espresso mediante indicazione di un unico ribasso percentuale sull’importo a base d’asta). 
Non sono ammesse offerte in aumento rispetto all'importo a base di gara e cioè rispetto alla cifra di € 733.333,00 (IVA esclusa). 


"
768,http://comunicati.comune.prato.it/generali/?action=dettaglio&comunicato=14200500000768,22/07/2005,14:17,Ambiente,"'L'indagine di Asm su Tia e termovalorizzatore è legittima'","L'assessore Curcio risponde a una question time di Becheri","Per il capogruppo di Rc si tratta più di una campagna di sensibilizzazione che di un'indagine sui servizi","«L'indagine compiuta da Asm su Tariffa di igiene ambientale e lo smaltimento dei rifiuti è legittima perchè viene svolta da un'azienda pubblica su mandato delle Amministrazioni locali nell'ambito della programmazione e del dibattito in corso su questi temi». E' stata questa la risposta data dall'assessore all'Ambiente Camilla Curcio alla question time presentata ieri nella seduta del Consiglio comunale dal capogruppo di Rifondazione comunista Leonardo Becheri sulla campagna telefonica che Asm sta svolgendo.
Il consigliere ha chiesto se l'Amministrazione comunale ritenga corretto che prima della votazione di atti istituzionali sull'impianto di incenerimento dei rifiuti un'azienda pubblica come Asm ponga domande su questo tema ai cittadini interpellati: «Domando se è vero che chiedendo se il cittadino paghi più o meno con la Tia rispetto alla Tarsu si comunichi anche che, dato che la parte preponderante della tariffa è per lo smaltimento, la realizzazione dell'impianto di incenerimento farebbe diminuire i costi. E' giusto che un'azienda pubblica svolga un'azione plitica tendente a favorire nell'opinione pubblica una visione positiva della realizzazione dell'impianto, ammesso e non concesso che i costi diminuiscano?»  
L'assessore Curcio ha chiarito che nell'indagine che Asm ogni anno compie viene chiesto un giudizio sull'equità del costo pagato rispetto ai servizi resi e rientranti nella Tia, non se si paga più meno rispetto alla Tarsu: 'Asm sa già attraverso la propria banca dati quanto pagano cittadini ed enti. Per quanto riguarda il termovalorizzatore, viene chiesto semplicemente se si conosce l'incidenza dei costi dello smaltimento e se non si ritiene opportuno che la Provincia di Prato diventi autonoma. Si tratta di domande con possibilità di risposta multipla e non ci sono ingerenze indebite da parte di Asm, dato che questo avviene a fronte di un indirizzo generale sullo smaltimento su cui si sta discutendo'.
Becheri non si è detto soddisfatto definendo l'indagine di Asm quasi una campagna di sensibilizzazione sul termovalorizzatore: 'Mi sembra strumentale citare solo l'aspetto dei costi e far leva su quello per avere giudizi positivi da parte dei cittadini sull'inceneritore. Inoltre sarebbe stato più corretto fare queste domande almeno pochi giorni dopo l'approvazione di un atto ufficiale sul Piano provinciale di smaltimento dei rifiuti, non ora.'

"
769,http://comunicati.comune.prato.it/generali/?action=dettaglio&comunicato=14200500000769,22/07/2005,14:00,Mobilità,"Chiuso un tratto di via Roma","Per i lavori relativi al sottopasso con via Paronese","Non percorribile, fino alle 16,00 di domani, il lato nord della rotonda con via Baciacavallo","Chiuso domani, sabato 23 luglio, fino al pomeriggio ma non oltre le ore 16,00, il lato di Poggio a Caiano della rotatoria fra via Roma e via Paronese/via Baciacavallo. 
A causa della chiusura della parte nord della rotatoria il traffico proveniente da Poggio a Caiano, in direzione del centro città, dovrà immettersi, a Fontanelle, in via Traversa il Crocifisso per poi raggiungere via Paronese, attraverso via del Molinuzzo, e successivamente via Roma da via Baciacavallo, tornando indietro dalla rotonda fra quest'ultima e via Nincheri.
Il traffico invece per Poggio a Caiano, da via Roma, all'altezza della rotonda, girerà a destra verso via Paronese, per poi riguadagnare la stessa via Roma a Fontanelle attraverso via del Molinuzzo e via Traversa il Crocifisso.
Per effetto della chiusura del lato di Poggio a Caiano la rotatoria fra via Roma e via Paronese/via Baciacavallo diventerà a doppio senso di marcia nella parte che resta aperta, fino allle ore 16,00 di domani.
E fino alla stessa ora il tratto di via Roma, dalla rotonda con via Paronese/via Baciacavallo a via Traversa il Crocifisso, a Fontanelle, è praticamente chiuso al traffico nei due sensi, utilizzabile esclusivamente per gli spostamenti dei residenti, che comunque potranno raggiungere il centro città (non avranno invece alcun problema per Poggio a Caianno) solo da via Traversa il Crocifiso, via del Molimuzzo, via Paronese, via Baciacavallo, la rotonda fra via Baciacavallo e via Nincheri, ancora via Baciacavallo a ritroso, via Roma.  
La chiusura di una porzione della rotatoria, nella giornata di domani, si è resa necessaria per rendere possibili i lavori di scavo, all'intersezione fra via Roma, via Paronese e via Baciacavallo, per la sistemazione dei sottoservizi del costruendo sottopasso. "
770,http://comunicati.comune.prato.it/generali/?action=dettaglio&comunicato=14200500000770,22/07/2005,14:10,Sindaco,"Romagnoli a Wangen per la Kinderfest","E' la prima visita nella cittadina tedesca","Il primo cittadino ospite di uno dei maggiori appuntamenti popolari  della località gemellata con Prato","Il sindaco Marco Romagnoli è ospite di Wangen, la località tedesca gemellata con Prato. Il sindaco partecipa ai festeggiamenti della Kinderfest, una festa popolare dedicata ai ragazzi, uno degli appuntamenti maggiori della cittadina tedesca.
E' la prima volta che il sindaco, da quando è stato eletto, fa visita a Wangen.
 "
771,http://comunicati.comune.prato.it/generali/?action=dettaglio&comunicato=14200500000771,22/07/2005,15:09,Circoscrizioni,"Concerto della Corale S.Martino e musica a Urban Park","Il fine settimana nei quartieri della città","Manifestazioni in programma a villa Fiorelli e nell'area ex Banci","Nel prossimo fine settimana il programma delle Circoscrizioni propone: alla Nord, domenica 24 luglio alle ore 21,30 a villa Fiorelli, per la rassegna «Estate in Villa», concerto della corale San Martino «e se una sera, cantando... - le genti, le parole, i suoni ed i canti», una carrellata di canti famosi, popolari, lirici e d'operetta, le voci recitanti sono di Anna Spata e Riccardo Palandri, solisti lo stesso Palandri, Mario Bigagli e Mayumi Kuroki, la presentazione, i testi e la regia sono di Claudio Jozzelli, dirige il coro il maestro Nicola Mottaran, al pianoforte Claudio Bianchi. Alla Sud ad Urban Park, all'area ex Banci, sabato 23 luglio i Plebs, domenica 24 luglio Aneurisma Nirvana Acoustic Nite e lunedì 25 luglio Street Killa hip hop nite, sempre alle 21,30."
772,http://comunicati.comune.prato.it/generali/?action=dettaglio&comunicato=14200500000772,22/07/2005,15:16,"Consiglio Comunale","'Nessun abuso edilizio nell'ex Asm di via Galcianese'","Domanda d'attualità di Bettazzi (An) e Luchetti (Fi)","Due delibere di giunta e Consiglio del 1968 escludono irregolarità nell'ampliamento dell'immobile e vizi nella compravendita alla Provincia","L'ex sede di Asm di via Galcianese oggetto della triangolazione tra Comune, Provincia e Misericordia è stata protagonista di una domanda d'attualità presentata ieri in Consiglio comunale dal capogruppo di An Maurizio Bettazzi e da Giovanni Luchetti di Forza Italia per gli abusi edilizi che secondo i sottoscrittori sarebbero stati compiuti nell'ampliamento della palazzina alla fine degli anni '60 non rispettando l'area di rispetto cimiteriale con vincolo di inedificabilità assoluta stabilita da un Regio decreto del 1934. Nell'atto i due consiglieri chiedevano se il Comune era a conoscenza dell'abuso e della non commerciabilità dell'immobile e quali sono le intenzioni dell'Amministrazione una volta verificata la nullità parziale o totale dell'iter amministrativo che si è concluso con la compravendita dello stabile alla Provincia. La risposta è giunta dall'assessore ai Lavorio pubblici Enrico Giardi, che ha escluso l'esistenza di abusi edilizi e quindi di vizi nel contratto: 'L'intervento di ampliamento venne approvato con delibera aziendale di Asm del 23 novembre 1967 n° 267 e l'autorizzazione alla progettazione delle opere e a compiere i lavori venne data dalla giunta comunale il 29 ottobre 1968, mentre l'approvazione del Consiglio comunale arrivò due mesi dopo. L'importo era allora di 33 milioni di lire e venivano interessati dall'ampliamento la nuova sala mensa per 200 persone e gli spogliatoi. Queste delibere escludono quindi ogni abusivismo'.
Il capogruppo Bettazzi ha replicato che permangono comunque varie perplessità e punti oscuri soprattutto per la leggerezza con cui sarebbe stata portataavanti la procedura, non perfettamente eseguita: 'Le modifiche non sono comunque citate nell'atto di compravendita e mi chiedo perchè manchi un elemento così importante come la triplicazione dei volumi della struttura. Inoltre rimane il vincolo per la zona cimiteriale, facendo anche finta che non ci siano i rilievi aerofotogrammetrici che indicherebbero che invece le modifiche sono state compiute tra il 1970 e il 1971. Perchè non è stata fatta a monte del procedimento una perizia per escludere difformità urbanistiche che avrebbero potuto viziare la vendita? Ci sembra insomma che la procedura sia troppo esposta ad azioni legali che potrebbero incidere sulla già precaria situazione delle casse comunali'. "
773,http://comunicati.comune.prato.it/generali/?action=dettaglio&comunicato=14200500000773,22/07/2005,15:19,"Società della Salute","Un 'avviso' per partecipare al governo dei servizi","Presentato dalla presidente Stancari e dal direttore Romoli","Associazioni e organizzazioni hanno tempo fino al prossimo 14 settembre","La cosiddetta 'società civile', con le organizzazioni che la compongono, 'sale' al governo della Società della Salute, l'organismo sorto all'inizio del 2005, che ha davanti due anni per sperimentare un nuovo modello di organizzazione, a livello territoriale, dei servizi sociali e sanitari.
La presidente della Società della Salute, l'assessore del Comune di Prato M. Luisa Stancari, e il direttore la dott.ssa Patrizia Romoli, hanno presentato stamani l'avviso pubbblico, con scadenza il prossimo 14 settembre, per la formazione del 'Comitato di partecipazione' e della 'Consulta del terzo settore', due organismi diversi, per composizione e funzioni, che però avranno un peso nella gestione della Società della Salute.
Perchè se, con un po' d'enfasi, l'assessore Stancari parla «di strumenti di democrazia» e di «un passo molto importante non solamente statutario», nel coinvolgere le rappresentanze dei cittadini «le loro domande, istanze ed esigenze» nella definizione dei programmi «per un bene prezioso quale la salute pubblica», per la dott.ssa Romoli i compiti dei due nuovi organismi non sono «da sottovalutare, qualora infatti la giunta della Società della salute (formata da un rappresentante della Asl più gli assessori dei Comuni pratesi ndt) non accettasse le loro proposte dovrebbe darne motivazione». Il che, si sottintende, aprirebbe quanto meno una discussione pubblica.
Ma occorre anche precisare le differenze fra la 'Consulta' e il 'Comitato': la prima sarà composta da quel variegato mondo, riassunto sotto la denominazione 'terzo settore', che comprende associazioni del volntariato, cooperative sociali ed altre organizzazioni, già coinvolte, come chiarisce Romoli, «nella gestione dei servizi sociali e sanitari»; il secondo invece sarà composto da quei soggetti che rappresentano interessi diffusi (utenti, consumatori, ambientalisti etc), che in quanto tali «non partecipano alla gestione dei servizi» e costituiscono una sorta di 'controparte sociale' rispetto a chi ha la responsabilità del governo della Società della Salute.
La giunta della Società della Salute è, peraltro, obbligatoriamente vincolata a consultarli. E se la 'Consulta del terzo settore' ha voce in capitolo nella predisposizione del 'Piano integrato di salute', il documento per eccellenza che definisce i servizi che presterà la stessa Società della Salute, il 'Comitato di partecipazione', non solo avanza proposte, ma esprime un parere obbligatorio sia sul Piano integrato di salute che sulla relazione annuale delle attività, predisposta dal direttore, fino alla possibilità di esprimere un proprio rapporto annuale.
Su come il 'Comitato' si organizzerà, se eleggerà o meno un esecutivo, è questione, chiarisce Romoli, rimandata allo stesso 'Comiitato', mentre la 'Consulta' sarà composta da un rappresentante per associazione.
Nessun filtro preventivo, anche se è stata fissato un incontro per il prossimo 5 settembre, nella sala del Pellegrinaio Novo. E non è neppure ultimativo il termine del 14 settembre per la presentazione delle domande di adesione: «saranno accolte - spiegano Romoli e Stancari - anche adesioni successive, avevamo però bisogno di fissare un termine per avere un'idea sulla partecipazione ai due organismi, e anche per spiegare, a chi non avesse fatto la domanda, i loro termini di costituzione». Associazioni e organizzazioni hanno a disposizione tutto agosto e metà settembre per presentare i moduli, che possono essere ritirati all'assessorato ai Servizi sociali del Comune di Prato, presso l'Urp del Comune di Prato, gli uffici degli altri Comuni pratesi, l'Ufficio protocollo della Asl. Le domande, anche per fax, dovranno pervenire all'assessorato ai Servizi sociali del Comune di Prato.    "
774,http://comunicati.comune.prato.it/generali/?action=dettaglio&comunicato=14200500000774,22/07/2005,15:33,Multiculturalità,"Grande successo per l'apertura del Punto di prestito librario","Inaugurato ieri pomeriggio al Laboratorio del tempo","Il fondo librario in madrelingua è costituito da 500 libri divisi per etnie","Grande successo ieri pomeriggio al Laboratorio del tempo di via Filicaia per l'inaugurazione del Punto di prestito librario, servizio dedicato in particolar modo alle donne straniere che vivono e lavorano a Prato, specialmente a donne dell’Europa dell’Est, America Latina e Maghreb, che ieri hanno partecipato numerose al taglio del nastro. Erano presenti gli assessori alla Cultura e alla Multiculturalità Andrea Mazzoni ed Andrea Frattani. 
Si tratta di un fondo di 500 libri nelle lingue araba, polacca, rumena, russa, spagnola – con 100 volumi per ciascuna - creato dagli assessorati alla Cultura e alla Multiculturalità ed organizzato dalla biblioteca comunale Lazzerini. 
Il servizio inizierà con 130 libri in arabo, polacco, rumeno, russo. Si possono  prendere in prestito fino a tre libri alla volta per un periodo massimo di due mesi. Per iscriversi è sufficiente presentare un documento di identità e fornire un recapito. 
I libri sono stati catalogati e le schede sono consultabili in Internet, nel catalogo in linea della biblioteca, all’indirizzo (http://catalogo.po-net.prato.it/new/campi.htm), selezionando la lingua desiderata. Ecco l'orario di apertura: martedì ore 16-18, giovedì ore 10-13 e 15-18. 
Per informazioni ci si può rivolgere al Laboratorio del tempo, 0574 26602, oppure alla Biblioteca Lazzerini, 0574 616560.  

"
775,http://comunicati.comune.prato.it/generali/?action=dettaglio&comunicato=14200500000775,22/07/2005,16:20,Circoscrizioni,"«Il comitato di Piazza del mercato Nuovo non è identificabile»","Un intervento della presidente del quartiere centro","Rosita Mattei: «Legittime le aggregazioni spontanee, purchè rappresentative»","«La leggittimità dei comitati è fuori discussone, ma per allontare il sospetto che ne nascano di 'fantasma', occorrerebbe che chi ne fa parte cercasse un riconoscimento istituzionale». Più o meno è qusto il senso dell'intervento della presidente della Circoscrizione Prato centro Rosita Mattei, che dinanzi al nascere del comitato di 'Piazza del Mercato nuovo' solleva la questione della sua rappresentatività.
«Leggo - scrive Mattei - sul giornale di mercoledì che si sarebbe costituito un nuovo comitato di cittadini intorno alla questione dei parcheggi a pagamento in piazza del Mercato Nuovo.
Particolare rilevanza ha assunto per la Circoscrizione centro il principio della 'sussidiarietà territoriale verticale', che assegna alle istituzioni il compito di favorire l'autonoma iniziativa di cittadini, affinchè diventino soggetti attivi nel conseguimento dell'interesse generale.
E' tanto vero questo che la Circoscrizione centro ha deliberato un 'Albo dei comitati di quartiere e delle associazioni' con l'intento di attivare una rete fra soggetti diversi che hanno naturalmente un campo di azione limitato, per proseguire e potenziare un percorso già avviato, che riconosce ai cittadini la funzione di concorrere alla cura dell'interesse generale.
Spesso, bisogna dire, che i comitati di quartiere nascono intorno a questioni specifiche e a criticità locali, un esempio su tutti lo 'storico' comitato di via Pistoiese; in altri casi la loro nascita è stimolata dalle Circoscrizioni con contatti con gruppi di cittadini, attenti alle problematiche del loro territorio.
Dunque è sui problemi emergenti che si avverte la necessità di sviluppare la partecipazione e le forme di cittadinanza attiva.
Le criticità legate alla zona del Mercato Nuovo sono a noi note e di diversa natura, ma mai alcun residente ha posto questioni inerenti all'attuazione del parcheggio a pagamento.
Tuttavia poichè il comitato di 'Piazza del Mercato Nuovo', così come ci viene presentato dal giornale, non è bene identificabile, mi permetto, con la sincera volontà di riconoscere piena legittimità alle ragioni di tutti, di invitare i cittadini che ne fanno a parte a pretendere un riconoscimento istituzionale, anche per allontanare il sospetto che, in momenti di fermento, nascano, fra gli altri, comitati fantasma».   "
776,http://comunicati.comune.prato.it/generali/?action=dettaglio&comunicato=14200500000776,23/07/2005,13:19,Mobilità,"Da domani i bus 'rossi' cambiano","In funzione simultaneamente le modifiche alla circolazione","Nuovo percorso per la linea Lam in vigore dallo scorso 4 luglio","Da domani mattina, domenica 24 luglio, via libera al nuovo percorso nord della Lam rossa, i cui bus non passeranno più dal viale Galilei ma continueranno a scendere da via Bologna, in controflow, verso il centro città. 
I bus, diretti a piazza Mercatale, transiteranno anche da via Cavallotti, che resta in Ztl, percorsa, oltre che dai mezzi Cap, soltanto dal traffico privato autorizzato.
Le modifiche alla cirolazione, in tutta l'area piazza Ciardi, via Bologna, viale Galilei, alcune delle quali già scattate venerdì, entrano da domani simultaneamente in funzione. In pratica mutano le direttrici dalla zona nord della città verso il centro storico, con la costituzione di un asse privilegiato, e diretto, che fa perno sul viale Galilei, attraverso il sottopasso ferroviario di via Cavallotti.
Le ultime modifiche, che saranno prodotte domani mattina in contemporanea all'attivazione delle due nuove corsie preferenziali in controflow (il prolungamento su via Bologna, da via Ciliani a via Franceschini, e in via Franchi), riguardano l'inversione dei sensi di marcia in via Bologna, nel tratto da via Battisti a piazza Ciardi, e in via Mazzoni e via Cerutti, nonchè l'istituzione dei sensi unici in via Abati in direzione di via Petri e in via Guevara verso via Bologna.
Del nuovo assetto della mobilità fanno parte anche l'introduzione del doppio senso in via Protche e in viale Galilei, lungo il fianco del parcheggio del Serraglio, e la circolazione a rotatoria, in senso antiorario, in piazza Ciardi: tutti accorgimenti già in essere da venerdì pomeriggio.
L'accesso a Piazza Mercatale da domani avviene dal viale Galilei, attraverso via S. Giorgio e via S. Margherita, e dal ponte al Mercatale (restano invariate le direttrici d'uscita: da via S. Antonio per il viale Galilei, da via S. Silvestro per piazza S. Marco); piazza Ciardi si raggiunge invece da via Bologna, via Franchi e via Protche, che è anche in uscita insieme a via Strozzi.
La prima prova del fuoco della nuova viabilità è attesa per lunedì, tradizionale giorno di mercato, anche se le prime modifiche (trasformazione di piazza Ciardi in 'rotonda', doppio senso in via Protche e sul viale Galilei, dalla rotonda con via Protche al sottopasso ferroviario), attuate venerdì pomeriggio, hanno avuto un impatto soft.
E' modificato anche il pecorso Lam, da piazza Mercatale: i bus della linea rossa, in direzione di Galceti, percorreranno via S. Antonio, si immetteranno in piazza Ciardi da via Protche e, attraverso la corsia preferenziale in controflow di via Franchi, risaliranno verso via Bologna da via Battisti.
Allo studio del Comune ci sono anche le soluzioni che riguardano le periferie, in relazione alle linee che sono state soppresse. Sono in corso le verifiche da parte degli uffici tecnici, come annunciato nella commissione consiliare di mercoledì scorso 'Economia e infrastrutture'.
Da domani, dunque, una prima risposta ai problemi evidenziati con l'inaugurazione della Lam rossa, lo scorso 4 luglio.        "
777,http://comunicati.comune.prato.it/generali/?action=dettaglio&comunicato=14200500000777,23/07/2005,13:09,"Consiglio Comunale","Nuova disinfestazione contro la meningite virale","Lo ha annunciato l'assessore M. Luisa Stancari","La questione posta dal capogruppo di FI Goffredo Borchi","Una nuova disinfestazione per contrastare la  meningite virale, che nelle ultime settimane ha colpito diverse persone che hanno dovuto essere ricoverate all’ospedale Misericordia e Dolce. Ad annunciarlo è stata l’assessore ai Servizi sociali Maria Luigia Stancari, che nell’ultima seduta del Consiglio comunale ha risposto ad una domada d’attualità presentata sul tema dal capogruppo di Forza Italia Goffredo Borchi. L’azione congiunta di Asl ed  Ufficio igiene sarà diretta a distruggere i flebotomi, più comunemente detti pappataci, piccoli insetti simili a moscerini responsabili della meningite virale: «La seconda disinfestazione è stata programmata in un incontro che abbiamo tenuto con Asl, Ufficio igiene ed Asm – ha detto l’assessore – Si è resa necessaria perché l’arrivo improvviso dell’ondata di caldo ha favorito il moltiplicarsi di questi insetti. Alcuni dei 27 casi in cura a Prato provengono da fuori, quindi il problema non riguarda solo noi. La meningite virale non è comunque da confondere con quella batterica da meningococco, che ha conseguenze gravissime: la malattia crea gravi disturbi, ma non è pericolosa. La prevenzione per eliminare i pappataci dovrebbe essere attuata anche nelle case per rendere più efficaci le misure di disinfestazione». "
778,http://comunicati.comune.prato.it/generali/?action=dettaglio&comunicato=14200500000778,23/07/2005,13:18,Ambiente,"Moratoria per i privati in Publiacqua, no del Consiglio","Respinta la mozione di Rifondazione","Nell'odg Becheri chiedeva di rinviare il tutto al prossimo autunno","L’acqua, il suo uso e l’appello per una moratoria per l’aggiudicazione definitiva a privati del 40% del pacchetto azionario di Publiacqua, che rimandi l’operazione all’autunno prossimo, sono stati al centro dell’ordine del giorno presentato al Consiglio comunale dal capogruppo di Rifondazione comunista Leonardo Becheri.
L’atto proponeva di impegnare l’Assemblea a sostenere l’appello formalizzato da altri enti, associazioni, partiti politici toscani, rivolto ai 49 sindaci e Consigli comunali serviti da Publiacqua. «Dal 25 febbraio è in corso nella nostra Regione una raccolta di firme a sostegno della legge di iniziativa popolare per la ripubblicizzazione del servizio idrico integrato delia Regione Toscana – ha spiegato il consigliere – L’iniziativa è promossa dalla Rete dei Movimenti della Toscana ed è maturata dopo circa due anni di elaborazione collettiva, con il supporto del Contratto Mondiale dell'Acqua e di importanti organizzazioni nazionali.
Ad oggi l'iniziativa conta nel proprio Comitato Promotore oltre 100 realtà della società civile, del mondo del volontariatolLaico e cattolico, numerose e prestigiose organizzazioni impegnate sui temi della tutela e salvaguardia ambientale della nostra Regione. Ad oggi, da un calcolo approssimativo, oltre 20.000 persone hanno già provveduto a sottoscrivere la nostra proposta di legge e contiamo in questi ultimi 60 giorni di campagna che molti altri possano fare analogamente.
Secondo la legislazione regionale vigente basterebbero anche solo 3000 firme per presentare la stessa e chiamare il Consiglio regionale della Toscana a portarla in discussione in aula.
Nel contempo apprendiamo che l'Ato 3 del Medio Valdarno e Publiacqua stanno accelerando l'iter per formalizzare l'aggiudicazione  definitiva del 40% del pacchetto azionario di Publiacqua  al pool di soggetti privati vincitori della gara europea precedentemente indetta.
Tenendo conto di quanto sopra descritto, i firmatari del presente appello chiedono  moratoria del processo definitivo di tale affidamento: iI buon senso ed una reale cultura della partecipazione dovrebbero indurre ad aspettare il prossimo autunno quando il Consiglio della regione Toscana sarà chiamato in aula a discutere con i rappresentanti eletti dal popolo l'iniziativa in questione». 
L’ordine del giorno è stato respinto dalla maggioranza del Consiglio con 16 voti contrari e 3 favorevoli espressi da Becheri, Paolo Fattori dello stesso partito ed Aurelio Donzella dell’Italia dei valori: la capogruppo dei Ds Gerardina Cardillo ha spiegato di non condividere le finalità dell’ordine del giorno e che la politica attuata da Publiacqua è per la riduzione delle tariffe nell’interesse dei cittadini in modo che l’acqua non diventi un bene di lusso.
"
779,http://comunicati.comune.prato.it/generali/?action=dettaglio&comunicato=14200500000779,25/07/2005,15:16,Circoscrizioni,"Si riunisce il Consiglio della Circoscrizione Sud","Mercoledì 27 luglio alle ore 19","al Centro Civico in via delle Badie 130.","Mercoledì 27 luglio alle ore 19 si riunisce il Consiglio della Circoscrizione Sud al Centro Civico in via delle Badie 130.
All'ordine del giorno l'interpellanza dei consiglieri Marras e Sorbera sull'attivazione della nuova Lam Rossa; l'intitolazione della sala consiliare a Luciano Gianassi; il parere sulla modulazione del traffico in zona Tobbiana, il parere sulla variante per l'impianto di fitodepurazione al Calice e la concessione del patrocinio alla manifestazione «Cafaggio in festa»."
780,http://comunicati.comune.prato.it/generali/?action=dettaglio&comunicato=14200500000780,25/07/2005,15:03,"Consiglio Comunale","Il rinnovo della convenzione per il Lungobisenzio in Consiglio","Bettazzi (An) ha presentato  una domanda d'attualità in proposito","Il 26 luglio scadrà il termine per la presentazione delle offerte per la gestione e il 27 saranno si svolgerà la gara","Nell'ultima seduta del Consiglio comunale si è parlato anche dell'Ac Prato e della convenzione per l'utilizzo dello stadio Lungobisenzio, ormai prossima alla scadenza, fissata per il 31 luglio. L'argomento è stato sollevato dal capogruppo di An Maurizio Bettazzi, che ha presentato una domanda d'attualità all'assessore allo Sport Aldo Milone per sapere quali sono i programmi dell'Amministrazione in vista della scadenza, quali fossero i costi annuali di gestione dello stadio per il Comune prima della stipula della convenzione e se è già stato individuato il soggetto al quale affidare la gestione dell'impianto sportivo: «Abbiamo indetto una gara ad evidenza pubblica con offerta al ribasso per individuare la società gerente - ha risposto l'assessore Milone - e la scadenza per presentare le domande è il 26 luglio, quindi le buste saranno aperte il giorno seguente con la scelta dell'offerta migliore.Prima della convenzione con l'Ac Prato la gestione costava alle casse comunali circa 200 milioni delle vecchie lire». 
Il consigliere ha replicato che il minimo d'offerta del bando, fissato per 25mila euro, è molto inferiore a quello che l'Amministrazione comunale spendeva ed ha annunciato di tornare comunque sul tema dopo la scelta dell'aggiudicatario: «In questi anni il Comune contribuiva alla manutenzione dello stadio con circa 70 mila euro, quindi quasi tre volte superiore alla base d'asta». "
781,http://comunicati.comune.prato.it/generali/?action=dettaglio&comunicato=14200500000781,25/07/2005,15:15,Circoscrizioni,"Teatro in vernacolo e di periferia e ancora tanta musica e feste","L'estate nelle Circoscrizioni","Giardino scuola Lippi, via Albertesca a Iolo, area ex Banci,  giardini della Passerella, Viaccia e Galciana","Domani martedì 26 luglio serata densa di appuntamenti con la programmazione estiva delle Circoscrizioni. Alla Nord, alle ore 21,15 al giardino della scuola media Lippi per la rassegna di teatro in vernacolo «La porti un bacione a Firenze» canzoni, arie d'opera e d'operetta, azioni sceniche, detti celebri e aneddoti divertenti dedicati a Firenze con Alessandro Pecoraro tenore, Anna Ugolini soprano e Marco Bucci al pianoforte. Alla Sud alle ore 21,30 in via Albertesca a Iolo, per la rassegna di teatro di periferia «Noi e ... Fabrizio» i Blu Studio propongono uno spettacolo interamente dedicato a Fabrizio De André, mentre per per la rassegna Urban Park, all'area ex Banci, sempre alle 21,30 i Glam Rock Nite. Alla Centro, ai giardini della Passerella alle ore 20 il gruppo Green Quintet a seguire alle 21,30 musica rock con i Cbackwood. Infine alla Sud «Galciana in festa» ultimo martedì di luglio organizzato dalla Pro Loco di Galciana con musica, giochi, shopping e itinerari gastronomici; mentre a Viaccia ultima settimana per le «Serate al chiaro di luna» organizzate dal circolo Arci La Libertà di Viaccia al campo sportivo."
782,http://comunicati.comune.prato.it/generali/?action=dettaglio&comunicato=14200500000782,25/07/2005,15:15,Commercio,"«La crisi dei consumi non deriva dalle Lam»","Giovagnoli e Bencini incontrano i manifestanti","Per l'Amministrazione comunale «il disagio c'è ma non serve l'esasperazione»","«Sulla concertazione è possibile che occorra qualche elemento in più da parte dell'Amministrazione comunale, ma se i toni sono quelli che hanno pervaso la manifestazione è difficile aprire un dialogo». Dinanzi ad una delegazione dei commercianti del centro storico, aderente all'Unione commercianti, e del Comitato centro storico, il vice sindaco Roberto Bencini ha fissato i limiti per un confronto «che non può lasciare spazio alla demagogia, basato cioè sull'idea che il calo delle vendite dipenda da una questione di viabilità. Se così fosse vi sarebbe un trasferimento puro e semplice dei consumi da una zona all'altra. Il calo è dovuto ad una crisi generale, ai minori redditi a disposizione». Detto in altro modo «i problemi di riduzione dei consumi non vengono dalle Lam».
Dialogo difficile quello andato in onda nella Sala Giunta del Palazzo comunale, fra il vice sindaco e l'assessore allo Sviluppo economico Fabio Giovagnoli, e la delegazione dei commercianti dell'Unione e del Comitato centro storico, che hanno manifestato con un corteo per le vie del centro storico contro il Comune.
Sia Giovagnoli che Bencini hanno ribadito «la volontà al confronto», tanto che, ad esempio per piazza Mercatale, «vi sono state correzioni che sono entrate in vigore da ieri. Il dialogo dunque può avere risultati». Più complicato, però ha sottolineato Giovagnoli, «impostare una discussione quando c'è una sottovalutazione degli elementi che determinano la reale crisi dei consumi», o quando si sostiene «che il 50% dei fatturati dei negozi in centro è calato e la responsabilità è delle politiche intraprese dall'Amministrazione comunale». 
«Mi sembra - ha aggiunto l'assessore - che vi sia una visione limitata ai problemi del commercio. E che non si tenga del fatto conto che i redditi sono calati, per tutti. Il disagio si percepisce. Ma qui c'è una esasperazione che non giova agli stessi commercianti».
Anche perchè quando si fanno prevalere le ragioni del dialogo gli effetti sono evidenti: sulla Tosap, per il vice sindaco, «le esigenze della categoria sono state ascoltate, nonostante si tratti, come per la Tia, di obblighi di legge».
E poi non è affatto vero che sul centro storico niente è stato fatto: «Una buona mole di investimenti è stata operata nel centro città, per migliorare il volto del centro storico. C'è stato un forte impegno per la sua valorizzazone». 
Per Giovagnoli, infatti, a chiusura dell'incontro, occorre anche «pensare all'economia del centro storico non solo in termini di difficoltà, ma di investimenti e di organizzazione. Perchè le attività possono morire anche stando fermi».  "
783,http://comunicati.comune.prato.it/generali/?action=dettaglio&comunicato=14200500000783,25/07/2005,15:21,"Consiglio Comunale","«Nessuna richiesta di realizzare una moschea in viale Galilei»","L'assessore Giardi risponde ad un question time di Taiti","Il consigliere verficherà anche l'esistenza di una richiesta per un tempio buddista della comunità cinese","«Non sono state presentate richieste da parte della comunità islamica per cambiare la  destinazione d'uso di un edificio industriale in viale Galilei da adibire a moschea». E' stata questa la risposta dell'assessore ai Lavori pubblici Enrico Giardi al question time presentato nell'ultima seduta del Consiglio comunale sull'argomento da Massimo Taiti del Nuovo Psi- Taiti per Prato. Il consigliere, che nella sua interrogazione chiedeva anche se si ritenesse opportuno che l'immobile, dopo il cambio di destinazione, ospiti sia la sede del distretto Prato nord dell'Asl che il luogo di culto islamico, si è detto soddisfatto della risposta dell'assessore ed ha annunciato di tornare sulla questione anche in seno alla Commissione territorio e ambiente per chiarire il caso di una richiesta proveniente questa volta dalla comunità cinese che avrebbe chiesto di realizzare un tempio buddista."
784,http://comunicati.comune.prato.it/generali/?action=dettaglio&comunicato=14200500000784,26/07/2005,16:27,Commercio,"Prato protagonista della Fiera di Ebensee","Il Comune invitato a partecipare con un proprio stand","Le specialità culinarie locali, il Gonfalone del Comune e le pubblicazioni sulla storia e la cultura della città hanno parlato di Prato","I prodotti tipici di Prato sono stati protagonisti della Fiera commerciale Di Ebensee, cittadina austriaca gemellata con il capoluogo tessile che ha invitato il Comune a partecipare alla manifestazione che si è svolta nell'ultimo fine settimana.
A rappresentare Prato si sono recati Oltralpe dal 23 al 25 luglio il cerimoniere del Comune Giancarlo Calamai e Monika Leitner, collaboratrice dell'assessorato allo Sviluppo economico. Oltre ai prodotti della tradizione gastronomica locale come la mortadella e i biscotti, che sono stati esposti in uno stand dedicato a Prato, sono stati portati in trasferta anche il Gonfalone del Comune e i costumi storici dei valletti comunali, oltre a pubblicazioni sulla storia e le bellezze artistiche della città, materiale di promozione turistica e di divulgazione. Nella fiera, che espone i prodotti dei vari settori che compongono il tessuto economico di Ebensee, lo stand ha riscosso molto successo ed è stato visitato da molte persone che hanno assaggiato le specialità culinarie ed hanno chiesto gli opuscoli informativi sulla città gemella."
785,http://comunicati.comune.prato.it/generali/?action=dettaglio&comunicato=14200500000785,26/07/2005,17:12,Sindaco,"Beccaglia è il nuovo presidente del Pecci","La designazione nel pomeriggio odierno","L'imprenditore sostituisce il primo cittadino di Prato alla guida del Museo","Valdemaro Beccaglia è il nuovo presidente del Centro per l'arte contemporanea 'L. Pecci'. La designazione dell'imprenditore pratese è avvenuta nel pomeriggio odierno da parte del sindaco Marco Romagnoli, che ha ricoperto, per un anno dal luglio 2004, la carica di massimo rappresentante del Museo.
E' stato lo stesso Romagnoli a comunicarlo al comitato direttivo del Pecci, convocato nella tarda serata di oggi. Lo statuto del Museo prevede infatti che il presidente sia lo stesso sindaco o un suo delegato.
Beccaglia, pratese, sposato con 4 figli, è da sempre appassionato di arte contemporanea. Imprenditore, titolare di due aziende (una tintoria e una ditta di sistemi computerizzati), da anni collabora con l'Amministrazione comunale nell'allestimento di eventi artistici.
Beccaglia è stato fra gli organizzatori di numerose mostre, fra le quali Salvatore Cipolla, Omar Galliani e, nell'ex Banci, una collettiva 'Ad Villam'. 
Consigliere di amministrazione del Centro Pecci dal 1988 al 1994, di recente ha ideato e promosso la mostra 'Territoria' di arte contemporanea olandese con la colloborazione del Pecci, delle amministrazioni comunali della Valbisenzio e di Prato. La mostra è stata finanziata dalla Fondazione Mondrian."
786,http://comunicati.comune.prato.it/generali/?action=dettaglio&comunicato=14200500000786,26/07/2005,17:33,Viabilità,"Divieto di transito per Bisenzio in festa","Il 29 e 30 luglio",,"Torna il 29 e 30 luglio il mercato straordinario della manifestazione “Bisenzio in Festa”, che si svolgerà nell’area a parcheggio posta a margine del viale Galilei nel tratto compreso tra il sottopasso ferroviario e piazza del Mercato Nuovo. 
Per consentire lo svolgimento della manifestazione dalle 17.00 del 29 luglio alle 1.00 del 30 luglio e dalle ore 17.00 del 30 fino all'1.00 del 31, in tutta l’area a parcheggio vigerà il divieto di transito e fino dalle 16.00 il divieto di sosta con rimozione forzata per consentire il montaggio delle strutture degli ambulanti.
"
787,http://comunicati.comune.prato.it/generali/?action=dettaglio&comunicato=14200500000787,27/07/2005,12:24,Sindaco,"Romagnoli riceve il nuovo prefetto","La dott.ssa Maffei stamani in Palazzo comunale",,"Una conversazione piacevole, durata una mezzora circa, stamani nell'ufficio del primo cittadino, in Palazzo comunale.
E' corso via veloce il primo contatto fra il sindaco Marco Romagnoli e il nuovo prefetto, la dott.ssa Eleonora Maffei, a Prato da pochi giorni. 
Una conversazione nel corso della quale il sindaco si è informato sullle funzioni che il nuovo prefetto ha ricoperto al ministero dell'Interno, e che è stata l'occasione anche per un primo scambio di idee su alcune questioni della realtà sociale pratese.
Il prefetto Elonora Maffei, accompagnata dal capo di gabinetto della Prefettura Giuseppe Liguori, ha anche detto al sindaco di aver ricavato, sin dal suo primo impatto, «un'immagine positiva» della città."
788,http://comunicati.comune.prato.it/generali/?action=dettaglio&comunicato=14200500000788,27/07/2005,14:45,"Opere pubbliche","Sì al progetto esecutivo per completare la 2a Tangenziale","Approvato ieri dalla giunta comunale","Il lotto approvato prevede la realizzazione di un cavalcavia che completi i primi due lotti dell'opera all'innesto con la Declassata","Ok della giunta comunale per il progetto esecutivo del completamento del primo e del secondo lotto della seconda Tangenziale ovest, arteria stradale a quattro corsie che collegherà Prato, Montemurlo e Quarrata: via libera per il lotto 2-bis, illustrato dall'assessore ai Lavori pubblici Enrico Giardi, che prevede la realizzazione di un cavalcavia in corrispondenza della rotatoria di innesto tra Declassata e seconda Tangenziale con una previsione di spesa di 4 milioni di euro. La trance fa parte dei sei lotti funzionali in cui venne diviso l'intervento per un importo complessivo di 36 milioni e 700mila euro. Il protocollo d'intesa, firmato nel marzo scorso dalle Province di Prato e Pistoia e dai Comuni di Prato, Agliana, Montale, Montemurlo e Quarrata, prevede che la realizzazione avvenga nell'arco del triennio 2006-2008.
Il progetto ha ricevuto 9 milioni di euro di fondi Cipe da parte della Regione, di cui 1.889.415 destinati proprio al lotto 2 bis, e i restanti 7.110.584 al 4a, finanziato per intero, che include il collegamento tra l'arteria e l'Asse delle industrie. Il finanziamento comporta che la realizzazione di questi due lotti sia prioritaria perchè il contributo viene concesso a condizione che entro il 30 settembre 2006 l'avanzamento dei lavori sia almeno del 30% del totale e che il lotto 2 bis venga avviato entro il 31 dicembre 2005.
La spesa sarà così ripartita tra gli enti sottoscrittori dell'accordo: il Comune di Prato partecipa al 46,67%, che tradotto in euro significa 10 milioni e 635.402 suddivisi nell'arco di tre anni dal 2006 al 2008; Montemurlo è partecipe per l'8,97%, ovvero 2 miloni e 45.269 euro, così come Quarrata.; Montale verserà il 6,41%, cioè 1 milione e 460.906 euro; Agliana parteciperà per il 3,33% con 759.671 euro; la Provincia di Pistoia deterrà il 14,10% con una spesa di 3 milioni e 213.995 ed infine la Provincia di Prato verserà 2 milioni e 629.632, pari all'11,54%.
"
789,http://comunicati.comune.prato.it/generali/?action=dettaglio&comunicato=14200500000789,27/07/2005,15:47,"Opere pubbliche","Multisala, via alle opere di urbanizzazione e al riassetto viario","La giunta approva il progetto definitivo","L'intervento, realizzato e finanziato dalla società Oasis, è diviso in sei lotti che non intralceranno la viabilità in fase di realizzazione","Com'era stato annunciato,l'assetto viario circostante il Centro multifunzionale tra Tobbiana e Vergaio, meglio conosciuto come Multisala, avrà la precedenza nella realizzazione del progetto: martedì pomeriggio la giunta su proposta dell'assessore ai Lavori pubblici Enrico Giardi ha approvato il progetto definitivo per le opere di urbanizzazione e il miglioramento viario a carico della ditta appaltante, la Oasis srl, come prevede il Piano di lottizzazione. Il progetto realizzato dalla società, scandito da un cronoprogramma che sarà confrontato con l'Amministrazione comunale in modo che i lavori procedano a fasi progressive per non ingolfare la viabilità, prevede cinque lotti: il primo include le strade interne all'area della Multisala, il secondo l'allargamento di via Reggiana e il sottopasso  di via Allende, il terzo la variante al viale Leonardo da Vinci, il quarto il collegamento con via Tobbianese e il quinto il proseguimento di via della Solidarietà. 
Nell'ambito della conferenza di servizi indetta dall'Ufficio traffico del Comune lo scorso 27 maggio i tecnici comunali hanno proposto alcune modifiche che comunque confermano ottimizzandolo l'impianto urbanistico, tra cui l'eliminazione dal progetto della prevista rotatoria tra via della Solidarietà e viale da Vinci in corrispondenza con via Braudel per non compromettere la fluidità della circolazione, la rimozione del semaforo all'incrocio con via Cava con l'inserimento di una rotatoria e il miglioramento delle immissioni a sinistra in via Cava con maggiore illuminazione. Il traffico pedonale e ciclabile verrà consentito attraverso una passerella ciclopedonale di attaversamento della Tangenziale con rampe di raccordo. Il progetto è già stato approvato dal Consiglio circoscrizionale sud. Questo nuovo assetto proposto dall'Ufficio comporterà l'espropriazione di ulteriori aree e per quanto riguarda le aree a parcheggio su proposta dell'Ufficio istanze edilizie saranno introdotte aree a verde ed alberature per mitigare l'impatto ambientale. A carico del Comune rimarrà solo la conformazione delle svolte della Tangenziale in e da Via Cava, la passerella ciclopedonale e l'acquisizione delle aree da espropriare per un totale di 400mila euro."
790,http://comunicati.comune.prato.it/generali/?action=dettaglio&comunicato=14200500000790,27/07/2005,16:47,Circoscrizioni,"Sì della Commissione urbanistica al Pdr de La Rosalinda","Accolte le richieste avanzate dalla Circoscrizione ovest","Le proposte riguardano la viabilità della zona e gli spazi riservati ai servizi per i cittadini","La Commissione urbanistica ha approvato il Piano di recupero relativo all'insediamento industriale de La Rosalinda  di Viaccia accogliendo alcune proposte avanzate dalla Circoscrizione ovest e presentate dal presidente Giovanni Mosca per migliorare l'inserimento del progetto e il suo impatto nel territorio del quartiere. In particolare le modifiche chieste dalla Circoscrizione riguardano la viabilità, con il collegamento tra le vie Anita Garibaldi, via Calatafimi, via di Viaccia tramite via Pastrengo e via Aspromonte, la 	costruzione di un collegamento pedonale  con via di Viaccia e con via Pistoiese; la previsione di una scuola materna o elementare, un centro socio-sanitario ed una piazza con giardino pubblico; infine la verifica del numero delle unità immobiliari: «Il nostro obiettivo è far camminare di pari passo le trasformazioni socio-urbanistiche previste con le risposte amministrative in termini di servizi e programmazione locale - afferma il presidente Mosca - in particolare occorre che la realizzazione di opere importanti , che incideranno sulla dimensione abitativa, siano accompagnate da progetti per la qualità urbana in grado di rispondere alle esigenze dei cittadini di servizi per l’infanzia , per la terza età , per il gioco , per lo sport ed il tempo libero. Il principio a cui  intendiamo continuare  a riferirci è quello di riqualificare le frazioni attuando, in particolare , una politica di recupero dell’esistente e  la salvaguardia del territorio e dell’ambiente inteso come risorsa collettiva da preservare secondo i criteri di uno sviluppo compatibile con le potenzialità che il territorio stesso può essere in grado di fornire ."
791,http://comunicati.comune.prato.it/generali/?action=dettaglio&comunicato=14200500000791,28/07/2005,11:47,Agenda,"Chiusura estiva Archivio e Punto giovani","Da lunedì 8 agosto per periodo feriale","La riapertura, per entrambi i servizi, avverrà lunedì 29 agosto","Chiusura estiva dall'8 al 28 agosto compreso del Punto giovani Europa-informagiovani. Da lunedì 29 agosto riprenderanno i servizi del Punto giovani Europa: consulenze individuali orientative: lavoro, concorsi, stesura curriculum vitae, imprenditoria femminile - tutti i lunedì dalle 15,00 alle 19,00 e il Giovedì dalle 10.00 alle 14.00 (su appuntamento); sportello europeo Eurodesk - servizio mobilità internazionale tutti i martedì dalle 10,00 alle 14,00 e il pomeriggio di martedì - mercoledì e giovedì dalle 15,00 alle 19,00 (su appuntamento). Punto giovani Europa, p.zza Macelli, 4, tel. 0574/616741, www.puntogiovanieuropa.prato.it, puntogiovani@comune.prato.it
Chiusura estiva anche per l'Archivio generale del Comune da lunedì 8 agosto al 26 agosto. La riapertura avverrà lunedì 29 agosto.


"
792,http://comunicati.comune.prato.it/generali/?action=dettaglio&comunicato=14200500000792,28/07/2005,11:53,"Conferenza stampa","Il Corteggio Storico, edizione 2005","Domani, venerdì 29 luglio, ore 12,00, Palazzo comunale","Presentazione ufficiale delle manifestazioni per l'8 settembre","Il sindaco Marco Romagnoli, e il cerimoniere del Comune Giancarlo Calamai, presenteranno il programma ufficiale delle manifestazioni per l'8 settembre.
La CONFERENZA STAMPA si svolgerà domani, venerdì 29 luglio, ore 12,00, nell'Ufficio del sindaco, in Palazzo comunale. "
793,http://comunicati.comune.prato.it/generali/?action=dettaglio&comunicato=14200500000793,28/07/2005,16:32,"Consiglio Comunale","Le cifre del precedente mandato amministrativo","In discussione il consuntivo 2004","Il vice sindaco Roberto Bencini sintetizza la gestione finanziaria dal 2001","Invarianza fiscale, espansione dei servizi, minori trasferimenti. Con il consuntivo 2004 per il vice sindaco e assessore alle Finanze Roberto Bencini, si «è chiusa la gestione amministrativa 2001-2004, di cui si può tirare le somme». E nel farlo Bencini, davanti al Consiglio comunale riunito per approvare il consuntivo dell'anno finanziario 2004, ha sostanzialmente riassunto in tre elementi la legislatura chiusasi l'anno scorso: minori contributi statali, passati dai 38 milioni e 778 euro stanziati nel 2001 ai 27 milioni e 900 mila euro stanziati nel 2004 (in sostanza nel 2001 lo stato copriva il 51,6% della spesa corrente, nel 2004 solo il 20,7%); una prssione fiscale invariata, anche se è aumentato il gettito per effetto del recupero dell'evasione, con le entrate tributarie cresciute infatti, nel medesimo arco di tempo, dal 36 al 37,2 per cento (è aumentato il gettito Ici e le entrate relative all'autonomia tributaria, è diminuito il gettito della Tarsu); una spesa maggiore nei servizi soprattutto per quanto concerne l'intervento sociale che ha fatto registrare un più 17%. 
Per quanto riguarda le altre voci di spesa, fra il 2001 e il 2004, è risultata invariata quella per la pubblica istruzione (soprattutto per il passaggio del personale non docente alle dipendenze dello Stato); sostanziale pareggio della spesa per la cultura; aumento sostanziale (+ 30%) per interventi relativi alla viabilità; mentre si è registrato un +16 per cento anche per gli interventti relativi al territorio e all'ambiente. In riduzione solo la spesa nel settore sport. 
Quanto alle cifre il Bilancio 2004 si è chiuso con un avanzo di amministrazione di 11 milioni e 233 mila euro, in gran parte dovuti ai cosiddetti fondi vincolanti (8 milioni e 552 mila euro) derivanti da proventi della legge 10, proventi Peep, alienazione beni. Il rimanente, 2 milioni e 573 mila euro, deriva da economie realizzate dal Comune sui mutui contratti. 
L'avanzo sarà impiegato per 5 milioni di euro di rimesse di mutui alla Cassa Depositi e Prestiti, secondo il piano di rientro stipulato a metà 2004 dal Comune con la banca degli Enti locali. Più di 2 milioni di euro saranno utilizzati per i debiti fuori bilancio, mentre i tre milioni che rimangono saranno utilizzati per gli investimenti. 
A proposito di questi ultimi le spese in conto capitale, attivate nel 2004, hanno sfiorato i 100 milioni di euro, attestandosi a 95 milioni di euro. 

"
794,http://comunicati.comune.prato.it/generali/?action=dettaglio&comunicato=14200500000794,28/07/2005,17:35,"Consiglio Comunale","Consuntivo 2004, il dibattito","Dopo la relazione introduttiva di Bencini","Approvato a maggioranza il rendiconto di gestione 2004","Approvato a maggioranza il consuntivo 2004 oggi in discussione in consiglio comunale.
Ad aprire il dibattito sul rendiconto di gestione dell'anno passato è stato il capogruppo di Forza Italia, Goffredo Borchi, contestando il dato dell'invarianza fiscale e tributaria sostenuto dal vice-sindaco Bencini. 'Il cittadino - ha detto Borchi - è passato da una spesa tributaria di  416 euro nel 2001 a una spesa di 562 euro nel 2004 facendo registrare un aumento del 35 per cento'. Ma, soprattutto, Borchi ha puntato il dito sulle società partecipate dal Comune che gestiscono una quantità sempre maggiore di denaro pubblico con un controllo sempre minore da parte del consiglio comunale. 
Il capogruppo della Margherita, Luca Roti, ha sottolineato che il Comune ha mantenuto una linea di servizi di qualità e di eccellenza pur in presenza di una  forte riduzione di trasferimenti statali. 'In futuro, ha osservato, si impone una strategia di bilancio fondata su un serio coordinamento del lavoro dei dirigenti delle varie aree '
Giovanni Luchetti di Forza Italia ha parlato di casse comunali in grave crisi nel 2004, che hanno finito per mettere in discussione il rispetto del patto di stabilità. 'Il livello di indebitamento- ha sostenuto - ci costringerà a sottoscrivere nuovi mutui con un ulteriore indebitamento che peserà sulle generazioni future.' Da Luchetti ancora un appello a rendere trasparenti i bilanci delle società partecipate, che 'in spregio allo statuto e ai regolamenti vigenti ancora non ci è stato permesso di analizzare'.
Anche Leonardo Becheri, capogruppo di Rifondazione comunista, ha sollevato il problema delle società partecipate presentando un ordine del giorno - respinto in fase di votazione - nel quale si impegnava l'amministrazione 'a prevedere delibere di indirizzo singole in riferimento a ogni singola società da discutere e approvare in sede di consiglio comunale'.
Mauro Vannoni, capogruppo di Sinistra per Prato Viva,  ha parlato di 'difetto di politica e sensibilità da parte dell'attuale governo della città rispetto alla fase che sta attraversando Prato'. Dura la sua accusa anche nei confronti dei tagli che lo Stato sta attuando ai danni degli enti locali ('si dovrebbe invece tagliare in quegli apparati che sfuggono al controllo democratico').
Aurelio Donzella, capogruppo dell'Italia dei Valori, ha rimarcato la difficoltà per i Comuni ad assicurare  servizi sociali e  sanitari  in un contesto di tagli come quello attuale.
Maurizio Bettazzi capogruppo di An ha sottolineato il costante aumento della spesa  corrente dal 2001 al 2004  a causa  'delle scelte scellerate dell'amministrazione comunale' e ha parlato di previsioni sbagliate in modo macrospico. 'Le entrate previste per i servizi a domanda individuale - ha detto - sono tutte sovrastimate all'infuori di quelle relative agli impianti sportivi'. Sovrastimate, a suo avviso, anche le previsioni per le entrate tributarie e per le rendite del patrimonio del Comune 'di cui non esiste un inventario completo'.
Nel dibattito sono intervenuti anche i consiglieri ds Massimo Bartoloni, Andrea Ballini, Luciano Bartolotti,  il consigliere di An Gianluca Banchelli, i consiglieri di Forza Italia, Roberto Baldi e Andrea Amerini."
795,http://comunicati.comune.prato.it/generali/?action=dettaglio&comunicato=14200500000795,29/07/2005,11:48,Circoscrizioni,"Sud, sala consiliare intitolata a Gianassi","Con una cerimonia gremita di parenti e cittadini","Ricordata la figura e l'azione politica dell'ex presidente del quartiere 4","Mercoledì scorso (27 luglio), durante la seduta del consiglio circoscrizionale Prato Sud, si è svolta la cerimonia di intitolazione della sala consiliare della circoscrizione a Luciano Gianassi, ex-presidente del quartiere 4, prematuramente scomparso lo scorso maggio. 'Con questo atto - ha detto la presidente Luisa Peris -  la Circoscrizione Sud ha inteso rendere omaggio ad un uomo di grandi qualità morali, unanimamente riconosciute, che si è distinto per il suo impegno a difesa dell'integrità ambientale e urbanistica della zona sud della città nel decennio compreso tra la fine degi anni 70 e la fine degli anni 80, nel periodo, cioè, in cui si andava definendo l'estensione del Macrolotto 2'.  
L'azione politica dell'allora quartiere 4, sotto la guida di Gianassi, - ha ricordato ancora Peris - è stata all'insegna della salvaguardia e della valorizzazione delle frazioni della circoscrizione, che ancora oggi rappresentano una grande risorsa per tutta la città. 
Alla cerimonia, in una sala consiliare gremita, hanno preso parte i figli, la moglie, le sorelle, i consiglieri che con Gianassi hanno condiviso l'impegno politico di quegli anni e tanti cittadini che con la loro presenza hanno manifestato l'affetto e la stima per il loro ex-presidente. 
Tra i presenti anche il presidente della CNA, signor Potenza Anselmo, che ha ricordato l'impegno di Gianassi per la salvaguardia dell'ambiente  anche nella sua attività artigianale di carrozziere.
 
"
796,http://comunicati.comune.prato.it/generali/?action=dettaglio&comunicato=14200500000796,29/07/2005,17:11,"Consiglio Comunale","Via libera al preliminare del Piano provinciale dei rifiuti","Al termine di un lungo dibattito in aula","Presentati tre ordini del giorno sul Piano e il termovalorizzatore che hanno suscitato voti incrociati e posizioni diverse","Parere favorevole del Consiglio comunale sul documento preliminare al Piano provinciale integrato per la gestione dei rifiuti urbani e dei rifiuti speciali espresso ieri dalla maggioranza al termine di un lungo dibattito iniziato ieri pomeriggio e proseguito stamani. Diverse le posizioni espresse sul termovalorizzatore, le sue dimensioni, la collocazione e la chiusura del ciclo dei rifiuti, riassunte in tre ordini del giorno presentati dall'Ulivo, Forza Italia e Rifondazione comunista insieme a Sinistra per Prato viva. Il voto ha rispecchiato i diversi punti di vista e nel gruppo consiliare di An sono stati espressi tre diversi pronunciamenti:  Filippo Bernocchi ha dichiarato di appoggiare la mozione della maggioranza e di astenersi sulle altre due: «Da oggi il re è nudo e non potete più tergiversare come avete fatto in passato. C'è un ritardo colpevole delle maggioranze di sinistra e di centrosinistra di fronte ai problemi dell'uso delle risorse rinnovabili e sulla questione dei rifiuti. Avevo proposto una variazione all'odg della maggioranza, perchè io non posso certo apprezzare l'operato delle Amministrazioni comunali e della Regione.
Comunque a livello personale voterò l'odg della maggioranza e mi asterrò sugli altri due, per coerenza personale, pur facendo mie le preoccupazioni dei cittadini e di chi le ha espresse in Consiglio. Sulla termovalirizzazione c'è un consenso ampio, e ora chi come come voi ha la responsabilità di governo degli Enti Locali non può fare più melina. E' anche evidente che chi riuscirà a fare per primo l'impianto lo farà per tutta l'area metroplitana, perchè non penso affatto che ne sorgeranno tre. E occorrono studi seri di impatto ambientale, e voglio credere che sarà così, fatti da specialisti, perchè è necessario offrire tutte le garanzie necessarie e richieste ai cittadini.
Gianluca Banchelli ha invece appoggiato l'ordine del giorno di Rifondazione comunista, che riteneva il più condivisibile, ha bocciato quello della maggioranza e si è astenuto su quello di Forza Italia: «Il piano provinciale non tiene conto di Agenda 21. Dico 'no' all'inceneritore, non da ambientalista fondamentalista, ma sottolineando alcune contraddizioni del piano. Un impianto come quello proposto per Prato non tiene conto dell'altissima percentuale di rifiuti assimilati: l'Asm ha dovuto accollarsi la spesa non indifferente per l'acquisto di una macchina per separare i rifiuti assimilati da quelli urbani, con un aggravio di costi sui cittadini. I comitati contro l'inceneritore hanno chiesto un confronto sull'impatto sanitario che un impianto di quel tipo potrà avere sulla popolazione, ma il piano provinciale non ne tiene conto». Voti gemelli invece per il capogruppo Maurizio Bettazzi e Gianni Cenni, che hanno respinto gli ordini del giorno di Rc ed Ulivo e hanno approvato quello di Forza Italia: «Il documento dell'Ulivo è condivisibile nei contenuti - ha spiegato Bettazzi - ma non il percorso che è stato fatto finora, perchè si chiede praticamente di firmare una cambiale in bianco. E' necessario che su temi così importanti il dibattito si arricchisca di contenuti seri e reali, non solo di promesse. Bisogna fare una scelta ambientalmente sostenibile e politicamente condivisibile».
Giovanni Luchetti di Fi ha posto l'accento sulla mancanza di una preventiva analisi ambientale che escluda i siti già ambientalmente compromessi e degradati, la cui situazione non va aggravata: «Facciamo appello affinchè la Regione avochi a sè una materia tanto importante per avere una pianificazione seria e ragionevole del termovalorizzatore, sulla cui realizzazione a scopi energetici alternativi noi concordiamo, togliendola dalle segrete stanze di partito. Non vorremmo infatti avere tre impianti nel giro di 10 km. Nessuno può poi negare che abbiano emissioni nocive e bisogna far quindi tutto il possibile per circoscrivere l'impatto negativo, ma la fase preventiva a questo riguardo è del tutto insufficiente». Gli ha fatto eco il capogruppo del partito azzurro Goffredo Borchi, che ha chiesto che la matetia venga definita a livello di area territoriale ottimale: «La maggioranza non sembra lasciare alcuna fiestra aperta sull'ipotesi del termovalorizzatore, nessun dubbio neanche di fronte alle reazioni contrarie del Comune di Campi Bisenzio e della Provincia di Pistoia. La città ha già pagato troppo in termini ambientali alla Regione e al suo presidente, che non ricorda mai di esserne stato il sindaco. In qualunque posto verrà messo quest'impianto in base alle regole e ai criteri sintetizzati nel preliminare del Piano dei rifiuti, sarà il meno peggio e sarà una sciagura per Prato. E' vero poi che se n'è parlato, ma non certo in questo Consiglio»
Lo stesso concetto è stato espresso da Mauro Vannoni, capogruppo di Sinistra per Prato viva: «Dopo un anno passato su questi banchi in cui praticamente non si è parlato di niente, ci ritroviamo in questa seduta di due giorni a parlare del Piano dei rifiuti, del consuntivo e di molto altro, dovendo fare anche in fretta. Questo è un iter che non ha niente a che fare con ciò che era stato annunciato e promesso, cioè la partecipazione, oltre ad essere umiliante per l'opposizione, ma anche per i consiglieri di maggioranza. Mi sembra che si facciano progetti come inceneritori e multisale facendo prevalere le ragioni del business e dei soldi su quelle della salute».
Diametralmente opposta la posizione di Fabio Caregnato dei Ds, che ha sottolineato che ogni cittadino pratese produce 620 kg all'anno e che il 65% viene fatto smaltire a Peccioli, mentre la parte di combustibili derivati dai rifiuti (cdr) prodotta da Asm viene inviato a Colleferro, in provincia di Latina, con notevole spesa: «Si vuole chiudere  gli occhi e negare che Prato, oltre ad essere una città industriale, con tutti i problemi di crisi che ora la attanagliano, è anche una città di consumatori che raggiunge livelli di produzione dei rifiuti tra i più alti d'Europa. Bisogna allora porci il problema di come rispondere, perchè attualmente stiamo sfruttando al massimo la raccolta differenziata, ma non basta. Si tratta anche di una questione etica, in cui è necessario assumersi un impegno di responsabilità». 
Più articolato l'intervento di Tommaso Rindi del gruppo consiliare dei Verdi, per il quale «la termovalorizzazione deve essere un processo obbligatoriamente residuale. I Verdi ritengono che i veri obiettivi da perseguire siano la diminuzione della produzione dei rifiuti e l'aumento della raccolta differenziata. In particolare dalla selezione dell'organico e dalla raccolta porta a porta possono venire i reali contributi per centrare l'obiettivo, possibile e serio, del 60%. La strategia da perseguire, come indicato dalla legge, è la riduzione complessiva dei quantitativi e l'ottenimento delle migliori performance ambientali. In questo senso occorre anche, una volta intrapreso con serietà il processo porogrammatorio, che le istituzioni pratesi si attivino nel tenere aperte possibili sinergie con gli altri Ato e la Regione Toscana, per trovare le condizioni migliori in termini ambientali e di salute pubblica». A tal proposito Rindi chiede anche «uno studio di area vasta sulla presenza dei microinquinanti e sulle loro fonti di emissione, al fine di conoscere, con precisione, lo stato attuale e determinare gli interventi per il loro contenimento».  
«Si fiuta il disagio e lo si cavalca da parte dell'opposizione, senza alcuna assunzione di responsabilità - ha sostenuto Luciano Bartolotti dei Ds -. Il riferimento all'Ato è solo una foglia di fico, mentre ci vuole corresponsabilizzazione. In altri ambiti come la depurazione delle acque Prato ha un primato a livello europeo e ha dimostrato di essere all'avanguardia».
Peril capogruppo della Margherita, il consigliere Luca Roti, «si è compiuto un atto di grande responsabilità, si è assunto una posizione intelligente di governo, senza pregiudiziali ideologiche, ma dando una risposta ad un problema serio e colmando un ritardo che Prato si trascina da tempo. Da questo punto di vista la Provincia, ed oggi il Comune, aprono una procedura importante e condividono un preliminare di piano, che può assicurare la gestione corretta di tutte le risorse disponibili».
Aurelio Donzella dell'Italia dei valori ha fatto notare che la discussione non verteva sul termovalorizzatore, ma sul Piano integrato dei rifiuti e che anche le discariche comportano notevoli problemi di impatto ambientale, oltre che di esauribilità: «Dato che attualmente Peccioli e Colleferro guadagnano sui nostri rifiuti, sarebbe opportuno invece chiudere il ciclo e fare da noi, ma occorre chiaramente un dibattito ampio con i cittadii, che hanno tutto il diritto di protestare, coinvolgendo anche esperti e tecnici». 
Paolo Fattori di Rifondazione è intervenuto per chiedere se qualcuno era in grado di sapere qual'era la composizione chimica di ciò che verrebbe bruciato, in particolare dei rifiuti tessili: «Che emissioni produrranno i rifiuti che saranno bruciati? Le imprese collaboreranno per dire che cosa finirà nell'inceneritore come rifiuto speciale? Questa è una prima questione molto importante e che viene del tutto sottovalutata. La seconda rigurada la collocazione, che sarà sicuramente a Prato sud, già compromessa dalla Gida, dall'elettrodotto, dal Macrolotto e dal Coderino e dove probabilmente si respira già la diossina. Il grooso sospetto in quest'operazione è che l'impianto venga realizzato solo per questioni di business e non per risolvere un problema, ma almeno sarebbe opportuno sapere che cosa si brucerebbe».
«La compagine di governo di questa città ci dice ce il termovalorizzatore risolverà i problemi energetici di Prato asserendo che è 'indecente' fare discariche - ha aaggiunto il capogruppo di Rc Leonardo Becheri -  ma le discariche si dovranno fare lo stesso. Altra questione: dove si prenderanno i soldi per realizzare l'impianto? e chi lo gestirà?» 
Per Moreno Zazzeri dei Comunisti italiani invece la termovalorizzazione è un'opportunità che può dare esiti vantaggiosi a tutta la comunità, anche perchè di fronte alle dimensioni del problema rifiuti le politiche per la raccolta differenziata possono essere solo complementari, «mentre energia significa competitività per le nostre imprese che potrebbero produrre a costi più bassi e reagire così alla concorrenza dei paesi che sfruttano la manodopera o il dumping produttivo».

"
797,http://comunicati.comune.prato.it/generali/?action=dettaglio&comunicato=14200500000797,29/07/2005,15:42,"Consiglio Comunale","«E' responsabile chiudere la gestione del ciclo»","Rifiuti, l'assessore Curcio chiude il dibattito","«Non si puo rinviare la soluzione del problema. La pressione ambientale è insostenibile»","«Non si può pensare che chi responsabilmente si pone il problema di governare l'intera filiera dei rifiuti è contro la collettività, mentre altri che respingono tale peso sono dalla parte dei cittadini. E' arrivato il momento di scegliere, non si può rinviare la gestione di un problema complesso, che determina una forte pressione ambientale, e con forti risvolti etici, sociali ed economici». Ha chiuso così l'assessore all'Ambiente Camilla Curcio il lungo dibattito in Consiglio comunale sul documento preliminare del piano provinciale integrato per la gestione dei rifiuti, urbani e speciali, conclusosi con un odg votato dalla maggioranza e dal consigliere di An Filippo Bernocchi, che allinea il Comune di Prato alla scelte operate dal Consiglio provinciale mercoledì scorso, compresa l'accettazione dei criteri per la localizzazione di un impianto di termovalorizzazione.
Del resto era stata lo stesso assessore Curcio, in apertura della discussione, a definire il senso del voto del Consiglio comunale: «Prato ha raggiunto un livello di raccolta differenziata che supera le indicazioni della legge, attestandosi sul 36,4%. E se l'obiettivo resta quello di massimizzare la riduzione dei rifiuti alla fonte, tutto ciò non basta. Abbiamo la necessità di chiudere il ciclo, anche perchè restare legati alla discarica significa rimandare al futuro la soluzione del problema. Senza contare che  occorre dare autonomia al distretto, nel rispetto di ciò che prevede la legge regionale».
Di fatto il Consiglio comunale, col voto sull'odg presentato dalla maggioranza di centrosinistra, ha dato il via libera alla procedura fissata dalla Provincia, con a) una prima fase che contempla l'applicazione dei criteri escludenti le zone non idonee ad ospitare un impianto di termovalorizzazione; b) una seconda fase per l'applicazione dei criteri per la determinazione delle aree potenzialmente idonee; c) l'ultimo atto con il coinvolgimento di tutti i soggetti sociali interessati una volta «che sia emerso il sito più idoneo».
Ma se questa è la procedura, Curcio ha rivendicato il fatto che sul problema «non si può ragionare in astratto, poichè è una questione che ha bisogno di soluzioni». Soluzioni, che per l'assessore all'Ambiante del Comune di Prato «non sono venute da chi si oppone a certe scelte». Si è parlato di «arroganza - ha detto Curcio -. Ma in realtà si è abbandonato il forum di Agenda 21, voluto dalla Provincia, quando dai discorsi si è trattato di enucleare concretamente le soluzioni, con una base tecnica realizzabile. In molti parlano di raccolta differenziata al 90% e di 'opzione zero', ma non spiegano come fare a ottenere questi risultati».
Anzi, nello stesso dibattito in Consiglio comunale, che pur è stato «un dibattito serio e attento», da alcuni interventi dell'opposizione «si è ricavata l'impressione che il problema rifiuti sia un falso problema. E invece non è così. Fra l'altro anche la raccolta differenziata, lo dicono gli esperti, in percentuali alte ha un problema di scorie da smaltire, da inviare in discarica. La realtà è che occorre una soluzione seria ed equlibrata, perchè siamo di fronte ad una pressione ambientale che non è più sostenibile, e perchè non c'è certezza dei costi, visto che dipendiamo dai gestori delle discariche. A Prato non siamo all'emergenza, ma in una situazione delicata. Che richiede una gestione responsabile e il completamento della filiera dei rifiuti».     "
798,http://comunicati.comune.prato.it/generali/?action=dettaglio&comunicato=14200500000798,29/07/2005,15:57,"Consiglio Comunale","«Trenitalia deve rispettare gli impegni»","Documento dei consiglieri Ds Ballini e Biffoni","Scrivono i due rappresentanti del partito della Quercia: «Una situazione non più sostenibile»","«Trenitalia deve rispettare gli impegni presi, assumendosi le proprie responsabilità: non è più procrastinabile una situazione come quella che ormai da troppo tempo si sta vivendo». Recita così un documento del gruppo consiliare Ds, firmato da Matteo Biffoni e Andrea Ballini, nel quale si esprime «estrema preoccupazione» per «l'ennesimo episodio di disservizio verificatosi a danno dei pendolari della tratta FI-PO-PT», la cui notizia è apparsa stamani sui quotidiani locali. 
«I tanti cittadini che usufruiscono del servizio ferroviario - scrivono ancora i due consiglieri Ds - subiscono, con cadenza quasi quotidiana, un non più sostenibile “maltrattamento” da parte di Trenitalia, gestore del servizio. Le politiche che la Regione e gli Enti locali hanno da tempo avviato, e che proseguiranno nel futuro, puntano con forza su un servizio ferroviario efficiente, in grado di rispondere in maniera puntuale ed idonea alle esigenze delle migliaia di pendolari che ogni giorno utilizzano il treno per i propri spostamenti nell’area metropolitana. Ma Trenitalia deve rispettare gli impegni presi, assumendosi le proprie responsabilità: non è più procrastinabile una situazione come quella che ormai da troppo tempo si sta vivendo».
«Come consiglieri comunali - è la chiusura del documento del gruppo consiliare Ds - esprimiamo pertanto il nostro disappunto per quanto accaduto, invitiamo Trenitalia ad attivarsi per garantire che il servizio offerto sia sempre adeguato agli standard richiesti, ribadendo che esso sarà sempre oggetto della nostra attenta vigilanza».

"
799,http://comunicati.comune.prato.it/generali/?action=dettaglio&comunicato=14200500000799,29/07/2005,17:29,Appuntamenti,"Tanti cavalieri al Corteggio storico","Fra novità e tradizione la sfilata dell'8 settembre","Per le vie del centro anche la riproduzione di un'opera di Filippino Lippi e Fra Diamante","Un carro trainato da due buoi, preceduto da sette cavalli, simboleggianti i quattro quartieri della città e gli Alfieri del Comune, per portare la riproduzione dell'opera (2 metri per 2), raffigurante la Madonna che consegna la cintola a S. Tommaso, di Filippino Lippi e Fra Diamante, conservata al Museo Civico: è questa la novità, preparata da Giancarlo Calamai, cerimoniere del Comune, per il Corteggio dell'8 settembre, tradizionale festa della città, presentata stamani insieme al sindaco Marco Romagnoli.
Ma l'altra vera novità, insieme al carro coi buoi e i cavalieri e l'opera di Filippino Lippi e Fra Diamante, della Festa di Prato per la Madonna della Fiera, è rappresentata dallo spettacolo pirotecnico, con tanto di accompagnamento musicale, che per la prima volta, la sera di mercoledì 8, avrà come scenario piazza S. Maria delle Carceri e il Castello dell'Imperatore.
Per il resto, come conferma Calamai, che si è gelosamente riservato i cambiamenti previsti per il 2006 («stiamo studiando alcune poroposte con la Curia per 'rivoluzionare' il Corteggio storico»), tutto secondo tradizione: la sfilata dei gruppi storici per le vie del centro, i gonfaloni dei Comuni ospiti, preceduti da quello di Prato, l'Ostensione della Sacra Cintola in piazza Duomo.
A ben vedere però il Corteggio dell'8 settembre 2005 presenterà altre novità, con tanto di sfolgorio di cavalli e cavalieri («spero diventi una tradizione», ha chiosato Calamai): ai sette dei quartieri cittadini e degli Alfieri del Comune si aggiungeranno, a chiusura del corteo stesso, i sei cavalli coi rispettivi cavalieri della 'Quintana Cybea' di Avenza, con le effigi dell'antico Ducato di Massa Carrara.
Insomma un'epilogo del Corteggio storico di grande impatto scenografico, con 11 gruppi in costume, tutti diversi dallo scorso anno, provenienti un po' da tutta Italia, compreso il Carnevale storico di Varres (Valle D'Aosta), per un totale di 700 figuranti più i 50 Comuni ospiti, e gli altrettanti gonfaloni, di Prato.
E come ogni anno le celebrazioni per la Madonna della Fiera avranno il loro prologo la sera di martedì 7 settembre, con un altro corteo per le vie del centro città, per la cerimonia dell'offerta dei ceri del Comune alla Cappella della Sacra Cintola, con i figuranti delle «Societas Populi Terre Prati» e dei quattro quartieri cittadini.
In piazza del Duomo, poi alle ore 22,00, si riproporrà uno spettacolo dal sapore medievale, con la favola 'Fatidicus' della compagnia 'Oplas teatro', contrassegnato da «mirabolanti e fantastiche scene».    
Quest'anno non vi sarà la distribuzione delle bandiere con i simboli delle contrade cittadine, ma l'invito di Calamai è di «illuminare i negozi e le finestre la sera del 7 settembre».         "
800,http://comunicati.comune.prato.it/generali/?action=dettaglio&comunicato=14200500000800,29/07/2005,18:15,"Consiglio Comunale","Rifiuti, Il Comune approva gli indirizzi della Provincia","Con un odg dei gruppi di maggioranza","Respinti due documenti: il primo di Forza Italia, il secondo di Rifondazione comunista","Con 24 voti a favore, tutti i gruppi di maggioranza che l'hanno presentato (Ds, Margherita, Verdi, Comunisti italiani e Italia dei Valori) più il consigliere di An Filippo Bernocchi, e 8 contrari (An, Forza Italia, Sinistra Prato viva, Rifondazione comunista), il Consiglio comunale ha votato un odg col quale «esprime condivisione per gli indirizzi contenuti» nel documento preliminare per il Piano provinciale integrato perla gestione dei rifiuti urbani e speciali, approvato mercoledì scorso dal Consiglio provinciale.
Nel documento approvato si apprezza anche «il ruolo dell'Amministrazione comunale nella concertazione con la Provincia di Prato e con l'Ato, tenuto conto dell'opportunità di ricercare le sinergie nel quadro più ampio dell'area vasta e della Regione Toscana».
In particolare il Consiglio comunale di Prato fa propri gli indirizzi della Provincia: massimizzazione della riduzione dei rifiuti alla fonte; potenziamento e ottimizzazione della gestione tramite la raccolta differenziata; il principio di autosufficienza nella gestione dei rifiuti a livello dell'Ato, la dotazione di un sistema di impianti dedicato al recupero, trattamento, smaltimento e conseguente valorizzazione energetica dei rifiuti; il percorso metodologico proposto dalla Provincia e suddiviso in diverse fasi di approfondimento, volto ad individuare un sito idoneo per un impianto di valorizzazione.
Di diverso tenore gli altri due odg, respinti dal Consiglio, di Forza Italia e di Rifondazione comunista e Sinistra Prato Viva.
Forza Italia, dopo la presa d'atto del voto del Consiglio provinciale, nel proprio odg denunciava come «particolarmente grave»: a) la «rinuncia da parte della Regione Toscana di una serie politica di pianificazione regionale per una corretta definizione dei siti relativi a inceneritori-termovalorizzatori»; b) e «l'evidente latitanza di fronte al pericolo che sul nostro territorio possano nascere tre inceneritori nel giro di pochi chilometri». Considerato il livello d'inquinamento dovuto all'alta concentrazione di industrie e alla mobilità, Forza Italia invita il sindaco a farsi carico delle preoccupazioni di cittadini e a chiedere al presidente della Regione Martini di riconsiderare la politica in tema di rifiuti applicando il criterio di solidarietà ambientale, «più volte evocato negli anni passati, per mettere al riparo Prato che in termini ambientali e di qualità della vita ha già pagato e sta pagando più di ogni altra città toscana». L'atto è stato respinto dal Consiglio comunale con 23 voti contrari dell'Ulivo, 4 astensioni espresse da Banchelli e Bernocchi di An, Becheri di Rc e Vannoni della lista civica Sinistra per Prato viva e 5 favorevoli del gruppo di Fi, più il capogruppo di An Bettazzi e il collega Cenni.
Nel proprio ordine del giorno Rifondazione comunista e Sinistra per Prato viva ritengono mancante di partecipazione il percorso che ha portato alla determinazione degli atti del Piano provinciale dei rifiuti, e considerato di dover raggiungere livelli elevati di raccolta differenziata e solo successivamente stabilire come smaltire la parte residua senza prima sposare ipotesi impiantistiche e di ritenenere socialmente ed ambientalmente insostenibile la realizzazione in Toscana di un impianto di smaltimento per provincia e che Prato non possa diventare il luogo dove prevedere l'inceneritore dell'area metropolitana, chiedevano all'Amministrazione comunale di attivarsi in tutte le sedi utili per dare risposta alle considerazioni fatte. I voti espressi a riguardo sono stati 26 contrari dell'Ulivo, Bettazzi e Cenni di An, 3 favorevoli dei sottoscrittori Becheri e Vannoni più Banchelli di An e 3 astenuti di Fi."
801,http://comunicati.comune.prato.it/generali/?action=dettaglio&comunicato=14200500000801,01/08/2005,12:04,Spettacolo,"Altomare presenta «Il beat cos'è?»","Mercoledì 3 agosto, ore 21,30, Castello Imperatore","La performance ripercorre l'epopea 'd'oro' della musica italiana negli anni '60","«Il beat cos'è?», è questo il titolo dello spettacolo di Massimo Altomare, di scena mercoledì 3 agosto (ore 21,30) al Castello dell'Imperatore (ingresso gratuito). Lo spettacolo, con Massimo Altomare voce e chitarra acustica, Lisa Kant voce e Emanuele Fontana tastiere e voce, inserito nella rassegna 'Music gallery/Omaggio alla musica d'autore dagli anni '40 ad oggi', nell'ambito della Pratoestate 2005, promossa dall'assessorato alla Cultura del Comune, intende raccontare “gli anni d’oro del beat italiano”, quelli dal 1964 al 1966 “fondamentali per il rinnovamento della nostra musica”.
Nato come fenomeno di moda, sull’onda del successo dei grandi “complessi”, così venivano chiamati i gruppi all’epoca, anglo-americani, il beat si trasforma presto in qualcosa di molto più profondo, dal punto di vista culturale, ma anche strettamente artistico: molti grandi autori come Guccini, Tenco e Battisti trovano in quel contesto stimoli e ispirazioni per scrivere la loro musica.
«Il beat cos’è?», nella rappresentazione di Altomare, ripercorrerà, con affetto e leggerezza, l'epopea musicale italiana degli anni '60 del secolo scorso."
802,http://comunicati.comune.prato.it/generali/?action=dettaglio&comunicato=14200500000802,01/08/2005,15:38,Assistenza,"Sos anziani aperto tutti i giorni d'agosto","Solo la domenica ci sarà una pausa dalle 13.00 alle 16.00","Si possono richiedere interventi per la spesa, analisi, pagamento di bollette e molto altro","Anche ad agosto sarà disponibile tutti i giorni il servizio gratuito Sos anziani, organizzato dal Comune e dalle sezioni femminili di Misericordia, Croce d'oro e Pubblica assistenza e gestito dall'associazione Il panda che smista le chiamate in arrivo al centralino. Soprattutto per aiutare gli anziani che restano soli in città o che non possono sbrigare da soli commissioni ed impegni il servizio sarà disponibile nei giorni feriali dalle 8.30 alle 24.00 telefonando allo 0574/33111 e al numero verde 800018679 dopo le 16.00 fino alle 24, mentre la domenica l'orario è dalle 9.00 alle 13.00 e dalle 16.00 alle 24.00 con l'intervallo pomeridiano di tre ore che rimarrà in vigore per tutto il mese di agosto. In Sos anziani sono compresi il telesoccorso, la richiesta di volontari per visite domiciliari, per la spesa, accompagnamento negli ambulatori medici, recapito di farmaci a casa, ritiro analisi e referti, presentazione di pratiche e richieste per terapie, pagamento di bollette e molto altro legato alle esigenze ce possono intervenire nella vita quotidiana di chi è in difficoltà. Anche la domenica i numeri telefonici da chiamare sono gli stessi.


"
803,http://comunicati.comune.prato.it/generali/?action=dettaglio&comunicato=14200500000803,01/08/2005,16:16,Cultura,"L'assessore Mazzoni nel direttivo di Idee in rete","Eletto la scorsa settimana il Consiglio della onlus","L'obiettivo è promuovere la formazione e la diffusione di una rete di circoli di studio regionale per l'educazione degli adulti","L'assessore alla Cultura Andrea Mazzoni è entrato a far parte del Consiglio direttivo dell'associazione onlus Idee in rete in rappresentanza degli enti pratesi che ne fanno parte. Si tratta della creazione di un servizio di supporto alla realizzazione di un sistema regionale di circoli di studio per garantire a tutti il diritto all'apprendimento lungo tutto l'arco della via, detto lifelong learning, con particolare riguardo ai cittadini in svantaggio. Le azioni di rete riguardano in particolare la formazione e l'aggiornamento degli operatori, la diffusione e la consulenza dell'attività dei circoli di studio, la formazione di banche dati e la promozione di iniziative per approfondire ed ampliare l'educazione degli adulti. 
Il Comune ha aderito al relativo bando regionale insieme ad altri 80 soggetti pubblici e privati con l'Agenzia per lo sviluppo empolese e della Valdelsa come capofila. La scorsa settimana si è tenuta al Comune di Empoli la prima assemblea dei soci, che ha visto l'elezione a presidente di Paolo Benesperi, ex assessore regionale alla Formazione nella scorsa legislatura, e la costituzione del Consiglio direttivo."
804,http://comunicati.comune.prato.it/generali/?action=dettaglio&comunicato=14200500000804,02/08/2005,13:20,"Opere pubbliche","Percorsi accessibili per oltre 323mila euro","Approvati tre progetti esecutivi anti-barriere architettoniche","Gli interventi riguardano i marciapiedi e le carreggiate di via dei Saponai, via dei Migliorati e via Dante","323mila 760 euro per eliminare le barriere architettoniche dal centro storico: è questa la cifra destinata dalla giunta a finanziare i progetti esecutivi per tre interventi in via dei Saponai, via Dante e via Migliorati-via del Pellegrino nell'ambito del più ampio progetto 'Percorsi accessibili', avviato dall'Amministrazione comunale nel 2003, anno dedicato alla disabilità, per l'abbattimento delle barriere architettoniche dalle aree pedonali pubbliche. Su proposta dell'assessore ai Lavori pubblici Enrico Giardi la giunta ha dato il via libera ai tre progetti esecutivi.
L'intervento in via Dante prevede il rifacimento dei marciapiedi con gli scivoli, la realizzazione della fognatura sotto la sede stradale e la riasfaltura per una spesa di 107mila euro. Stessa operazione con un costo di 109.760 euro in via dei Saponai, mentre in via dei Migliorati è previsto l'allargamento e il rifacimento dei marciapiedi, particolarmente degradati e privi di scivoli per i disabili, con la demolizione di quelli esistenti e la  ricostruzione della pavimentazione in lastre di pietra, mentre nella carreggiata è prevista la rimozione della pavimentazione in pietra e la ristesura dell'asfalto. Anche in via del Pellegrino sarà rimossa la pavimentazione in pietra, fortemente compromessa dal passaggio degli autobus, e sarà effettuata l'asfaltatura con materiali del tipo fono-assorbente già sperimentati con successo in altre strade del centro. Il costo è di 107mila euro."
805,http://comunicati.comune.prato.it/generali/?action=dettaglio&comunicato=14200500000805,02/08/2005,13:37,Cultura,"Il tango argentino di scena al Museo Pecci","Venerdì 5 agosto nell'ambito della Pratestate 2005","Uno spettacolo suggestivo di danza, musica , amore e violenza","La passionalità del tango argentino sarà protagonista all'anfiteatro del Museo Pecci venerdì prossimo alle 21.00: lo spettacolo, 'Incanti di tango', fa parte del cartellone della Pratestate 2005, organizzata dall'assessorato alla Cultura, e sarà interpretato dalla Compagnia di Tango argentino “A Media Luz”, con coreografia e regia curate da Antonio Fiorillo.
Accenti forti, ritmi ternari, melodie pizzicate e glissate si giustappongono alla narrazione dell’esistenza umana. Un intreccio “felice” tra amore di sogno e realtà d’amore, tra reminescenza e contingenza, nel quale si muove un uomo tra due donne, la sposa promessa e l’amore segreto di un tempo trascorso, in una realtà dilaniata dalla guerra. Tangheri e tanghere, attraverso la danza, dilatano lo spazio e il tempo; corpi caldi e sinuosi ostacolano il dipanarsi della violenza, capeggiata da corpi contratti, invocanti la morte.
L’incanto apre all’amore e il libero cuore “esplora deciso l’universo infinito”, come dice la poesia di Antonio Fiorillo.
"
806,http://comunicati.comune.prato.it/generali/?action=dettaglio&comunicato=14200500000806,02/08/2005,15:00,Urbanistica,"«C'è bisogno di una variante tematica»","I progetti presentati dall'Unione industriali","Il parere della commissione consiliare 'Territorio e ambiente'","«E' stato un lavoro che ha impegnato l'intera commissione e compiuto da tutti i commissari. Là dove abbiamo riscontrato esigenze di adeguamento, risultanti da concreti piani di investimento e di crescita dell'occupazione, ci sono state risposte precise e puntuali, compresa la proposta di modifica dell'articolo 24 delle norme tecniche di attuazione del Regolamento urbanistico». Spiega così Tommaso Rindi, il consigliere comunale verde presidente della Commissione Territorio e ambiente, il lavoro compiuto dalla stessa commissione, e dagli uffici urbanistici, sui progetti presentati dall'Unione industriali.
Il parere espresso dalla Commissione («è stata una risposta articolata», chiarisce Rindi) è sintetizzato in due cartelle, trasmesse dal servizio di Programmazione urbanistica ai vertici dell'Unione industriale, su circa 30 progetti edilizi «non conformi agli strumenti urbanistici vigenti».
Due cartelle, che come spiega ancora Rindi, sono il risultato «di un lungo e approfondito esame», in relazione «a richieste non omogenee». Un parere che non «poteva non essere in linea con l'attuale quadro urbanistico di riferimento e con gli attuali indirizzi di pianificazione».
Proprio per dare chiarezza all'esame dei progetti, e in riferimento alle attuali norme urbanistiche, la Commissione ha classificato le richieste in tre gruppi:
a) richieste in variante al Regolamento urbanistico; b) richieste in variante al Piano strutturale e al Regolamento urbanistico; c) richieste in variante al Ptc (Piano territoriale di coordinamento della Provincia), al Piano strutturale e al Regolamento urbanistico.
Sulle richieste del primo gruppo l'esame, come è scritto nel testo approvato dai commissari, «si è concluso con pareri singoli, in gran parte risolutivi». La Commissione, per le richieste rimaste in sospeso e per quelle che potranno pervenire nei prossimi mesi, ha esaminato il complesso delle norme del Regolamento urbanistico riguardanti le aree produttive, arrivando alla conclusione che per alcune esigenze progettuali con «esigenze strettamente legate alla produzione», e con riferimento ad ampliamenti degli attuali siti di insediamento produttivo, «occorresse fornire risposte di indirizzo generale». Ciò ha comportato «l'avvio della procedura di variante per l'integrazione dell'art. 24 delle norme tecniche di attuazione», ossia la possibilità che il Consiglio comunale possa dare parere positivo a richieste di sviluppo aziendale, a due condizioni: 1) che vengano presentati specifici piani attuativi di ampliamento; 2) e che l'allargamento corrisponda a «concreti programmi di investimento o crescita occupazionale». Insomma gli ampliamenti devono essere «strettamente commisurati alle programmate esigenze» e «senza costituire nuove unità immobiliari».
Anche perchè la Commissione si è proposta di «adottare modifiche agli strumenti urbanistici, che non incidessero sulla destinazione d'uso dei luoghi e permettessero di mantenere invariati gli standard urbanistici vigenti». E' sulla base di questi presupposti che è stata riscontrata «l'impossibilità di poter dare seguito» ai progetti che comportavano varianti al Piano strutturale e al Regolamento urbanistico, oltre che al Ptc.
C'è da fare un lavoro di pianificazione per l'adeguamento del Piano regolatore al Ptc, che richiede l'approfondimento del quadro conoscitivo, e che comporta la «necessità di rivalutare positivamente il sistema ambientale», di «adeguare il sistema della mobilità», di capire l'evoluzione demografica. Detto in altri termini «il recupero delle aree dismesse della produzione», che viene descritto «tra gli elementi critici più rilevanti», non può avvenire al di fuori di un quadro di aggiornamento degli strumenti urbanistici, o di variante tematica al piano regolatore, quale quello già intrapreso dalla giunta con la costituzione dell'Ufficio Piano, dal momento che per le aree produttive dismesse bisogna tener conto di «una valutazione più calibrata delle esigenze di sostenibilità territoriale» e di «una articolazione urbana più equilibrata», che «non la semplice riconversione residenziale». In pratica la questione delle cosiddette «aree dismesse» diventa uno dei punti centrali e prioritari della prossima programmazione urbanistica. 
    
  "
807,http://comunicati.comune.prato.it/generali/?action=dettaglio&comunicato=14200500000807,02/08/2005,13:50,Spettacolo,"Gli anni d'oro della musica beat per la Pratestare 2005","Domani sera alle 21.30","Lo spettacolo musicale si terrà al Castello dell'Imperatore o al cinema Terminale in caso di pioggia","L'epopea musicale italiana degli anni '60 e gli anni d'oro del beat saranno ripercorsi domani sera alle 21.30 al Castello dell'Imperatore da «Il beat cos'è?», spettacolo ad ingresso gratuito di Massimo Altomare, voce e chitarra acustica, con al partecipazione di Lisa Kant, voce, e Emanuele Fontana, tastiere e voce, inserito nella rassegna 'Music gallery/Omaggio alla musica d'autore dagli anni '40 ad oggi', nell'ambito della Pratoestate 2005, promossa dall'assessorato alla Cultura del Comune. In caso di pioggia lo spettacolo si terrà al cinema Terminale di via Carbonaia 31."
808,http://comunicati.comune.prato.it/generali/?action=dettaglio&comunicato=14200500000808,03/08/2005,10:25,"Conferenza stampa","Gestione stadio comunale 'Lungobisenzio' - RINVIATA","Venerdì 5 agosto, ore 11,00, Palazzo comunale","L'assessore alle Politiche sportive Aldo Milone presenta l'esito della gara","La CONFERENZA STAMPA dell'assessore alle Politiche sportive Aldo Milone sull'esito della gara per la gestione dello stadio comunale 'Lungobisenzio' fissata per stamani alle ore 12,00 in Palazzo comunale, E' SPOSTATA a VENERDI' 5 AGOSTO, alle ore 11,00, sempre in Palazzo comunale."
809,http://comunicati.comune.prato.it/generali/?action=dettaglio&comunicato=14200500000809,03/08/2005,11:50,Traffico,"Via Curtatone chiusa al traffico per demolizione di un fabbricato","Dal 4 al 7 agosto","Nel tratto stradale sarà anche vietata la sosta.","Da domani, 4 agosto, iniziano i lavori di demolizione di un vecchio fabbricato in via Curtatone, collocato in prossimità dell'intersezione con via Oberdan,  e di installazione di un cantiere edile per la costruzione di un nuovo edificio ad uso residenziale e commerciale. Data la ridotta larghezza delle sede stradale, che non consentirebbe durante i lavori il regolare transito veicolare, via Curtatone - nel tratto compreso tra via Oberdan e il sottopasso ferroviario - rimarrà chiusa al traffico  a partire dalle 6 di domani 4 agosto fino al termine dei lavori e, comunque, non oltre le ore 20 del 7 agosto.
Sarà vietata anche la sosta con rimozione forzata ambo lati. Il traffico veicolare proveniente da via Strozzi in entrambe le direzioni provenienti da nord (da Piazza G. Ciardi e da Via V. Da Filicaia) sarà deviato sulla Via Cesare Battisti, e quello proveniente da sud ( Via Cavour e Via Pistoiese) sarà deviato sulla Via R. Luti e Via F. Filzi.




"
810,http://comunicati.comune.prato.it/generali/?action=dettaglio&comunicato=14200500000810,03/08/2005,12:00,Agenda,"Servizio programmazione urbanistica, orari di apertura","Uffici comunali aperti in agosto",,"Dall'8 al 19 agosto il servizio Programmazione Urbanistica (viale Vittorio Veneto 9) sarà aperto al pubblico dalle 9 alle 13 nei giorni di lunedì, mercoledì e giovedì. 
Si tratta di orari adeguati alle limitate esigenze dell'utenza nel mese di agosto e comunque tali da garantire la continuità del servizio. "
811,http://comunicati.comune.prato.it/generali/?action=dettaglio&comunicato=14200500000811,03/08/2005,15:13,"Opere pubbliche","Scatta 'l'ora x' per il cavalcavia sull'A11","Domattina l'apertura  al traffico, l'inaugurazione a settembre","L'arteria stradale è lunga circa 1,5 km e collega direttamente il casello austradale di Prato est con il Macrolotto 2 scavalcando l'A11","Sarà aperto domattina (giovedì 4 agosto) alle 9,00 al transito il completamento del prolungamento del viale della Repubblica con il cavalcavia che sovrasta l'A11: l'inaugurazione ufficiale con il taglio del nastro è rimandata ai primi di settembre, ma dato che i collaudi statici e tecnico-amministrativi da parte di Anas hanno dato esito positivo il Comune, il Consorzio Macrolotto 2 e la Società Autostrade, sottoscrittori dell'accordo pubblico-privato per la realizzazione dell'opera, hanno deciso di aprire il viadotto. Il costo totale dell'infrastruttura è di 10 milioni di euro, a carico del Consorzio Macrolotto 2, a cui competevano la progettazione e la costruzione a scomputo degli oneri di urbanizzazione secondaria che avrebbero dovuto versare al Comune. 
Domani mattina gli ultimi adempimenti formali con  la consegna del cavalcavia al Comune, che provvederà ad emettere l'ordinanza di apertura e poi a rimuovere i new jersey che bloccano l'accesso alla strada. Saranno presenti l'assessore ai Lavori pubblici Enrico Giardi, il direttore delle opere Patrizio Puggelli e rappresentanti del consiglio d'amministrazione del Macrolotto, tra cui Marco Matteini.
Il nastro d'asfalto, lungo in totale un km e mezzo, collega il casello autostradale di Prato est con il Macrolotto 2 e l'Asse delle industrie legando la parte nord a quella sud della città senza dover attraversare i centri abitati e senza gravare sulla Declassata. Il ponte sulla Firenze-mare ha una lunghezza di 61 metri, 38 di luce centrale, in previsione di un possibile all'allargamento della A11 con la terza corsia, e 23 di larghezza compresa la pista ciclabile che l'attraverserà: è stato costruito con una tecnologia all'avanguardia di cui c'è un solo altro esempio in Toscana e che ha permesso una veloce costruzione, basandosi su travi a cassone completate e precompresse in opera. L'infrastruttura rappresenta inoltre l'unico ponte realizzato da privati sull'A11.
«Si tratta di un'infrastruttura di grande importanza - dice l'assessore Giardi,- nata dalla sinergia tra pubblico e privato. Valorizzerà un'area che rappresenta un polo produttivo e logistico di grande rilevanza per tutta l'Italia centrale». «E' un'arteria all'avanguardia che era necessaria all'intera area - aggiunge il progettista incaricato dal Macrolotto Federico Mazzoni - darà infatti maggiore importanza anche all'Asse delle industrie, in cui sarà realizzato anche il nuovo sottopasso all'incrocio con via Roma, e collegherà così direttamente al casello austradale anche il Macrolotto 1 alleggerendo il carico della Declassata».
 "
812,http://comunicati.comune.prato.it/generali/?action=dettaglio&comunicato=14200500000812,03/08/2005,16:56,Ambiente,"Pioggia di euro per i progetti legati all'ambiente","30.500 euro di contributi stanziati dalla giunta","Fianzieranno manifestazioni e progetti per il miglioramento dell'ambiente e per gli animali","Pioggia di contributi economici da parte della giunta per le iniziative a carattere ambientale: su proposta dell'assessore all'Ambiente Camilla Curcio sono stati distribuiti 30.500 euro a nove associazioni ed enti che operano nell'ambiente e nel sociale che ne avevano fatto richiesta per 10 progetti e manifestazioni. 
All'associazione Terra di Prato sono stati assegnati 7500 euro come contributo per la realizzazione di una manifestazione storico-culturale di ricostruzione di vari periodi storici che sarà ambientata nelle Cascine di Tavola per valorizzare il parco.
All'associazione Symbiosis andranno 3000 euro per l'istituzione di un laboratorio ambientale permanente, a Legambiente 6000 euro per la collaborazione resa nell'organizzazione delle domeniche ecologiche e 2000 come contributo per l'accoglienza dei bambini bielorussi del Progetto Chernobyl; 500 euro alla polisportiva Il sogno per il laboratorio di scultura di Moussa Traore, artista che lavora con rifiuti e materiali di recupero; 2800 al Wwf per la festa del 14 maggio scorso in onore del trentennale della fondazione della sezione pratese con la mostra dfocumentaria e il concorso per gli studenti delle scuole medie superiori; 200 euro per l'associazione micologica Il prugnolo per l'organizzazione del 24° Comitato scientifico di esperti micologi europei; 3000 euro alla roce d'oro per la manifestazione di salvataggio in acqua con i cani bagnino Terranova; 500 all'associazione Zoofila pratese per la 12a edizione del concorso per i cani non di razza e infine 5000 euro alla fondazione del Centro di scienze naturali di Galceti come contributo per il riequilibrio della popolazione di piccioni per il progetto Columba Livia.
Presto sarà approvata una seconda delibera di attribuzione di contributi per le associazioni animaliste."
813,http://comunicati.comune.prato.it/generali/?action=dettaglio&comunicato=14200500000813,04/08/2005,13:51,Ambiente,"Prato tra i protagonisti dell'Ecomercato di Festambiente","Dal 5 al 15 agosto nel Parco naturale della Maremma","Allo stand partecipano Comune, Consiag, Gida e Asm. Saranno presentati i progetti per l'ambiente","Tra i protagonisti dell'Ecomercato di Festambiente, vera e propria vetrina di prodotti di qualità e di progetti per la tutela del territorio, la promozione e la conservazione dei beni naturali e culturali, ci sarà anche il Comune insieme a Gida, Consiag ed Asm: da domani 5 agosto e fino a Ferragosto a Rispescia, in provincia di Grosseto, nel cuore del Parco naturale della Maremma si svolgerà la XVIII edizione di Festambiente, festival nazionale di ecologia e solidarietà e centro per lo sviluppo sostenibile di Legambiente che presenterà un ampio ecomercato, spettacoli, incontri e forum dedicati all'ambiente ma non solo.
Prato avrà un proprio stand nello spazio espostivo dell'ecomercato, dedicato appunto a Ministeri, Regioni, Province, Comuni e Parchi per presentare i propri prodotti tipici, i progetti promossi per l'ambiente e le innovazioni in questo settore: Prato distribuirà materiale informativo sulle proprie attività, sui progetti realizzati negli ultimi anni, in particolare  quelli relativi alla valorizzazione e al completo recupero del Parco delle Cascine di Tavola e ai pannelli fotovoltaici per la produzione di energia elettrica nelle scuole sfruttando una fonte pulita come la luce solare, 'Il sole entra nelle scuole', per cui l'assessorato all'Ambiente è già stato premiato l'anno scorso a Rimini da Ecomondo. Saranno divulgate però amche pubblicazioni sui sofisticati sistemi di depurazione delle acque, sulle caratteristiche la storia della città.

 
 
 
"
814,http://comunicati.comune.prato.it/generali/?action=dettaglio&comunicato=14200500000814,04/08/2005,14:07,Commercio,"Chiusi nel pomeriggio gli uffici del Servizio commercio","Dall'8 al 19 agosto","Rimane inalterata invece l'apertura di mattina","Gli uffici del Servizio comunale commercio e lo Sportello delle attività produttive a partire dall'8 agosto fino al 19 compresi rimarranno chiusi al pubblico durante gli orari pomeridiani, mantenendo invece inalterati gli orari di aprtura del mattino, ovvero lunedì, mercoledì e giovedì dalle 09,00 alle 13,00.
"
815,http://comunicati.comune.prato.it/generali/?action=dettaglio&comunicato=14200500000815,04/08/2005,14:57,Agenda,"Urp multiente chiuso al pubblico dall'11 al 19 agosto",-,,"L'Urp multiente, con sede in piazza del Comune, resterà chiuso al pubblico dal'11 al 19 agosto compresi.
"
816,http://comunicati.comune.prato.it/generali/?action=dettaglio&comunicato=14200500000816,17/08/2005,14:07,Urbanistica,"Un nuovo pezzo di città per il Comune","Acquistato l'ex cantiere della Direttissima","Sarà acquisita la piena proprietà dalla Rfi chiudendo una questione aperta fin dagli anni '30 in cui sono coinvolte 300 famiglie","L'Amministrazione comunale acquista un pezzo di città mettendo fine ad una vicenda che si trascina da anni affondando le radici fino agli anni '30 e che coinvolge oltre 300 famiglie e almeno tre generazioni di residenti: assumendo il ruolo di 'procuratore speciale' tra proprietari e titolari di diritti di superficie l'assessorato all'Urbanistica ha risolto la situazione dell'ex cantiere della Direttissima Firenze-Bologna, di proprietà della Rete ferroviaria italiana (Rfi), dove dopo l'inaugurazione della linea ferroviaria nel 1934 l'insediamento riservato agli operai che la costruirono e allo stoccaggio dei materiali venne occupato e trasformato abusivamente costruendo diversi fabbricati per civile abitazione. L'area è quel triangolo di terreno che sorge ai piedi della Calvana a cavallo tra le due linee ferroviarie Firenze-Bologna e Firenze-Pistoia e la sponda del Bisenzio. Quello dell'ex cantiere rappresenta un vero caso urbanistico, sia per come nacque che per i vincoli che si incrociavano in quell'area anche per la vicinanza del fiume: la maggior parte delle famiglie che vi abitano ora sonno discendenti degli operai che inizialmente appunto, negli anni '20, occupavano gli alloggi, come testimonierebbero i cognomi tipici della zona dell'Appennino. Poi molti si sposarono e misero su famiglia a Prato rimanendo in quei fabbricati che nel frattempo si erano trasformati in case ed erano stati ampliati fino ad apparire oggi come delle palazzine. Negli anni '60 cominciò ad emergere la coscienza di non abitare in una casa propria, ma di vivere abusivamente su un terreno di proprietà altrui. Da qui le tensioni anche aspre che sorsero in quegli anni e in cui ci fu lo scontro tra gli abitanti da una parte, che rivendicavano un diritto acquisito, e la Rfi dall'altra che intendeva far valere la propria proprietà. In questo quadro le Amministrazioni comunali di allora cominciarono ad affrontare la questione per trovare il bandolo della matassa e andare incontro a tante famiglie che temevano la prospettiva di rimanere senza tetto.
Da decenni è aperta la questione della cessione dei suoli, che Rfi da tempo intende vendere nella loro completa estensione e non a porzioni stipulando il contratto con un'unico rappresentante della generalità dei soggetti occupanti. Un primo risultato fu il riconoscimento da parte dei proprietari del diritto di superficie, a cui seguirono vari condoni edilizi, ma la questione della piena proprietà è rimasta sempre aperta.
L'entrata in gioco del Comune arriva al termine di vari incontri con la Rfi ed una lunga e laboriosa opera di monitoraggio di abitazioni, terreni e fabbricati di ogni famiglia, che sono stati poi suddivisi in quote millesimali, compiuto dagli uffici dell'Urbanistica: la proposta avanzata alla società, che ha accettato di stringere l'accordo con l'Amministrazione, prevede  un doppio ruolo del Comune, che da una parte acquista le parti pubbliche dei terreni, come strade e piazze, e dall'altra diventa procuratore acquistando per conto dei singoli proprietari le case. Verrà inoltre costituito un fondo di solidarietà con il quale il Comune andrà incontro a diverse famiglie in condizioni di particolare disagio economico a causa del quale attualmente non possono acquistare il diritto di proprietà. L'Amministrazione in questo caso diventerà proprietaria delle abitazioni, ma queste potranno essere riscattate successivamente come avviene per le case popolari. Chiaramente seguendo questa procedura ci sarà un aggravio dei costi a carico dei superficiari che se ne avvarrano per il doppio passaggio di proprietà e la rivalutazione dell'immobile. Per l'intera operazione il Comune sborserà 1 milione e 300mila euro alla Rfi, di cui 150.000 destinati all'acquisto dei sedimi stradali dell'ex cantiere, riferiti a circa un ettaro di terreno, e il resto a copertura delle indennità per le abitazioni, che vanno da un minimo di 5000 euro per ciascuna ad un massimo di 30.000.
"
817,http://comunicati.comune.prato.it/generali/?action=dettaglio&comunicato=14200500000817,04/08/2005,15:40,"Conferenza stampa","La spesa sociale fra tagli ed emergenze","Domani, venerdì 5 agosto, ore 12,00, Palazzo comunale","Gli assessori alle Politiche sociali dei Comuni pratesi spiegano le difficoltà dei servizi","Spesa sociale a rischio, a causa dei minori trasferimenti provenienti dallo Stato. L'assessore alle Politiche sociali del Comune di Prato M. Luisa Stancari, insieme ai suoi colleghi degli altri Comuni pratesi, illustrerà domani (venerdì 5 agosto), in una CONFERENZA STAMPA, nel Palazzo comunale di Prato, i problemi del bilancio sociale delle amministrazioni comunali.
L'appuntamento è per le ore 12,00. "
818,http://comunicati.comune.prato.it/generali/?action=dettaglio&comunicato=14200500000818,04/08/2005,15:39,"Conferenza stampa","La gestione del 'Lungobisenzio'","Domani, venerdì 5 agosto, ore 11,00, Palazzo comunale","L'assessore allo Sport Aldo Milone illustra l'esito della procedura","L'assessore alle Politiche sportive Aldo Milone illustra domani (venerdì 5 agosto), alle ore 11,00, in una CONFERENZA STAMPA, l'esito della procedura per la gestione dello stadio comunale 'Lungobisenzio'. L'appuntamento è alle ore 11,00, in Palazzo comunale."
819,http://comunicati.comune.prato.it/generali/?action=dettaglio&comunicato=14200500000819,05/08/2005,15:59,Sport,"Affidata alla società 2A la gestione del Lungobisenzio","Firmata la convenzione con l'srl, costituita da Uisp e Csi","L'utilizzo dello stadio sarà allargato ad altre società e discipine,  scuole e manifestazioni, e non sarà più deputato  solo al calcio","E' stata affidata alla 2A srl, costituita da Uisp e Csi, la gestione dello stadio Lungobisenzio fino al 2008: quella della società pratese di gestione è stata infatti l'unica offerta arrivata sul tavolo dell'assessore allo Sport Aldo Milone. Il nuovo gestore è stato presentato stamani in Palazzo comunale dall'assessore Milone insieme alla convenzione e alle nuove linee guida su cui sarà indirizzato l'uso del Lungobisenzio: erano presenti i presidenti di 2A Massimo Moschini, di Uisp Luca Mori e Vinicio Pagli del Csi. L'accordo prevede un versamento da parte del Comune alla 2A di 47mila euro all'anno, con un risparmio per le casse municipali di 20mila euro, pari al 30%,  rispetto alla gestione precedente dell'Ac Prato, durata quattro anni, che chiedeva 67mila euro. L'accordo prevede anche che tra un anno  le due parti contraenti facciano una verifica sulla conduzione per valutare se proseguire o meno per i due anni seguenti. Come ha spiegato l'assessore, la convenzione con la 2A è giunta al termine di un iter avviato con un bando di gestione per lo stadio comunale che l'Amministrazione comunale ha deciso di indire per tagliare i costi degli impianti. Il bando è andato però deserto e l'assessorato anzichè aprire una trattativa privata scegliendo un interlocutore ha preferito allargare la procedura ad un più ampio ventaglio di società sportive mettendo sul tavolo la gestione dello stadio: «La procedura ha avuto il massimo della trasparenza - ha detto Milone - Il nuovo bando era motivato dall'esigenza dell'Amministrazione di attuare una politica di risparmio anche nello sport, mentre l'Ac Prato ci chiedeva il rinnovo della convenzione in scadenza il 31 luglio scorso alle stesse condizioni. Il nuovo gestore intraprenderà comunque la strada della collaborazione con le società che utilizzeranno l'impianto perchè l'obiettivo è ampliare l'utilizzo delle strutture ad altre utenze e discipline sportive, ma senza certamente  madare via nessuno». 
Il progetto dei due enti di promozione sportiva che hanno formato la srl 2A è infatti quello di allargare gli orizzonti del Lungobisenzio senza farne un santuario esclusivo del calcio: «Il calcio rimarrà ovviamente il principale protagonista, ma la nostra strategia di gestione prevede anche la fruizione degli spazi per altre attività sportive, per le manifestazioni di vario genere, anche serali, e per le scuole superiori che hanno sede vicino al Lungobisenzio - ha spiegato Luca Mori - La mission delle nostre società è infatti diffondere l'attività sportiva a diversi livelli e tra persone di ogni età: per questo il nostro obiettivo è rendere più fruibili ed aperti gli spazi disponibili con un approccio diverso allo stadio da quello che lo vede come luogo escusivo ed intoccabile del calcio».
La 2A è nata tre anni fa come società di gestione di impianti sportivi: conduce  già i campi da calcio de  Il Pino, Iolo, S. Giusto, Paperino e Tavola oltre a campi da tennis, pallacanestro e pallavolo per un bacino di utenza totale di quasi 90 società sportive che utilizzano le strutture. Come ha spiegato il presidente Massimo Moschini, l'obiettivo della società non è realizzare utili, ma permettere a tutti i soggetti che ne fanno richiesta di utilizzare gli impianti sportivi ottimizzando la gestione: «Avvieremo un rapporto preferenziale con l'Ac Prato, che usufruirà di tutti i servizi che aveva finora e almeno per quest'anno manterrà gli spazi che occupava per la propria sede,. L'uso dei campi di calcio andrà però chiaramente concordato per conciliare le esigenze della squadra con quelle delle altre società». Per la gestione e la manutenzione ordinaria del Lungobisenzio occorreranno circa 100mila euro all'anno e togliendo i 47mila versati dal Comune, la 2A conta di realizzare i restanti 53mila con le sponsorizzazioni e l'affitto degli impianti. Le tariffe rimangono comunque quelle decise dal Comune: per un allenamento nel campo centrale ad esempio le squadre professionistiche e quelle amatoriali non giovanili dovranno pagare un canone di 65 euro, mentre per le partite si sale a 125. Per il campo sussidiario le quote sono di 50 euro per ghli allenamenti e 100 per le partite."
820,http://comunicati.comune.prato.it/generali/?action=dettaglio&comunicato=14200500000820,05/08/2005,16:05,Finanze,"Meno soldi al sociale, il grido di dolore dei Comuni","Tagliati del 50% i trasferimenti alle Regioni","Complessivamente più di un milione di euro in meno per la gestione dei servizi","Un milione e passa di euro in meno, per tutta l'area pratese, quanto basta «per mettere in ginocchio il sistema dei servizi sociali». E' stato un vero e proprio grido di dolore quello proveniente dai Comuni pratesi, Prato in testa, e dalla Asl: «Il governo ha tagliato il 50% dei trasferimenti alle Regioni del Fondo sociale nazionale. Un taglio che la Regione ha ridotto, facendosi carico del 75% delle somme devolute ai Comuni. E poi si dice di non voler toccare lo Stato sociale. E invece...». Nelle parole di sindaci (Silvano Gelli-Poggio a Caiano; Vittorio Cintolesi-Carmignano; A. Lisa Marchi-Vaiano), vice sindaci (Roberto Bencini - Comune di Prato) e assessori al sociale (M. Luisa Stancari - Comune di Prato; Paolo Ciolini - Comune di Montemurlo) e della Asl, rappresentatata da Anna Maria Calvani, il minor trasferimento pregiudica l'assistenza agli anziani, gli interventi per gli handicappati, il sostegno alle famiglie, i ricoveri nelle residenze protette, «proprio quando - è stato il coro unanime -il distretto è in difficoltà e la domanda sociale cresce».
Sta di fatto che la Regione Toscana si è vista ridurre il finanziamento da 62 milioni di euro a 31 milioni di euro. Le Regioni hanno aperto una vertenza del governo, nel frattempo però la Toscana ha immediatamente devoluto i soldi ai Comuni, facendosi carico di coprire il 25% del mancato trasferimento, al resto ci devono pensare le amministrazioni locali. Già, ma come? Una denuncia in piena regola quella proveniente dai Comuni pratesi. Una denuncia che ha come bersaglio il Governo: «Il taglio è stato compiuto il 27 luglio, a metà anno, e riguarda il 2005, quando i soldi sono stati spesi o sono già impegnati. E deve essere chiaro una cosa: questi soldi riguardano i servizi. E' inconcepibile e inaccettabile tutto questo. Perchè si colpisce le persone», ha affermato, con sdegno, l'assessore Stancari. «Cosa facciamo - gli ha fatto eco il sindaco di Poggio a Caiano Silvano Gelli - non ricoveriamo più un anziano, non forniamo più l'assistenza a domicilio? Qui si rompe un sistema di solidarietà, si spezza un tessuto civile». No, non è possibile, dice Bencini, «è inimmaginabile tagliare il 25% dei servizi sociali». Nel frattempo però Prato deve contare su 673 mila euro in meno, Vaiano su 33.469, Vernio su 26 mila, Cantagallo su quasi 16 mila euro in meno, Montemurlo su circa 56 mila euro, Carmignano su 37 mila euro in meno, Poggio a Caiano su quasi 31 mila euro. Meno soldi anche per la Asl, a cui tutti i Comuni, tranne Prato, hanno affidato la gestione dei servizi sociali (un taglio di 87,5 mila e passa euro), e per il cosiddetto privato sociale, prevalentemente impegnato nei servizi di trasporto, nell'ordine di 91 mila euro in meno.
I sindaci sono decisi nel tentativo di «salvare i servizi», soprattutto hanno chiare le priorità (anziani, minori, handicap, ricoveri nelle residenze assistite), ma è anche evidente «che tagli ci saranno, anche perchè non possiamo aumentare la spesa corrente più del 2%. Il governo ci leva da un lato le risorse e dall'altro ci impedisce di trovarle nei bilanci. E qui si parla di minori trasferimenti nell'ordine del 25-30%». Le previsioni sono fosche: «Una politica così dissennata provoca una serie di effetti non più controllabili. Soprattutto viene meno la solidarietà sociale», hanno affermato gli amministratori presenti. Che sono non poco preoccupati: «I bisogni crescono, ma il governo sta disgregando lo Stato sociale. L'unica parola d'ordine è tagliare e basta».   
  "
821,http://comunicati.comune.prato.it/generali/?action=dettaglio&comunicato=14200500000821,06/08/2005,12:46,Finanze,"Prato delibera un altro milione di euro","Una sorta di fondo di riserva per gli interventi sociali","Lo stanziamento deciso a 'presidio' dei servizi, dopo i tagli del Governo","La denuncia si è levata forte e chiara: «Il governo smantella i servizi sociali». Ed è stata unanime, proveniente da tutti i Comuni pratesi. Un minor trasferimento di risorse per tutta l'area pari ad un milione di euro.
Lo stesso milione di euro che il Comune di Prato, nel tentativo di salvare il salvabile nei sevizi sociali, ha «vincolato» nell'ambito della spesa corrente del proprio bilancio, con un emendamento agli equilibri finanziari 2005, approvato dal Consiglio comunale nell'ultima seduta sul finire di luglio, prima della pausa agostana.
Soldi ricavati da «somme non ancora impegnate e libere da vincoli giuridici», che vanno a costituire una sorta di fondo di riserva «a presidio - recita il testo dell'emendamento - degli eventuali maggiori oneri che l'Amministrazione comunale potrebbe dover sostenere in campo sociale, connessi prevalentemente con gli interventi governativi di ridimensionamento dei trasferimenti alle Regioni».
Somme sottratte ad altri capitoli di bilancio, come paracadute per un taglio deciso lo scorso 27 luglio («tutti gli anni è così - dichiara il vice sindaco Roberto Bencini - a metà la mannaia si scarica sui Comuni. Anzi questo sembra essere l'unico criterio dell'azione governativa: colpire le amministrazioni locali»), che comporta il 50% di trasferimenti in meno dallo Stato per gli interventi sociali. Nonostante che la spesa sociale di Prato, che ammonta a 16 milioni e 600 mila euro, stia tendenzialmente crescendo per effetto della crisi."
822,http://comunicati.comune.prato.it/generali/?action=dettaglio&comunicato=14200500000822,05/08/2005,16:57,Mobilità,"Bus per frazioni, soluzioni entro metà settembre","Carlesi incontra le Circoscrizioni Nord, Ovest e Sud","Dalla prossima settimana riunioni con Cap per definire gli aspetti tecnici","Un giro d'incontri coi presidenti delle Circoscrizioni, che hanno impegnato l'assessore alla Mobilità Massimo Carlesi, sulla situazione del trasporto pubblico e sui servizi per le periferie. Un giro d'incontri iniziato con la Circoscrizione nord, e proseguito stamani con i presidenti Giovanni Mosca (Ovest) e Luisa Peris (Sud). Sul tavolo, coi tecnici dell'assessorato, le questioni relative alla prima fase di ristrutturazione delle linee, dopo l'inaugurazione della Lam rossa.
Entro metà settembre, questa è l'ipotesi prospettata nelle riunioni, saranno messe in atto le risposte operative per Vergaio, Capezzana e S. Ippolito (Ovest); per Paperino/S. Giorgio, S. Giusto, via Castruccio-Tobbiana, via del Purgatorio e i due Macrolotti (Sud); per Villa Fiorita, Cilianuzzo, Coiano, via de' Gobbi (Nord).
Due gli orientamenti su cui muoversi per soddisfare le esigenze delle frazioni: modifica o attivazione di linee ordinarie per consentire il servizio nelle aree densamente popolate; servizi più personalizzati per le zone di minore densità abitativa.
Gli aspetti tecnici sono ancora da definire e la prossima settimana sono previsti incontri con la Cap proprio per metterli a punto. Così come le questioni, e le eventuali soluzioni, saranno discusse anche sul tavolo tecnico della Provincia.
Di sicuro comunque a settembre Cap potenzierà il servizio per i plessi scolastici, mentre, in seguito anche all'apertura del ponte sull'A11 e al collegamento stabilito fra Declassata e Asse delle Industrie, sarà data risposta ai problemi emersi in via delle Fonti, anche con la previsione di un percorso ciclo-pedonabile.   "
823,http://comunicati.comune.prato.it/generali/?action=dettaglio&comunicato=14200500000823,10/08/2005,14:34,Circoscrizioni,"«Ferragosto.... e dintorni»","Al centro polivalente di via delle Gardenie","Due pomeriggi estivi, 12 e 14 agosto,  per gli anziani con balli, animazione e cocomero","Con balli, animazione e cocomero torna per il secondo anno 'Ferragosto...e dintorni', due pomeriggi estivi organizzati dalla Circoscrizione centro per il 12 agosto presso il Centro sociale di via Tintori 62 e per domenica 14 presso il Centro polivalente Ventrone di via delle Gardenie 15 dalle 17,00 alle 19,00.
Rosita Mattei, presidente della Circoscrizione centro, e Laura Menichini, presidente della Commissione affari sociali, invitano tutti gli over 60 a partecipare e ricordano che i Centri sociali della Circoscrizione Prato Centro rimarranno aperti nel mese di agosto con locali climatizzati dove poter passare alcune ore in compagnia.
Il  Centro sociale di via Tintori è aperto dal lunedì al sabato dalle 15,00 alle 19,00. E’ prevista una chiusura dal 13 al 15 agosto. Anche il Centro polivalente “Ventrone” di via delle Gardenie è aperto  da lunedì a sabato dalle ore 15,00 alle ore 19,00.



"
824,http://comunicati.comune.prato.it/generali/?action=dettaglio&comunicato=14200500000824,17/08/2005,13:07,Appuntamenti,"Luna Park, dal 27 agosto al 18 settembre","Nell'area fiere di viale Marconi","Fra le iniziative anche tre giorni con le giostre e attrazioni ad un solo euro","Dal 27 agosto al 18 settembre torna come ogni anno il luna park, ospitato nell'area fiere di viale Marconi. Anche nel calendario dell'edizione 2005 sono previste  delle manifestazioni collaterali all'interno del parco, tra cui la giornata dedicata ai portatori di handicap: il 14 settembre dalle 10,00 alle ore 12,00 circa il Luna Park sarà a disposizione dei portatori di handicap e dei ragazzi con disagi. Gli operatoti metteranno a disposizione le attrazioni gratuitamente e alla fine sarà offerto un piccolo buffet  dagli ambulanti presenti nel parco. Gli assessori allo Sviluppo economico Fabio Giovagnoli e ai Servizi sociali Maria Luisa Stancari porteranno il saluto dell'Ammnistrazione comunale.
Inoltre il 30 agosto, e il 6 e 13 settembre sarà organizzata la 'Festa del Luna Park', in cui gli operatori che aderiscono all'iniziativa applicheranno la tariffa di 1 euro per tutto il giorno per salire sulle attrazioni e le giostre.
 
"
825,http://comunicati.comune.prato.it/generali/?action=dettaglio&comunicato=14200500000825,06/08/2005,12:49,Finanze,"«Il piano industriale per dare certezza all'azienda»","Un intervento del vice sindaco su Sori","Roberto Bencini definisce i passaggi del confronto con le organizzazioni sindacali","«La scelta di costituire Sori è stata una scelta innovativa, che ha dato i suoi risultati, in termini di gettito dei tributi. Una scelta che il Comune conferma e dalla quale non si torna indietro. Certo è che occorre un equilibrio fra costi di gestione, definizione del servizio e gettito tributario. Intediamo operare per dare stabilità a Sori, presupposto essenziale anche per offrire garanzie ai lavoratori». Il vice sindaco e assessore alle Finanze Roberto Bencini interviene sulla questione di Sori, dopo la conferenza stampa promossa dalle organizzazioni sindacali in relazione al mancato rinnovo di alcuni contratti a tempo derminato.
L'intervento di Bencini non è una replica ai sindacati, «coi quali - tende a chiarire il vice sindaco - è in atto un confronto ravvicinato, dal momento che da settembre occorre gestire passaggi importanti per Sori». Il vice sindaco interviene per chiarire l'atteggiamento del Comune, socio di maggioranza: «Dopo due anni - spiega l'assessore alle Finanze - di un'esperienza che ha dato i suoi risultati, e che quindi va posivitamente valutata, c'era bisogno di fare il punto. Per questo è stato affidato a Dexia Crediop, una agenzia di livello internazionale, il compito di aggiornare il piano industriale. Sono in corso le verifiche per  predisporlo e discuterlo ovviamente anche coi sindacati».
E' un intervento articolato quello del vicesindaco Roberto Bencini, strutturato in più punti: «L'obiettivo da raggiungere è quello di un equilibrio dei conti di Sori e quindi anche dei suoi costi. Al piano industriale, come in ogni azienda, è affidato il compito di delineare l'equilibrio possibile. Del resto questo è un modo serio di procedere, verso tutti gli interlocutori».
Certo i contratti in scadenza a luglio non sono stati rinnovati e ciò «crea preoccupazioni». Ma non c'è nessuna volontà di operare con la mannaia, al contrario, dice Bencini, «il piano industriale è la base per un confronto che ponga su basi certe il futuro di Sori e che definisca, in relazione ai compiti affidati ad essa, le modalità di organizzazione dell'azienda e dei servizi. Per questa ragione da settembre si procederà a rinnovare gradualmente i contratti con criteri che saranno predisposti dall'azienda, che ha un nuovo amministratore delegato, e discussi coi sindacati».
E' indubbio, prosegue Bencini, «che in questi due anni, dentro Sori, siano maturate giovani e qualificate professionalità, che costituiscono un patrimonio che non può essere disperso, anche per le doti di abnegazione e di disponibilità dimostrate. Si tratta di verificare modalità e passaggi. Di sicuro c'è il nostro impegno in questa direzione».
Il confronto, nelle parole del vicesindaco, dovrà essere «sul piano industriale e sul nuovo Statuto. Da settembre, dopo il periodo feriale, su entrambi sarà aperta una discussione pubblica, che avrà il suo sbocco in Consiglio comunale».
La sola risposta diretta di Bencini ai sindacati riguarda il valore dell'aggio, giudicato troppo basso da quest'ultimi: «Alla Dexia Crediop - informa il vice sindaco - è stato chiesto di compiere una verifica ampia su questo punto. Anche perchè i parametri di riferimento sono complessi e ci sono da misurare vari aspetti per stabilire il valore dell'aggio».    "
826,http://comunicati.comune.prato.it/generali/?action=dettaglio&comunicato=14200500000826,08/08/2005,13:38,Innovazione,"Quasi 17 milioni i contatti a Po-net","Nei primi sei mesi dell'anno","La 'rete di Prato' fa registrrare un record di accessi. I siti più visitati quelli dei Comuni e della Provincia","Sono stati quasi 17 milioni (16.987.973) i contatti, nei primi sei mesi dell'anno, a Po-net, il portale di Prato, promosso a suo tempo da Prefettura, Provincia, Comuni pratesi, Camera di commercio e Asl, che si è via via esteso fino a comprendere scuole, associazioni, enti culturali, aziende pubbliche e un variegato sistema di servizi, gestiti dai vari enti e dalla Rete civica del Comune di Prato.
La 'rete delle reti locali' ha avuto una media di visite mensili, nel primo semestre dell'anno, sempre vicina a sfiorare i 2 milioni e 300 mila contatti, con punte a gennaio e a maggio rispettivamente di 2.597.174 e di 2.540.792 frequenze.
La media giornaliera è stata quasi sempre superiore agli 80 mila accessi, in particolaere sono stati 83.781 a gennaio, 81.730 a febbraio, 77.606 a marzo, 81.962 a maggio, 81.865 a giugno. Un dato peraltro non completo, poichè nei primi mesi dell'anno mancano cinque giorni di rilevazione. A rendere però più significativi i numeri di Po-net il fatto che dai conteggi sono stati esclusi gli accessi provenienti dai PC utilizzati dalla redazione centrale della rete, quelli effettuati periodicamente dai motori di ricerca e gli accessi a immagini, nonchè quelli provocati dalla realizzazione delle diverse pagine. In pratica il calcolo è stato depurato da tutti gli interventi degli operatori che curano Po-net, o alimentano i diversi siti, per registrare solo i contatti effettuati a scopo informativo dai cittadini.
Le pagine più visitate sono le pagine dei Comuni pratesi e della Provincia, con una media mensile sopra i 950 mila contatti e un picco, a maggio, di un milione e passa accessi. Seguono le pagine dedicate ai concorsi mediamente sopra i 650 mila contatti, con punte a gennaio (831.346), marzo (702.841) e maggio (742.741). 
Frequentate anche le pagine delle scuole presenti su Po-net, con una media accertata mensile di contatti superiore a 100mila e un picco ad aprile di 150.170  accessi; e delle associazioni con 130 mila frequenze di media, fatta eccezione per febbraio, e un tetto massimo registrato a maggio con 145.090 visite. Valori alti anche per le pagine degli Enti pubblici e aziende che hanno fatto registrare 177.156 contatti a maggio e 187.065 a giugno.    
I servizi messi a disposizione da Po-net riguardano Arte e Storia, Associazioni, Biblioteche, Concorsi, Dove?/indirizzario, Enti pubblici e aziende, Comuni e Provincia, Istituzioni culturali, Musei, Scuole, Tempo libero, Pagine e servizi generali, Ricerche sulla rete civica, Tempi e spazi.
A luglio gli accessi a Po-net sono stati 2.305.597, con una media giornaliera di 74.735 contatti. Ancora una volta le pagine più visitate quelle dei Comuni e della Provincia (862.640), dei concorsi (648.987), delle scuole (145.193), degli Enti pubblici e aziende (132.994), delle associazioni (132.646).       "
827,http://comunicati.comune.prato.it/generali/?action=dettaglio&comunicato=14200500000827,08/08/2005,16:04,Infanzia,"GiocaCipì, iscrizioni aperte fino al 9 settembre","I moduli presso l'Urp e gli uffici di via Migliorati","I servizi educativi integrativi inizieranno a ottobre","Saranno aperte fino al 9 settembre le iscrizioni ai Centro Gioco e ai Centri Bambini e Genitori che prenderanno avvio nel prossimo mese di ottobre e proseguiranno per tutto l’anno scolastico.
Le attività educative, promosse dai Servizi Educativi Integrativi, costituiscono un’occasione di gioco e socializzazione coi coetanei per i bambini che non frequentano l’asilo nido e sono realizzate presso diverse strutture. 
CENTRI BAMBINI GENITORI
LE attività di Centro Bambini e Genitori saranno attivate in zone diverse della città nelle strutture comunali di Borgosanpaolo, Galilei, S. Vincenzo, Fontanelle.
SPAZIO PICCOLISSIMO
e' confermato anche per il prossimo anno scolastico lo Spazio Piccolissimo, che rappresenta un’occasione per le mamme con bambini dai 3 mesi d’età per incontrare altre mamme con bambini di pari età in un ambiente tranquillo, sicuro e attrezzato per le prime scoperte e per far muovere “i primi passi” ai piccolissimi, dietro la guida esperta di educatrici che coinvolgeranno bambini e mamme in attività adatte alla tenera età dei bimbi.
CENTRO GIOCO
Le attività di Centro Gioco si svolgono invece la mattina presso l’Atelier “Galilei”  e il pomeriggio nei nidi privati accreditati “l’Abbiccì” e “l’Albero del Melograno”.
VEDIAMOCI D+
Anche quest’anno sarà attivato il progetto “Vediamoci D+ - Week-end in gioco per bambini e genitori” che si svolge il sabato mattina nella ludoteca Galilei e il sabato pomeriggio presso l’asilo nido privato accreditato Trilli ed è rivolto a bambini dai 18 mesi ai 4 anni d’età e aperto alla frequenza di fratellini più grandi.
LE ISCRIZIONI
I moduli per le iscrizioni e la nota informativa rivolta ai genitori possono essere ritirati presso il Servizio educazione e cultura dell’infanzia in via dei Migliorati 1/A, presso  l’Urp Multiente in Corso Mazzoni 1, lo sportello dell’Anagrafe in Piazza S. Niccolò, presso gli sportelli delle Circoscrizioni, i distretti socio-sanitari, o possono essere scaricati dal sito del Comune di Prato (www.comune.prato.it) e devono essere riconsegnati presso l’Ufficio Protocollo in Piazza del Pesce.



"
828,http://comunicati.comune.prato.it/generali/?action=dettaglio&comunicato=14200500000828,08/08/2005,15:19,Organizzazione,"Uffici, le chiusure nel mese di agosto","Pausa feriale per una serie di servizi","Dal 5 settembre l'Ufficio istanze edilizie dà informazioni senza appuntamento","L'Urp, l'ufficio relazione col pubblico multiente, di piazza del Comune, osserva una pausa feriale da giovedì 11 agosto a venerdì 19 agosto. L'Urp riaprirà lunedì 22 agosto.
Da oggi (lunedì 8 agosto), invece, l'ufficio Servizi per il commercio e Oggimprese, lo sportello unico per le attività produttive, effettuano orario ridotto: fino a venerdì 19 agosto resteranno chiusi il lunedì e il giovedì pomeriggio, mentre funzioneranno al mattino dalle 9,00 ale 13,00. L'orario normale riprenderà lunedì 22 agosto.
E sempre da oggi fino a venerdì 19 agosto l'Ufficio istanze edilizie effettua il seguente orario di apertura: lunedì, mercoledì e giovedì dalle ore 9,00 alle 13,00. Dal 5 settembre, nell'ambito di una nuova organizzazione per le relazioni con i cittadini, all'Ufficio istanze edilizie sarà possibile avere  informazioni tecniche senza appuntamento preventivo, presso la sala aperta al pubblico in via Giotto n. 4, con il seguente orario: lunedì - giovedì dalle 9,00 alle 13,00 e dalle 15,00 alle 17,00 - mercoledì dalle 9 alle 13,00.
Chiusura estiva da stamani fino al 28 agosto compreso  anche del Punto giovani Europa-informagiovani. I servizi riprenderanno da lunedì 29 agosto. Chiuso fino al 26 agosto, con riapertura il 29, pure l'Archivio generale del Comune.








"
829,http://comunicati.comune.prato.it/generali/?action=dettaglio&comunicato=14200500000829,08/08/2005,15:45,Spettacolo,"Al Castello c'è il gruppo Groovin' Jazz","Per la rassegna 'Music Gallery' della Pratestate","La performance mercoledì 10 agosto, ore 21,30, ingresso libero","La rassegna 'Music Gallery/omaggio alla musica d'autore italiana', promossa, nell'ambito della Pratestate 2005, dall'assessorato alla Cultura del Comune di Prato, propone mercoledì 10 agosto (Castello dell'Imperatore, ore 21,30, ingresso libero) il gruppo Groovin’ Jazz, con Nico Gori (sax), Marco Battaglioli (batteria) e Stefania Scarinzi (voce).
Groovin’ Jazz, formato da Nico Gori e Marco Battaglioli, è nato come duo in occasione del festival “Percussionistica” nel 2000. In un secondo tempo si è unita la cantante Stefania Scarinzi, ormai parte integrante del gruppo come interprete jazz.
Caratteristica principale del grupo è quella di fondere ritmi moderni, d’influenza etnica, con l’atmosfera calda della musica jazz tradizionale e l'elettronica.
Il gruppo eseguirà brani d’autore della canzone italiana, riproposti secondo la chiave interpretativa caratterizzante Groovin’ Jazz.

"
830,http://comunicati.comune.prato.it/generali/?action=dettaglio&comunicato=14200500000830,09/08/2005,11:46,Spettacolo,"Domani, 10 agosto, Groovin'Jazz al castello dell'Imperatore","Ultimo concerto di PratoEstate 2005","In caso di pioggia lo spettacolo si terrà al cinema Teminale","Domani, 10 agosto, alle 21.30, al castello dell'Imperatore,  ultimo concerto di PratoEstate 2005 nell'ambito della rassegna 'Music Gallery/omaggio alla musica d'autore italiana'.
Sul palcoscenico si esibirà il gruppo Groovin’ Jazz, con Nico Gori (sax), Marco Battaglioli (batteria) e Stefania Scarinzi (voce). L'assessorato alla Cultura precisa che, in caso di pioggia, lo spettacolo si terrà al cinema Terminale, via Carbonaia 31. L'ingresso sarà gratuito.
Groovin’ Jazz, formato da Nico Gori e Marco Battaglioli, è nato come duo in occasione del festival “Percussionistica” nel 2000. In un secondo tempo si è unita la cantante Stefania Scarinzi, ormai parte integrante del gruppo come interprete jazz.
Caratteristica principale del gruppo è quella di fondere ritmi moderni, d’influenza etnica, con l’atmosfera calda della musica jazz tradizionale e l'elettronica.
Il gruppo eseguirà brani d’autore della canzone italiana, riproposti secondo la chiave interpretativa caratterizzante Groovin’ Jazz.

"
831,http://comunicati.comune.prato.it/generali/?action=dettaglio&comunicato=14200500000831,23/08/2005,12:27,Mobilità,"Via Rosa Gattorno chiusa il 29 agosto","Divieti di sosta per lavori in strade del centro città","Consentiti solo accesso e uscita da via Rosa Giorgi","Divieti di sosta e chiusura di una strada nel centro città lunedì 29 agosto, dalle ore 8,00 alle ore 17,00, per l'installazione di un cantiere a causa di lavori di manutenzione ad un edificio posto in via M. Nistri. 
Il provvedimento interessa via Carbonaia, nel tratto fra via Frascati e via Rosa Gattorno, con istituzione del divieto di sosta su entrambi i lati. Divieto di sosta con rimozione forzata anche in via M. Nistri, nel tratto fra il numero civico 10/A e via dei Sassoli, e in via Rosa Gattorno, praticamente chiusa   durante i lavori (la strada collega via Carbonaia a via M. Nistri), con accesso limitato fino a via Rosa Giorgi. 
Per consentire l’uscita (e l'entrata) ai veicoli da via Rosa Giorgi in via Rosa Gattorno, nel tratto di pochi metri che la separa da via Carbonaia, sarà istituito il doppio senso di circolazione. 

"
832,http://comunicati.comune.prato.it/generali/?action=dettaglio&comunicato=14200500000832,11/08/2005,13:07,"Opere pubbliche","Via S. Giorgio off limits domenica 21 agosto","Strade chiuse per lavori in corso","Inaccessibile invece p.zza Cardinale S. Niccolò martedì 16 agosto","Via S.Giorgio chiusa al traffico con divieto di sosta su entrambi i lati, domenica 21 agosto, dalle 6,00 fino a non oltre le 16,30, per consentire i lavori di ricostruzione e ripristino dei chiusini della fognatura ad opera di Publiacqua.
Il traffico sarà deviato in: v.le Galilei, via  Protche, p.zza Ciardi, via Porta al Serraglio, via Strozzi, via Curtatone, via R. Luti, via Marini, via Pistoiese, via S. Vincendo, p.zza S. Domenico, via Convenevole da Prato, via del Vergaio, via della Sirena, p.zza Duomo, piazza Lippi, Canto alle Tre Gore e via S. Margherita.
Inoltre per consentire il regolare transito dei bus di linea dalle 05,00 del 21 agosto fino alle 16,30 in via Strozzi, nel tratto fra via Porta al Serraglio e via Battisti, sarà istituito il divieto di sosta con rimozione forzata su ambo lati. 
Per consentire la deviazione del traffico al Canto alle Tre Gore sarà invertito il senso unico di marcia in direzione p.zza Lippi/via S.Margherita. 
Piazza Cardinale S.Niccolò non sarà invece accessibile (praticamente off limits per la sosta) martedì 16 agosto, a causa di lavori per il ripristino del marciapedie, passi carrabili e di pozzetti con relativi allacciamenti in fognatura eseguiti da Asm. 
Resterà comunque percorribile il tratto della piazza che collega via Dolce de' Mazzamuti con Corso Savonarola. 

"
833,http://comunicati.comune.prato.it/generali/?action=dettaglio&comunicato=14200500000833,09/08/2005,15:53,"Centro storico","Il Castello diventa accessibile a tutti","Da settembre i lavori per un ascensore","La prima parte di interventi di restyling, che prevedono anche scavi archeologici","Un ascensore, e non solo, per rendere accessibile a tutti il Castello dell'Imperatore, monumento che è diventato l'immagine simbolo di Prato.
Il progetto, che nasce dalla collaborazione fra Comune e Fondazione Cassa di Risparmio, che contribuisce al finanziamento dei primi interventi, per un investimento conmplessivo di 360 mila euro, contempla la realizzazione di una piattaforma elevatrice, in un apposito vano, in prossimità della torre sinistra, una nuova sistemazione della zona d'ingresso al Castello e del portone monumentale, con il superamento del dislivello con una piattaforma meccanica e la costruzione di una rampa di collegamento al piano interno. 
L'ascensore, che nascerà all'interno della torre ('svuotata' nei precedenti restauri per motivi statici) sul lato in prossimità della chiesa di S. Maria delle Carceri, consentirà la piena accessibilità al Castello. La spesa per l'intervento, in fase d'appalto, ripartita fra l'Amministrazione comunale e la Fondazione Cassa di Risparmio, permetterà l'eliminazione di tutte le barriere architettoniche. Il Castello si presenta attualmente come un grande piazzale chiuso, perimetrato dalla cinta muraria, con una zona centrale in erba contornata da una parte in ghiaino. Si tratta, nel momento in cui si realizza l'ascensore, di provvedere al riassetto interno, mantendendo l'attuale struttura, ma realizzando un nuovo cordonato di separazione, la riforitura del ghiaino, il reintegro e la semina del terreno vegetale e la sostituzione di tutte le finiture (ringhiere della scalinata d'accesso, illuminazione a terra ed altro ancora).
Per consentire l'accesso alle torri e alla scala d'emergenza, venne realizzato, a suo tempo, un ballatoio perimetrale di 1,40 metri di altezza, con tubi Innocenti e tavole di legno. Il ballatoio, oltre ad essere poco integrato all'impianto storico del Castello, mostra tutti i suoi anni, al punto da dover essere sostituito con uno nuovo appositamente progettato. Così come progettati nuovamente dovranno essere le sedute in legno dei camminamenti.
Un'opera di restyling che inizia con la realizzazione dell'ascensore. Ma la costruzione di quest'ultimo è soltanto la prima parte di un lavoro di riqualificazione, voluto dall'Amministrazione comunale, che porterà nei prossimi anni al restauro dell'importante monumento.
I primi interventi in programma, in parte finanziati e in parte in corso di progettazione esecutiva, oltre all'ascensore, hanno lo scopo di provvedere a scavi ed indagini del manufatto storico, ad una serie iniziale di restauri di piccole parti e a sostituzioni di porzioni di arredo ormai improgabili.
Per quanto concerne gli scavi archeologici la prima zona interesserà la parte antistante l'ingresso, al fine di definire i volumi e le strutture originali, che secondo fonti storiche dovrebbero tuttora sussistere; la seconda zona di scavo interesserà la parte dell'attuale piazzale di ingresso, in direzione della chiesa delle Carceri. Scopo di questi secondi scavi è la definizione dei fondali della struttura, in un'area che era presumibilmente occupata da una vasta sala. Probabilmente sarà anche possibile definire la presenza di altri vani, attualmente interrati, eventualmente da collegare a quelli già scoperti e restaurati.
A settembre, in ogni caso, inizieranno, i lavori per l'ascensore e per eliminare le cosiddette barriere architettoniche, gli ostacoli che impediscono l'accesso a tutti del Castello. Sono inoltre in fase di appalto i lavori per gli scavi.
«Si tratta - dice l'assessore alle Opere pubbliche Enrico Giardi - di rendere visitabile ad ogni cittadino il Castello dell'Imperatore e di compiere un'opera di valorizzazione del monumento, recuperando anche sue parti originarie, dopo che nel corso del tempo sono state eliminate le addizioni murarie che avevano trasformato la struttura primigenia del Castello federiciano. E' anche da sottolineare che questi interventi, fra cui appunto il supermento di ogni tipo di ostacolo, nascono da una sinergia e collaborazione che vede in prima fila la Fondazione Cassa di Risparmio. Un rapporto teso al recupero di un monumento che identifica la città».                           "
834,http://comunicati.comune.prato.it/generali/?action=dettaglio&comunicato=14200500000834,09/08/2005,15:45,Appuntamenti,"Carlesi saluta la partenza della staffetta Prato Bordeaux","Domani, 10 agosto, alle ore 17,00","E' organizzata da Croce d'Oro con il contributo di Comune e Provincia","Domani, 10 agosto, alle 17,00, appuntamento in piazza del Comune per la partenza della staffetta Prato-Bordeaux, con cui il  gruppo podistico della Croce d’Oro festeggia i cento anni dell’associazione. L’assessore comunale Massimo Carlesi, insieme all’assessore provinciale Irene Gorelli, saluterà il gruppo dei 17 podisti che alle 22,00 di domani sera partiranno da Carmignano per riportare nella città francese il tralcio di vite Cabernet.
La staffetta podistica, organizzata dalla Croce d’Oro con il contributo, fra gli altri, della Provincia e del Comune di Prato, marcerà per mille e ottocento chilometri dal 10 al 18 agosto.
L’idea del percorso è nata da Caterina d’Medici: si racconta, infatti, che 500 anni fa la regina di Francia facesse impiantare a Carmignano un vitigno originario della zona di Bordeaux, il Cabernet appunto.
"
835,http://comunicati.comune.prato.it/generali/?action=dettaglio&comunicato=14200500000835,10/08/2005,15:08,Sicurezza,"Con TreNò in discosteca in Versilia","Una iniziativa della Regione Toscana","Il 13, 15, 17 agosto. Gli orari da Prato per Viareggio e Pietrasanta","Andare in discoteca in treno e lasciare l’auto in garage. Con TreNò (tre notti ma soprattutto tre no: alla guida distratta, all'eccesso di velocità, alla guida in stato di ebbrezza) si può. Si chiama così il nuovo progetto della Regione Toscana che il 13, il 15 e il 17 agosto porterà i giovani nei locali della Versilia, garantendo viaggi all’insegna del divertimento e della sicurezza. 
Nata nell’ambito del piano regionale della sicurezza stradale, TreNò da Prato, nei giorni di sabato 13, lunedì 15 e mercoledì 17, partirà alle 22,23 dalla stazione centrale e alle 22,28 da Porta al Serraglio per arrivare a Viareggio alle 23,56 (collegamento con la navetta) e a Pietrasanta alle 0,07 (altro collegamento con la navetta). Per il ritorno il treno da Pietrasanta ripartirà alle 4,39 e da Viareggio alle 4,47 per essere a Prato Porta al Serraglio alle 5,48 e a Prato Centrale alle 5,51.
I biglietti possono essere acquistati in ventuno punti vendita del circuito Ticket one, disposti da Firenze a Lucca. A Prato sono due: Punto Snai Prato Montegrappa
(viale Montegrappa 278 - tel. 0574575363), Totoricevitoria Quadrifoglio (via Bologna 156/b - tel. 0574693880). Fuori dai punti vendita interessati all'operazione si può acquistare il biglietto in uno dei 400 punti vendita di Ticket one. L’elenco completo si trova sul sito www.ticketone.it oppure ci si può rivolgere al numero telefonico 899.500.022. La prevendita terminerà alle ore 19,00 del 17 agosto. 
Per quialsiasi informazioni ci si può rivolgere al numero verde della regione Toscana 800.570.530 oppure cliccare sul sito www.governodelterritorio.it
Sono nove i locali versiliesi che hanno aderito all’inziativa e che offriranno uno sconto sul biglietto d’ingresso o una consumazione gratis. Sono la Canniccia, la Capannina, il Seven Apples, il Midhò, il Boca Chica, il Priscilla Cafè, il Mamamia, il Consorzio Versilia Friendly e il Balena 2000.
In Toscana, secondo l'Istat, dal 1991 al 2003 si sono verificati 227.541 incidenti che hanno comportato 305.335 feriti e 5827 morti. Ogni anno dunque, in media, si sono contati circa 17.500 incidenti, 23.407 feriti e 448 decessi.
Gli incidenti del fine settiamna sono i più frequenti e i più gravi. Oltre la metà (54%) di tutti gli incidenti che avvengono fra le 22,00 e le 5,00 del mattino si verificano nelle notti di venerdì (18,5%), sabato (22,9%) e domenica (13,4%).
Gli incidenti con maggior indice di mortalità avvengono nelle ore notturne del fine settimana nei periodi estivi, in ambito extraurbano con coinvolgimento soprattutto di maschi giovani. Il 42,8% dei conducenti deceduti sono giovani sotto i 30 anni.





"
836,http://comunicati.comune.prato.it/generali/?action=dettaglio&comunicato=14200500000836,10/08/2005,16:05,Ambiente,"In vigore da alcuni giorni il regolamento per il verde","Gli articoli approvati a luglio dal Consiglio comunale","Numerose le richieste all'assessorato per le procedure da adottare","E' entrato in vigore da pochi giorni il regolamento sul verde pubblico e privato. Il regolamento fra l'altro contempla che le sanzioni peviste siano applicate a partire dal 120° giorno dall'entrata in vigore. Per questo l'assessorato all'Ambiente, insieme ad Asm, predisporrà manuali sintetici, che saranno a disposizione presso le sedi delle Circoscrizioni. Non solo: ma da settembre, sempre in collaborazione con le Circoscrizioni, sarà definita una griglia di iniziative che ha per destinatari i ragazzi delle scuole pratesi, sulle questioni che sono oggetto del regolamento. Una sorta di programma di 'educazione civica', fondata sul rispetto degli spazi verdi della città.     
Sono 20 gli articoli che compongono il regolamento del verde pubblico e privato. Il campo di applicazione comprende tutte le aree sistemate a verde sia pubbliche che private, mentre non sono oggetto di tutela, indipendentemente dalla loro ubicazione, gli alberi da frutto, gli alberi costituenti colture arboree specializzate con finalità produttive (arboricoltura da legno), gli alberi facenti parte di boschi. Nell'ambito del verde privato, per giardini sotto i 300 metri quadrati, ci sono indicazioni e non prescrizioni. Per abbattere piante è necessaria però l'autorizzazione da richiedere al Comune e all'Asm.
Tra le norme più importanti quelle che riguardano gli abbattimenti, le potature, i nuovi impianti, le sostituzioni, la forestazione urbana, la progettazione del verde, la tutela e il verde realizzatto a scomputo degli oneri di urbanizzazione. E' incluso poi il campo sanzionatorio per chi viola le norme e per chi compie atti vandalici nei giardini pubblici e danneggia verde ed attrezzature, giochi e panchine. In appendice sono presenti gli allegati per la tutela dei giardini e la protezione degli alberi nei cantieri. Il regolamento prevede, ad esempio, che per abbattere un albero posto in sede pubblica il costo possa essere sostenuto dall'Amministrazione, se l'abbattimento è davvero necessario, altrimenti i privati devono provvedere a loro spese versando una somma pari al valore ornamentale della pianta. Anche per le potature sono in vigore regole nuove: la pratica non giova alle piante e quindi l'intervento deve essere fatto solo in casi straordinari. La capitozzatura, cioè il taglio apicale del fusto, è vietata perchè porta alla morte dell'albero. 
Un capo del regolamento è dedicato agli alberi monumentali e alla salvaguardia dei parchi e dei giardini storici e un altro alla fruizione dei parchi e dei giardini pubblici.
Numerose sono state, in queste settimane, le richieste di chiarimento all'assessorato all'Ambiente sulle procedure da adottere per la salvaguardia del verde pubblico e privato. «E' positivo - dichiara l'assessore Camilla Curcio - che i cittadini mostrino una così grande sensibilità per gli spazi verdi, che sono importanti nell'organizzazione urbana di una città».
"
837,http://comunicati.comune.prato.it/generali/?action=dettaglio&comunicato=14200500000837,10/08/2005,16:27,Cimiteri,"Lampade votive, il canone scade il 16","Ultimi giorni per rinnovare l'allacciamento","Possibile pagare anche on line tramite dal sito del Comune di Prato","C'è tempo fino al 16 agosto per pagare il canone annuale delle lampade votive del Comune di Prato. È possibile effettuare il pagamento online con carta di credito dal sito del Comune di Prato (www.comune.prato.it) oppure utilizzare una delle altre modalità di pagamento: con il bollettino, inviato a casa, presso un ufficio postale; in contanti o con bancomat ai punti Jolly; in contanti ai tabaccai che aderiscono al sistema T-serve; nelle agenzie di CariPrato.
Il mancato pagamento entro il 16 agosto (scadenza tassativa) comporta il disallacciamento della lampada votiva."
838,http://comunicati.comune.prato.it/generali/?action=dettaglio&comunicato=14200500000838,11/08/2005,14:40,Circoscrizioni,"Cosa chiedono i cittadini? All'Ovest lo sanno","I problemi avanzati da 550 persone incontrate in un anno","Il presidente Mosca: «Occorre trasferire deleghe anche in materia di viabilità, trasporti e opere pubbliche»","Cosa chiedono i cittadini alle Circoscrizoni? Alla Ovest hanno pensato bene di classificare le domande. Ne viene fuori uno spaccato sulle esigenze avvertite dagli abitanti in anno di attività. Ma, come dice il presidente Giovanni Mosca, «si percepisce anche come per i cittadini la vicinanza delle istituzioni, del Comune, passi attraverso il loro rapporto con le Circoscrizioni.
Sono 550 le persone che in dodici mesi si sono rivolte personalmente a Mosca o ai presidenti di commissione, o che hanno inviato alla Circoscrizione richieste o istanze scritte sotto forma di petizione. La maggior parte delle esigenze presentate e sotttoposte agli organi del quartiere Ovest concernono la viabilità, il trasporto pubblico, le opere pubbliche, la cura dei luoghi pubblici. Bem 407 sono le richieste cassificabili sotto queste voci. Di queste 141 concernono gli interventi di manutenzione stradale, di sistemazione dei marciapiedi, di installazione della pubblica illuminazione.
Ma numerosi sono stati i cittadini che hanno chiesto il miglioramento della viabilità in varie parti del territorio della circoscrizione (lo hanno fatto in 60), o che si sono recati negli uffici di via Isidoro del Lungo a Galciana per sottoporre questioni relative al trasporto pubblico: 45 sono state le domande fra orali o scritte.
Immancabili le segnalazioni connesse agli spazi verdi e alla loro gestione. I divieti per cani, insieme alla scarsità di panchine o di punti luce, sono stati al centro dell'interesse di 72 persone. E sempre in relazione ai giardini, e dintorni, in 37 si sono lamentati per la loro sicurezza, soprattutto per la presenza di giovani coi motorini.
Non sono mancate richieste per la segnaletica o per la persistenza di ostacoli (leggi barriere architettoniche), che impediscono la piena accessibilità e agibilità dei luoghi pubblici: a Mosca sono state recapitate 35 istanze in tal senso. In 7 hanno chiesto la realizzazione di nuovi giardini, mentre 10 persone desiderano una maggiore pulizia dei cassonetti di raccolta dei rifiuti.
In cima alle urgenze anche le questioni relative alla sicurezza in generale. Nel campione esaminato dalla Circoscrizione Prato Ovest questo gruppo è al secondo posto per quantità e numero di richieste. Su un totale di 45 (l'8% circa), 33 cittadini hanno richiesto una maggiore presenza di vigili urbani sul territorio, mentre in 12 chiedono più agenti di Polizia o carabinieri.
Numerose anche le attenzioni per la scuola e per le iniziative culturali. Cultura e pubblica istruzione occupano il terzo posto nella scala degli interessi dei cittadini, che in 35 si sono rivolti agli organi della Circoscrizione, all'incirca il 6% delle 550 persone incontrate.
In 29 hanno contattato il presidente Mosca per chiedere indicazioni o più disponibilità, per segnalare carenze o ancora più semplicemente per avanzare proposte, in relazione ai servizi sociali e al loro funzionamento. Mentre in 23 hanno chiesto un impiego di lavoro. Altre 11 richieste, fra le più disparate, sono state raggruppate sotto la voce 'altre'.
Il presidente della Circoscrizione Ovest Giovanni Mosca è soddisfatto del funzionamento del decentramento, anche perchè nuove deleghe sono arrivate alle Circoscrizioni sul finire dello scorso mandato amministrativo e di recente: «A Prato siamo un bel pezzo avanti nell'instaurare una rapporto più diretto coi cittadini». Le Circoscrizioni, infatti, hanno spazi d'intervento autonomo nella cultura, nella pubblica istruzione, nei servizi sociali, nello sport e ambiente, nel progetto 'città curata'.
Ma Mosca pensa che il loro ruolo non possa limitarsi a queste materie e, nel sottolineare che «c'è ancora da fare», rivendica nuove deleghe. «Il 75% delle richieste - afferma il presidente della Circoscrizione Ovest - riguarda questioni inerenti la viabilità, i trasporti pubblici, le opere pubbliche. Tutti argomenti sui quali le Circoscrizioni sono prive di deleghe. Per il futuro sarebbe necessario e indispensabile pensare di trasferire anche queste deleghe alle Circoscrizioni». "
839,http://comunicati.comune.prato.it/generali/?action=dettaglio&comunicato=14200500000839,12/08/2005,11:45,Appuntamenti,"A Keren per consegnare l'acquedotto","Dal 23 al 26 agosto delegazione pratese in Eritrea","Gli impianti idrici realizzati nell'ambito del progetto che ha visto insieme Diocesi e Comune di Prato","Una delegazione pratese, composta dall'assessore alle Opere pubbliche Enrico Giardi e dal segretario della Caritas diocesana Rodolfo Giusti, sarà in Eritrea dal 23 al 26 agosto, a Keren, per consegnare gli impianti idrici realizzati nell'ambito del progetto «Acqua a Keren». All’iniziativa, lanciata nel 2003 dalla Caritas Diocesana,  hanno preso parte anche il Comune di Prato, con un contributo di 25 mila euro, Publiacqua, il Comune e la Caritas di Firenze. L’intervento era stato inserito nell'ambito del protocollo d'intesa «L'acqua è di tutti», siglato il 10 dicembre 2002 tra regione Toscana, i sindaci dei Comuni dell’ATO 3, Publiacqua, l’Anci, la Lega delle autonomie locali della Toscana e Cispel. Forte dell’esperienza compiuta per la costruzione di un acquedotto di villaggio a Qunnie, nel 2002, il progetto ha portato al ripristino di alcuni impianti idrici già esistenti. Particolarmente significativo è stato anche l’impegno profuso per insegnare a tecnici locali il significato e le tecniche della manutenzione degli strutture.
Tutto ciò è stato possibile non solo perché l’intervento era mirato a definire un efficiente sistema idrico nella zona di Keren, ma anche in virtù dell'attiva ed efficace azione svolta in loco dalla Caritas Eritrea, in particolare dalla Caritas della diocesi di Keren. Un progetto, quindi, non calato dall’alto, ma che ha avuto tra i suoi obiettivi il coinvolgimento e la responsabilizzazione del personale locale. La missione di fine agosto ufficializzerà la chiusura del progetto con la consegna degli impianti realizzati al Dipartimento dell’Acqua dell’Anseba
Ma il programma «Acqua a Keren» non è il solo realizzato in Eritrea, uno dei paesi più poveri di tutto il mondo,  martoriato da anni e anni di guerra. Il Comitato “Città di Prato – Pro Emergenze”, in collaborazione con la Diocesi di Prato, fin dai primi mesi del 2001, ha rivolto la propria attenzione a favore della popolazione dell’Eritrea ed in particolare dei profughi del campo di Afabet. Il Comitato ha promosso, fra la popolazione pratese, una campagna di raccolta di materiale di prima necessità da poter successivamente inviare alla popolazione del suddetto campo profughi. La campagna ha riscontrato un grande successo; ancora una volta la cittadinanza pratese, in tutte le sue forme e componenti, dalle scuole alle parrocchie, dalle associazioni di categoria al singolo cittadino, ha dimostrato una notevole sensibilità ed una grandissima generosità nella donazione di materiale che ha permesso di raccogliere ben 40 tonnellate di beni di prima necessità. La capillare opera di sensibilizzazione, di raccolta, di cernita dei materiali ed il successivo imballaggio, è stata possibile grazie alla preziosa collaborazione di tutte le organizzazioni di volontariato aderenti alla Protezione civile ed a quella della comunità eritrea locale. 
Tutto il materiale donato, perfettamente confezionato, è stato stivato in due container e successivamente inviato per mare in Eritrea; dal suo arrivo nel paese dell’Africa fino al campo profughi di Afabet è stato accompagnato da personale del Comitato “Città di Prato – Pro Emergenze” e della Caritas Diocesana di Prato così da assicurare la sua corretta gestione e tutelare, al contempo, il principio di solidarietà che ha animato la cittadinanza pratese. Gli incaricati pratesi hanno successivamente provveduto alla sua distribuzione ed alla consegna direttamente alla popolazione del campo profughi, in collaborazione con il Segretariato Cattolico di Asmara. 
Nel 2003 si è evidenziata la necessità di provvedere ad una analoga campagna di raccolta di beni da inviare, questa volta, alla popolazione del villaggio eritreo di Fedelarib, particolarmente bisognoso di qualsiasi genere di prima necessità. In quell’anno la Caritas diocesana ha anche sostenuto la costruzione di una scuola elementare, progetto tuttora in corso. 
Anche in questa circostanza, la stretta collaborazione fra il Comitato “Città di Prato – Pro Emergenze” e la Diocesi di Prato, unità alla grande generosità ancora una volta dimostrata dalla popolazione della nostra città, ha permesso di raccogliere una grandissima quantità di materiale inviato direttamente in Eritrea. 
Sabato 13 agosto intanto, per il terzo anno consecutivo, partirà per il paese africano la «spedizione» organizzata dalla Caritas diocesana e guidata dal direttore mons. Santino Brunetti: venti persone, tra cui due coppie alla loro seconda esperienza e una famiglia con figli adolescenti, soggiornerà fino al 29 agosto per un campo di lavoro ad Hagaz. In programma, interventi di muratura alla scuola elementare e iniziative di animazione per bambini e ragazzi.


* Comunicato congiunto degli Uffici stampa di Diocesi e Comune di Prato 






"
840,http://comunicati.comune.prato.it/generali/?action=dettaglio&comunicato=14200500000840,12/08/2005,12:13,Appuntamenti,"Ferragosto con i canti popolari toscani","Il tradizionale appuntamento in p.zza del Comune","Non solo il taglio del cocomero ma la riscoperta delle tradizioni folkloristiche","Il consueto appuntamento del 15 agosto in piazza del Comune si caratterizza quest’anno – nel 30° anniversario dell’estate pratese – per un più forte aggancio con la tradizione popolare toscana, valorizzando l’espressione musicale e la parola cantata del patrimonio folklorico della nostra terra.
Non mancherà, alle 21.00, il taglio del cocomero alla Fontana del Bacchino, ma saranno soprattutto la musica e le strofe in ottava rima di Daniele Poli e dei Tusca Gentes – a partire dalle 21.30 – a dare il segno alla serata, rafforzando il significato del Ferragosto pratese come occasione di incontro, rivolta a tutti i cittadini, nel corso della quale poter scoprire o ritrovare il senso di uno dei tanti aspetti delle radici culturali di Toscana, cioè quello contadino e popolare
Durante la serata, il servizio – venuto meno, con la fine dell’obiezione di coscienza, il tradizionale apporto dei giovani obiettori di Arci servizio civile – verrà svolto da Slow Food con la collaborazione delle associazioni di volontariato.
"
841,http://comunicati.comune.prato.it/generali/?action=dettaglio&comunicato=14200500000841,12/08/2005,12:28,Appuntamenti,"Il Gonfalone all'Ostensione della Sacra Cintola","Accompagnato dall'assessore Massimo Carlesi","Mercoledì 17 deposizione di una corona al monumento di Francesco Datini","Il Gonfalone del Comune di Prato, accompagnato dall'assessore Massimo Carlesi, parteciperà all'Ostensione della Sacra Cintola, che si terrà lunedì 15 agosto, alle ore 18,00.
L'assessore Carlesi, sempre col Gonfalone del Comune, sarà presente mercoledì 17 agosto, alle ore 10,00, alla deposizione di una corona al monumento di Francesco Datini, in piazza del Comune, per ricordare l'anniversario della morte del 'mercante di Prato', avvenuta il 16 agosto 1410. Carlesi parteciperà successivamente anche alla messa nella chiesa di S. Francesco. "
842,http://comunicati.comune.prato.it/generali/?action=dettaglio&comunicato=14200500000842,12/08/2005,13:14,Ambiente,"Giardini, restauri in corso","Una serie di opere negli spazi verdi della città","Una prima tranche di interventi, effettuati da Asm su indicazione dell'assessorato","Manutenzione delle attrezzature ludiche, potatura di siepi e cespugli, nuova pavimentazione ed altro ancora: una serie di interventi, ad opera dell'assessorato all'Ambiente ed eseguiti da Asm, cui è affidata la gestione degli spazi verdi in città. Il quadro completo delle opere di valorizzazione e cura di giardini e di allestimento del verde su alcune rotonde, per una spesa di circa 60 mila euro, va dalla sistemazione degli impianti giochi nell'asilo di v.le Galilei alla realizzazione di un percorso ciclopedonale da via Capitini alla vicina pista ciclabile lungo il fosso Bardena.  
Gli interventi hanno riguardato anche l'allestimento del verde sulla rotonda di via Firenze; la costruzione di una staccionata nei giardini di via Facibeni a Casale; la potatura dei cespugli di alloro, in fregio al Castello dell'Imperatore, per dare maggiore visibilità al monumento; la realizzazione di una nuova pavimentazione nel giardino di Vergaio, per ridurre il pericolo di cadute; l'installazione di stemmi di Prato sulle rotonde di Capezzana e nei pressi del Ponte Lama; l'installazione di due panchine nei giardini di via Hermada, via 7 Marzo e via Baracca; la potatura degli alberi nel giardino di via de' Gobbi; la ristrutturazione completa del giardino Magnolfi, con la creazione di una nuova area giochi e di nuove piantumazioni; la cura dei giardini di via Becherini.
Ma gli interventi sui giardini non si limitano a queste opere di miglioramento. Ben più consistente si annuncia il programma previsto nell'ambito del progetto «città curata».
Nell'ambito delle disponibilità delle risorse (una prima fase di interventi concerne le opere di manutenzione stradale), gli assessorati all'Ambiente e alle Opere pubbliche, con le Circoscrizioni, stanno definendo un piano di realizzazioni che riguarda specificatamente i giardini e le aree verdi della città.      "
843,http://comunicati.comune.prato.it/generali/?action=dettaglio&comunicato=14200500000843,17/08/2005,15:43,"Opere pubbliche","Incroci pericolosi sostituiti da rotonde","A settembre altre quattro nuove rotatorie","Gli interventi nel Macrolotto 1, a Iolo e Tavola. Scopo: diminuire la velocità","In gergo tecnico sono definiti interventi di «modulazione del traffico»; nella pratica servono per eliminare incroci prericolosi o per rendere più sicure arterie cittadine. Ancora più nel dettaglio si tratta, perlopiù, di una nuova serie di rotatorie, che nasceranno fra fine agosto e l'inizio del prossimo mese di settembre. Per dirla con l'assessore alla Mobilità Massimo Carlesi «è un primo lotto di lavori, che è concepito nell'ambito del piano nazionale per la sicurezza stradale», per un investimento complessivo di 260 mila euro.
Il primo incrocio pericoloso a sparire («un luogo ad alto tasso di incidentalità», nella definizione dei tecnici dell'Ufficio strade) è quello nel Marcolotto 1, fra via Toscana e via del Molinuzzo. Il quadrivio costituito dalle due strade sarà sostitituito da una rotonda. Rotatoria che sorgerà, sempre nel Macrolotto 1, all'intersezione fra la stessa via Toscana e via Gora del Pero. La spesa per le due ralizzazioni su via Toscana è di 30 mila euro. 
Sarà messo in sicurezza, con la realizzazione di una ennesima rotatoria, anche l'incrocio fra via Traversa Pistoiese e via dei Palli, adiacente alla Tangenziale, poco dopo la rotonda di Capezzana in direzione nord. L'intervento, per usare l'espressione di Carlesi, che costerà 100 mila euro, è «propedeutico» alla realizzazione del sottopasso a Capezzana, sulla Tangenziale, il cui cantiere sarà aperto con ogni probabilità a settembre, come parte delle opere infrastrutturali e viarie collegate alla costruzione della Multisala.
A Tavola sarà allargata la sede stradale su via Badiani (circa 50 mila euro) all'intersezione con via di Nebbiaia, mentre  un intervento di «vera e propria messa in sicurezza» è ritenuta la rotatoria (per un investimento di 50 mila euro) che sostituirà l'incrocio a T fra via Liliana Rossi e via Corridoni. «Un'opera indispensabile - dice l'assessore Carlesi - per ridurre la velocità su via Liliana Rossi e l'incidentalità provocata dall'incrocio, che ha causato anche delle vittime».
Fin qui il quadro costituito da quattro nuove rotonde. Ma a settembre sono previsti altri interventi per rallentare la velocità e aumentare la sicurezza: a Iolo con la realizzazione di cordoli in mezzo alla carreggiata in via XX Settembre e con nuovi sensi di marcia in via Soffridi del Grazia e via F.lli Bandiera (la spesa complessiva per questi interventi è di 30 mila euro).        

  "
844,http://comunicati.comune.prato.it/generali/?action=dettaglio&comunicato=14200500000844,18/08/2005,13:53,Appuntamenti,"Anche una favola medievale nelle rievocazioni della Fiera","Lo spettacolo in p.zza Duomo la sera del 7 settembre","La messa in scena della compagnia Oplas Teatro, famosa per le rappresentazioni storiche","Con una favola medievale, «Fatidicus», rappresentata dalla compagnia Oplas Teatro, si aprono ufficialmente, la sera di mercoledì 7 settembre, i festeggiamenti per la Fiera di Prato, che culmineranno nel Corteggio storico dell'8 settembre. Tutto secondo tradizione che, come narrano le cronache antiche, prevedeva a Prato vari giorni di festa, con l'omaggio, che si celebra da otto secoli, alla Sacra Cintola nel giorno della natività della Madonna.    
Con l’intento di valorizzare le giornate dell’antichissima Fiera di Prato, da alcuni anni le manifestazioni si svolgono in due giornate. Alla vigilia dell'8 settembre, già dal Medioevo, come riportato dalle descrizioni del conte Casotti, scendevano in città le rappresentanze dei “Castelli” del territorio per rendere omaggio a Prato e alla reliquia, conservata nella Cappella del Duomo, in preparazione della grande festa del giorno dopo. 
E così, per ricordare quei lontani avvenimenti, che si ripetono, anche se non con le stesse modalità, da centinaia di anni, l’Amministrazione comunale, ha riproposto alcune cerimonie, che appunto la sera del 7 settembre avranno il loro svolgimento in città.
E fra queste, ormai diventato una consuetudine, lo spettacolo in piazza Duomo, che rielabora, con fantastiche e mirabolanti scene e con un nuovo linguaggio, forme di rappresentazione così frequenti nei liberi Comuni trecenteschi. 
Spettacolo che sarà però preceduto, seguendo una regia che affonda le proprie radici in lontanissime epoche cittadine, dalla sfilata delle Societas Popoli Terre Prati, che rievoca l'omaggio che i Comuni del territorio, o 'Castelli' per stare ad una più vetusta definizione, recavano a Prato, recandosi in Cattedrale per la benedizione dei loro vessilli. Come nel Medioevo la sfilata, con le rappresentaze storiche e con tanto di sorteggio per definire l'ordine del Corteggio dell’8, sarà a sua volta preceduta dalla donazione dei Ceri alla Cappella della Cintola da parte della città di Prato, effettuata da un rappresentante della pubblica amministrazione, accompagnato dai Valletti comunali.
La rievocazione, che accomuna al valore di festa religiosa quello di festa civile della città, come in effetti era la Fiera di Prato, si chiuderà con la messa in scena  di «Fatidicus» da parte della compagnia Oplas Teatro, famosa in tutta Europa per essere in grado di rappresentare in modo spettacolare antiche tradizioni italiane.   
«Fatidicus» è una favola medievale che rappresenterà “Il mistero dell’uomo tramutato in cervo”, proponendo agli spettatori la sensazione di vivere situazioni e storie già vissute in vite precedenti.
Lo spettacolo parlerà di uomini il cui destino è segnato sin dalla notte dei tempi, e ancora prima, quando gli dei avevano come ozio la reciproca offesa.
La messa in scena è la rappresentazione della vicenda di un giovane tramutato in daino perché, trovatosi nel posto sbagliato al momento sbagliato, ha osato posare gli occhi sui segreti di una dea. Una sorta di maleficio destinato a perpetrarsi nei secoli, e che nei secoli cerca ancora le sue vittime predestinate. Nel 'fatidico' giorno un giovane, insieme ad un gruppo di amici in festa, viene improvvisamente catapultato nel medioevo, per rivivere, come un dèjà vu, sulla propria pelle, mentre entra nella corte di un castello, l’orrore di una tragica sorte che si ripete nel tempo.
Gli spettatori si troveranno dunque coinvolti in una storia fantastica e scenograficamente suggestiva."
845,http://comunicati.comune.prato.it/generali/?action=dettaglio&comunicato=14200500000845,19/08/2005,13:53,"Opere pubbliche","Una valanga di divieti di sosta","Per interventi alle reti idriche e del gas","Molte le strade interessate, ma la circolazione è garantita","Una valanga di divieti di sosta per riparazioni alla rete idrica e del gas, per allacciamenti, per traslochi.
Divieto di sosta fino a domani, sabato 20 agosto, in via Valentini, all'altezza del numero civico 110, per interventi di sostitituzione e ripristino delle fosse biologiche.
Divieti di sosta fino al 3 settembre, per l'eliminazione di perdite idriche, nelle seguenti strade: in via Montalese, all'altezza del numero civico 506; in via G. Erga in prossimità del numero civico 15; in via Catani di fronte al supermerato Conad; in via Frescobaldi nelle adiacenze del civico 7; in via Guazzalotri, anche con interruzione della strada, in prossimità del numero civico 18; via don Guido Pasquetti dal numero civico 3 al 5; in via Reggiana dal 32 al 34. La circolazione, in prossimità dei cantieri, portrà essere, all'occorrenza, a senso unico alternato.
Lavori urgenti per eliminare perdite alla rete gas fino alla loro conclusione, e comunque non oltre mercoledì 24 agosto, nelle seguenti strade: via Pistoiese all'altezza del numero civico 870; via B. Buozzi in prossimità del numero civico 18; via Zarini più o meno all'altezza del civico 219; via S. Antonio con intteruzione all'altezza dei numeri civici 42-44. Per effetto dei lavori è istituito il divieto di sosta su entrambi i lati per una lunghezza di 20 metri e il limite di velocità di 30 km/h causa restringimento della carreggiata.
Per operazioni di trasloco è invece istituito il divieto di sosta per una lunghezza di 20 metri, con rimozione forzata su ambo i lati, nelle seguenti strade: venerdì 26 agosto, dalle ore 7,00 alle 13,00, in via Paganini, dal numero civico 15 al 23; venerdì 26 agosto, dalle ore 10,00 alle 16,00, in via A. Borgioli dal 72 al numero civico 80; mercoledì 31 agosto, dalle 7,00 alle 13,00, in via Arc. Martini dal 4 al 10; giovedì 1 settembre, dalle ore 7,00 alle 13,00, in via Isonzo dal 36 al 40; giovedì 1 settembre, dalle 11,00 alle 17,00, in via Tagliamento dal 26 al 34. 
Infine proseguono fino a conclusione, comunque non oltre lunedì 22 agosto, i lavori di allacciamento alla rete del gas, in via Argonne all'altezza del numero civico 140."
846,http://comunicati.comune.prato.it/generali/?action=dettaglio&comunicato=14200500000846,19/08/2005,15:25,Ambiente,"Erogati 280 mila euro per i mezzi 'ecologici'","Tante richieste per trasformare l'auto a Gpl o metano","Lista d'attesa lunga, ma i fondi sono esauriti. Curcio: «Cercheremo di trovarli nel Bilancio, ma il Governo non finanzia le sue leggi»","Ammontano a 280 mila euro gli incentivi erogati dall'assessorato all'Ambiente per l'acquisto di 'mezzi ecologici' o la trasformazione con motori alimentati da carburanti 'puliti'. 
Le maggiori richieste («i fondi a disposizione sono stati esauriti praticamente in due mesi», dichiara l'assessore Camilla Curcio), si sono avute per le trasformazioni a Gpl o metano di auto catalitiche: per il passaggio al Gpl sono state soddisfatte 196 richieste (il conteggio esclude i 14 impianti installati su autoveicoli e autocarri intestati ad attività artigianali o commeriali), per un totale di contributi erogati che ha raggiunto quota 163.026,19 euro (gli incentivi vanno da un minimo di 350 ad un massimo di 1000 euro, seguendo il criterio delle fasce di reddito); 43 sono invece le domande presentate, e accolte, per l'installazione degli impianti a metano, per un ammontare di 33.850 euro di contributi riconosciuti dall'assessorato all'Ambiente (anche per il metano gli incentivi vanno da un minimo di 350 euro ad un massimo di 1000). Ma la richiesta è più ampia e in lista d'attesa sono ancora in tanti: sono infatti una cinquantina i cittadini che hanno presentato la domanda di incentivi per passare al Gpl o al metano e che aspettano il finanziamento. Fondi al momento esauriti, ma per loro esiste una speranza. E' lo stesso assessore all'Ambiente a non escludere questa possibilità: «Stiamo valutando l'eventualità, con le nostre risorse comunali, di mettere a disposizione altri fondi. Non è affatto semplice trovarle all'interno del Bilancio comunale, ma ci proveremo, anche perchè il messaggio è stato accolto dai cittadini e sarebbe giusto riconoscere queste volontà».
Nel frattempo però il Comune di Prato, insieme ad altre amministrazioni locali, nonchè alle associazioni dei consumatori e ad alcune imprese costruttrici, sta promuovendo una petizione per chiedere all'esecutivo nazionale il rifinanziamento del 'progetto metano', previsto dalla legge delega sull'ambiente. «Il fatto è - commenta l'assessore Curcio - che il Governo disattende gli impegni. E mentre come Comuni ci facciamo carico dei problemi, e magari cerchiamo di trovare fondi nel Bilancio, l'esecutivo nazionale non finanzia neppure le leggi che ha approvato».
Sì perchè non ci sono soltanto le circa 250 persone che hanno richiesto la trasformazione a Gpl o metano delle loro auto. In 29 hanno ottenuto incentivi, per un ammontare complessivo di 27.500 euro, per l'acquisto di auto bifuel (a benzina o metano), e 2, per mille euro erogati, per acquistare veicoli bifuel a benzina o Gpl (gli incentivi per queste categorie vanno da un minimo di 500 euro ad un massimo di 1500). 
Sono stati altresì erogati 17.400 euro ad 87 persone per l'acquisto di una bicicletta elettrica, mentre 22.600 euro complessivi di incentivi sono andati a 113 cittadini per l'acquisto di un ciclomotore Euro 2. Con altri 4000 euro si sono soddisfatte altre 20 domande per l'acquisto di un motociclo Euro 2 (in tutti questi casi l'incentivo previsto è di 200 euro). Una sola domanda per 750 euro erogati, pari ovviamente al valore dell'incentivo, è stata presentata per l'acquisto di un ciclomotore elettrico. Con l'assessorato che ha ancora a disposizione 15 mila euro per biciclette e ciclomotori.
In tanti numeri positivi c'è però un neo e riguarda i veicoli commerciali 'inquinanti' e la loro dismissione: i 140 mila euro del fondo incentivi sono tuttora inutilizzati. Per questo a settembre l'assessore chiamerà a raccolta le categorie economiche, per definire una campagna promozionale nei confronti dei loro associati. E non è esclusa la possibilità di fissare scadenze, anche perchè sul tavolo a settembre, insieme agli incentivi, ci saranno gli sconti che alcune imprese costruttrici sono pronte ad applicare sull'acquisto di mezzi commerciali 'ecologici'.  "
847,http://comunicati.comune.prato.it/generali/?action=dettaglio&comunicato=14200500000847,20/08/2005,12:53,Mobilità,"Altri divieti di sosta la prossima settimana","Causa interventi di natura varia","Da lunedì 22 agosto nuove strade interessate ai provvedimenti","Altri divieti di sosta nella prossima settimana per traslochi, interventi di ristrutturazione ad edifici, demolizioni.  
Da lunedì 22 agosto fino al 6 settembre divieto di sosta in via S. Jacopo, all'altezza dei numeri civici 40-42, per l’installazione di un cantiere per deposito materiale edile conseguente all’esecuzione di lavori di ristrutturazione di un immobile.
Sempre lunedì 22, dalle 11,00 e non oltre le 17,00, divieto di sosta in via Savonarola, per una lunghezza di 20 metri, a cavallo del numero civico 27, causa operazioni di trasloco.
Sempre per un trasloco è istituito il divieto di sosta, per 20 metri circa, venerdì 26 agosto, dalle 7,00 alle 13,00, in via Ferrara, in prossimità del numero civico 50.  
Da lunedì 22 fino a sabato 27 agosto, per la parziale demolizione di un edificio, è istituito il divieto di sosta in via L. Borgioli, nel tratto fra via A. Vespucci e via Pistoiese. Il cantiere provocherà anche il restringimento della carreggiata. 
"
848,http://comunicati.comune.prato.it/generali/?action=dettaglio&comunicato=14200500000848,22/08/2005,16:11,Appuntamenti,"Nel 1535 un bando legittima la festa","La Fiera di Prato come emerge dagli archivi","Sono stabiliti tre giorni di cerimonie e due per l'ostensione della Sacra Cintola","Un bando per la «Fiera di Prato», solo che non è dei giorni nostri ma risale al 1535, per la precisione al 23 agosto di quell'anno, conservato nell'Archivio del Comune e rispolverato nella circostanza dall'Ufficio cerimoniale, col quale si 'istituzionalizza' la Fiera, nei giorni a cavallo dell'8 settembre.
La curiosità storica è tutta nell'atto che sancisce, in un volgare infarcito di latinismi, il carattere ufficiale della festa pratese. Sono infatti i «signori Octo difensori et Gonfalonieri di Justitia della Terra di Prato» che «fanno pubblicamente bandire et notificare ad ogni et qualunche persona chome per la festività della Madonna di settembre, che sareno alli giorni octo incomincia la fiera nella terra di Prato per tre giorni continui, ne' modi soliti e consueti».
Il documento non fa altro che legittimare una tradizione che, come narrano le cronache antiche, è presente sin dal 1200, stabilendo al contempo le modalità dell'omaggio alla Sacra Cintola: «Et nel primo et secondo giorno si mostrerà il preziosissimo Cingolo della prelibata Maria sempre vergine a tutto il popolo circostante ne' luoghi soliti et consueti».
La Fiera di Prato, già allora nota in Toscana da trovarne menzione nella Mandragola di Niccolò Machiavelli, ha anche un carattere mercantile, tanto che durante il suo svolgimento ogni persona non solo può «liberamente venire a vedere tale S.ma reliquia», ma può anche «condurre et portar mercantie», senza temere per la propria sicurezza. Anzi il bando del 1535 stabilisce una sorta di 'guarentigia' per tutti i partecipanti, poichè nei «giorni quattro avanti et quattro seguenti» del «decto giorno octavo della Madonna» ognuno «è libero et sicuro nella decta Terra di Prato» ed è affrancato «da ogni debito pubblico ed privato», fatta eccezione per banditi e condannati. Una disposizione che vale sia per il «contado et distretto» della Terra di Prato, come per il Comune di Firenze. A quel tempo infatti Prato fa parte dei possidimenti di Firenze, governata dal duca Alessandro de' Medici. Prato, peraltro, dovrà attendere ancora più di un secolo prima di essere elevata a città, nell'ottobre del 1653 dal Granduca Ferdinando de' Medici, dopo che un mese prima papa Innocenzo X l'aveva nominata Diocesi, con pari dignità rispetto a Pistoia.
Le ultime righe del documento del 1535, consacrato all'inizio «A Laude, honore et gloria dello onnipotente e immortale Iddio et della sua gloriosissima madre Maria sempre vergine, et del protomartire Sancto Stephano advocato et difensore della terra di Prato», nonchè «ad honore et felicissimo stato dello ill.° et excell.° Alexandro de' Medici primo Duca della città di Firenze», sono un invito esplicito a partecipare alla Fiera di Prato: «Però si exhorta ciascheduno a venire et onorare tale et tanta S.ma reliquia, et festività di nostra Donna, et a pigliare il perdono».      
E' anche sulla base di quest'atto di 470 anni orsono che da un po' di anni i festeggiamenti per la Fiera non sono limitati all'8 settembre, ma tutta una serie di cerimonie si svolgono la sera prima, per rievocare una tradizione che si articolava su almeno tre giorni di avvenimenti.   "
849,http://comunicati.comune.prato.it/generali/?action=dettaglio&comunicato=14200500000849,23/08/2005,12:45,Cultura,"A Gorizia con sconti e accessi gratis ai musei","L'iniziativa è del Comune friulano","Le agevolazioni rivolte ai residenti delle città, fra cui Prato, nella cui toponomastica compare la località ai confini con la Slovenia","Chi fosse in vacanza in Friuli, non lontano da Gorizia, può avere agevolazioni nella città ai confini con la Slovenia. L'iniziativa, denominata Legàmi, del Comune di Gorizia è un progetto di ospitalità che consente a tutti i cittadini dei Comuni nella cui toponomastica compare Gorizia o Isonzo - e Prato è fra questi - di avere accesso gratuito al Castello della città e ai musei provinciali, nonchè tutta una serie di sconti o agevolazioni nei negozi di Gorizia, con una speciale card che potrà essere ritirata presso l'Urp del Comune friulano.   "
850,http://comunicati.comune.prato.it/generali/?action=dettaglio&comunicato=14200500000850,23/08/2005,15:22,"Polizia municipale","Fermati per accattonaggio cinque giovani romeni","L'operazione condotta stamani dai vigili urbani","L'intervento eseguito sulla Tangenziale, anche a seguito di segnalazioni","Fermati cinque giovani romeni per accattonaggio da una pattuglia della Polizia municipale. L'operazione coordinata dal commissario Flora Leoni, in collaborazione con gli agenti di polizia giudiziaria dello stesso corpo dei vigili urbani, è stata condotta a termine nella mattinata di oggi.
I vigili sono intervenuti anche a seguito di numerose segnalazioni, e di un esposto, circa la presenza di cinque giovani che da giorni ai semafori sulla Tangenziale si avvicinavano ai veicoli fermi per chiedere l'elemosina.
I cinque giovani, poi risultati tutti di nazionalità romena, erano guidati da due maggiorenni, che sono stati condotti presso la Questura. Gli altri, uno minorenne e due con menomazioni fisiche, sono stati invece accompagnati in due diversi istituti, per minori e per disabili.  "
851,http://comunicati.comune.prato.it/generali/?action=dettaglio&comunicato=14200500000851,24/08/2005,14:07,Appuntamenti,"In mostra i fumetti di Pat Carra","Al Laboratorio del tempo dal 28 agosto al 30 settembre","L'inaugurazione domenica 28 agosto alle 18.30","Sarà inaugurata domenica 28 agosto, alla presenza dell'assessore Andrea Frattani, la mostra di fumetti di Pat Carra dal titolo 'Cassandra che ride' allestita nella sede del Laboratorio del tempo (via Filicaia 34/7). L'esposizione, organizzata dal Comune di Prato a cura dell'assessorato alla Multiculturalità in collaborazione con il laboratorio Raccontar(si) della Società italiana delle letterate e del Giardino dei ciliegi, resterà aperta fino al 30 settembre dal lunedì al sabato dalle 10 alle 13, il giovedì anche dalle 15 alle 18.
Le  strisce di Pat Carrà hanno come tema centrale  la guerra: è tra i fumi di guerra che la protagonista principale dei fumetti, una disarmata e previdente Cassandra del nostro tempo, dirada a modo suo il fumo, spalancando salutari finestre umoristiche.  I primi fumetti umoristici di Pat Carrà sono stati pubblicati dalla Libreria delle donne di Milano, poi da Noi Donne, Cuore e Smemoranda. Da anni Pat Carra disegna la vignetta settimanale di Donna moderna.
Il suo ultimo libro, 'Cassandra che ride' (Baldini Catoldi Dalai editore), che dà il titolo alla mostra, sarà presentato, alla presenza dell'autrice, da Lori Chiti nel medesimo giorno dell'inaugurazione: alle 18.30 di domenica 28 agosto. 
'In mezzo a bombe, minacce , bugie - si legge nella presentazione - è utile tenere a portata di mano questo libro: una benefica riserva di fumetti che aiuta a respirare, ridere, pensare tra fumi di guerra'. 
Antenata della protagonista del libro è la prima Cassandra vissuta tremila anni fa a Troia. Sacerdotessa e veggente, Cassandra nelle sue profezie prevedeva le sciagure della guerra, ma essendo condannata da Apollo a non essere ascoltata si sentiva impazzire. Più tardi nuove veggenti si sono avvicendate sulle mura di città in rovina. Alcune sono riuscite a trovare la medicina giusta per non diventare pazze: hanno saputo riconoscere un tratto umoristico nella loro follia e hanno vinto. Miriadi di Cassandre sono sparse per il mondo.  Tra loro vive la protagonista del libro: una Cassandra piccola piccola che ride. Da Kabul a New York, da Baghdad a Milano, altre ridono con lei negli spiritosi fumetti che per un mese resteranno in mostra al Laboratorio del tempo.
  "
852,http://comunicati.comune.prato.it/generali/?action=dettaglio&comunicato=14200500000852,29/08/2005,13:35,"Conferenza stampa","Milone presenta l'incontro di basket fra due squadre di serie A1","Venerdì 2 settembre ore 12 in sala giunta","E' una partita a scopo benefico. Il ricavato sarà devoluto all'Unicef","L'incontro di basket a scopo benefico fra due squadre di serie A1, Reggio-Emilia e  Roseto, sarà presentato ai giornalisti in una conferenza stampa convocata per venerdì 2 settembre alle ore 12 nella Sala Giunta del Palazzo comunale. 
L'iniziativa è promossa dal Comune e dalla Provincia di Prato, in collaborazione con Pallacanestro 2000 Prato e all'Unicef, cui sarà devoluto il ricavato. All'incontro con i giornalisti interverrà l'assessore allo Sport, Aldo Milone, insieme ai rappresnetanti di Provincia, Pallacanestro 2000 Prato e Unicef.
"
853,http://comunicati.comune.prato.it/generali/?action=dettaglio&comunicato=14200500000853,24/08/2005,14:07,"Opere pubbliche","Lavori in corso, divieti di sosta e qualche chiusura","Una serie di provvedimenti alla viabilità","Interessate tante vie da questa settimana e durante il mese di settembre","Una lunga serie di provvedimenti stradali per lavori alle reti idriche e del gas e per altri interventi.
Da oggi fino a non oltre il 3 settembre è istituito il divieto di sosta, per la sostituzione di un tratto della rete del gas, nelle seguenti strade: via B. Ciardi in prossimità del numero civico 12, via Rossini nelle vicinanze del numero civico 11, via A. Borgioli di fronte al numero civico 15/B e al numero civico 36 (i lavori, in quest'ultimo caso, potrebbero potrarsi fino al 5 settembre), via S. Martino per Galceti nelle adiacenze del numero civico 116. A causa del restringimento della carreggiata per i cantieri, la circolazione potrà essere, all'occorrenza, anche a senso unico alternato.
Divieto di sosta, per operazioni di trasloco, la mattina di venerdì 26 agosto, dalle 7,00 alle 13,00, in via Napoli dal numero civico 6 al 14.    
Sabato 27, per l'intera mattina, dalle 7,00 alle 14,00, via Pieraccioli, a Galciana, sarà chiusa al traffico fra via M. degli Organi e via M. Amari. Nella stessa via, a cavallo del numero civico 17, per una lunghezza di circa 30 metri, sarà istituito il divieto di sosta. Il provvedimento si è reso necessario per l'esecuzione di lavori di allacciamento alla rete idrica.  
Per effetto della chiusura il traffico sarà deviato in via M. degli Organi, via J. Bettazzi, via della Lastrucia  via del Fondaccio, via O. Nesi, via della Chiesa di Capezzana, via dell’Organo, via U. Foscolo, via L. Ciulli.
Impossibile invece percorrere il marciapiede, prospicente il numero civico 29, per dieci metri circa, in via Calimara, da lunedì 29 agosto al 15 ottobre, causa lavori di ristrutturazione di un edificio. Nel medesimo tratto è istituito anche il divieto di sosta.   
Sosta vietata per un periodo leggermente più breve, dal 29 agosto al 30 settembre, in via della Fonderia per la sostituzione di una tubazione alla rete del gas e conseguenti allacciamenti. Il divieto di sosta riguarda però solo i tratti progressivamente interessati ai lavori, per il restringimento della carreggiata.
Per tutto settembre dal numero civico 1 per una lunghezza di circa metri 20 è istituito il divieto di sosta, su ambo i lati, in via Natisone, per la ristrutturazione di un edificio.
Il 5 settembre, dalle 8,30 alle 14,30, il divieto interesserà via Goito, dal numero civico 5 per una lunghezza di circa 25 metri. La sosta è vietata a causa di operazioni di trasloco.
Proseguono fino a non oltre il 5 settembre, con istituzione del divieto di sosta, i lavori per interventi urgenti alla rete acqua e gas nelle seguenti strade: via del Sabotino all'altezza del numero civico 18, via Ragnaia in prossimità del numero civico 91, via Mugellese nelle vicinanze del numero civico 5, via Borgo di Casale nei pressi del civico 158, via Roma all'altezza del numero civico 312, via dell'Alloro più o meno al numero civico 46, via don Pasquetti al civico 5, via F.lli Cervi all'angolo con via Cecconi, via Firenze verso il numero civico 197, via delle Fonti dal 19 al 23, via A. Nicolodi al 118.  
E sempre per lavori alla rete idrica e gas, continua il divieto di sosta, con eventuale circolazione a senso unico, fino al 5 settembre nelle seguenti strade: via M. Roncioni in prossimità del numero civico 13, via Wangen all'angolo con via del Campaccio, via Garigliano all'angolo con via Volturno, via delle Badie presso il 51/A, via Erbosa nelle adiacenze del numero civico 108, via A. Nuti al 42, via delle Rose presso il 22, via dei Caselli al numero civico 34. 



 




"
854,http://comunicati.comune.prato.it/generali/?action=dettaglio&comunicato=14200500000854,25/08/2005,14:54,Circoscrizioni,"Tanta birra e tanta musica rock","Tre giorni di festa, dal 2 al 4 settembre, a La Querce","Per le strade della frazione sfilerà anche la banda musicale di Wangen","Torna puntuale ogni anno a La Querce, all'inizio del prossimo mese, nell'ambito delle iniziative per il Settembre pratese, la Festa della Birra. E come ogni anno, promossa dalla Circoscrizione Prato est, si svolgerà al circolo Arci 'I Risorti', in via Firenze 323. Tutto secondo consuetudine e ormai tradizione, con birra e prodotti tipici tedeschi provenienti direttamente da Wangen im Allgau, la città gemellata con Prato.
Tre giorni di festa, da venerdì 2 a domenica 4 settembre, con apertura delle libagioni alle ore 19,00 e con tanta musica rock. 
Nelle tre serate della festa (informazioni: Circoscrizione Prato Est - tel. 0574-593816/0574-527025
e-mail: circoscrizione.est@comune.prato.it/info@irisorti.it) si esibiranno tre diversi gruppi musicali: venerdì 2 settembre (ore 21,30) di scena gli Ekoes, che proporranno famosi brani di rock melodico: dalla musica italiana di Elisa, De André e Battiato a gruppi internazionali quali i Police, i Queen e gli Skunk Anansie; sabato 3 settembre (ore 21,30) i Purple Sucker presenteranno una cover band dei Deep Purple. Dai pezzi storici dei primi album a brani recentissimi. Un gruppo esplosivo che ha recentemente cambiato il cantante, mantenendo comunque il solito carisma e l'alto livello tecnico; domenica 4 settembre (ore 21,30) sarà la volta di tre musicisti (Leonardo Boni, Peewee Durante, Andrea Melani), che si uniscono proprio per il concerto finale di 'Birra & rock'.
Non solo birra e musica rock. Per le strade della frazione, nelle serate di venerdì 2 e sabato 3, sfilerà anche la 'Fanfarenzug', la banda musicale della città di Wangen im Allgau.
"
855,http://comunicati.comune.prato.it/generali/?action=dettaglio&comunicato=14200500000855,25/08/2005,14:30,Circoscrizioni,"A Figline cinque giorni per ricordare la lotta partigiana","Una serie di inziative per «Aspettando il 6 settembre»","Sarà presentato il diario inedito di Roberto Giovannini sulla guerra e la liberazione","«Aspettando il 6 settembre», questo il titolo delle manifestazioni, dall'1 al 5 settembre, che ormai da anni la Circoscrizione Prato nord organizza a Figline, e che introducono al ricordo della Liberazione della città, avvenuta 61 anni fa, il 6 settembre 1944.  
«Prato è oggi davvero la città del silenzio...», così s'intitola l'appuntamento di giovedì 1 settembre (ore 21,15), in collaborazione col Museo della Deportazione e la biblioteca comunale, durante il quale, dopo i saluti dell'assessore alla Cultura Andrea Mazzoni e di Alberto Manzan, presidente della Circoscrizione, il professor Marco Palla dell'Università di Firenze e il direttore della biblioteca comunale 'A. Lazzerini' Franco Neri presenteranno le pagine del diario inedito di Roberto Giovannini, sindaco dal 1948 al 1965, sulla guerra e sulla Liberazione. 
Venerdì 2 settembre, ore 21,15, sarà invece di scena lo spettacolo di teatro danza «Nella memoria dei miei carnefici ... vivrò», del gruppo 'Progetto danza', con la coreografia di Cecilia Mazzanti. Dopo lo spettacolo seguirà la proiezione del film, realizzato in occasione della 'Festa della Toscana 2004' dall'assessorato alla Cultura e dalla Circoscrizione Prato Nord, «La guerra quando ero bambini io... e adesso?», a cura di Camilla Brunelli e Roberto Bartolozzi.
Concerto con la corale S. Martino e la filarmonica Otello Benelli nella serata di sabato 3 settembre, (ore 21,15) in collaborazione con il comitato cittadino Attività musicali.
«E pensare che c'era il pensiero...» è la partitura per solista e voce recitante, di e con Giovanni Fochi, con musiche eseguite dal vivo da Alessio Cecchini, che sarà presentata domenica 4 settembre alle ore 21,15.
«Aspettando il 6 settembre» si concluderà lunedì 5 settembre con le cerimonie per il 61° anniversario della Liberazione: alle ore 18,00 consegna di una medaglia ricordo ai partigiani alla presenza dei sindaci dei Comuni della Provincia di Prato, a cura dell'Anpi provinciale; alle ore 21,15 incontro pubblico a cura del Museo della Deportazione sul tema «6-7 settembre 1944: I fatti di Figline e Coiano
vicenda giudiziaria, documenti, testimonianze». Dopo i saluti del sindaco di Prato Marco Romagnoli del presidente provinciale dell'Anpi Ennio Saccenti, interverranno il dott. Marco De Paolis, procuratore del Tribunale militare di La Spezia, Ivano Tognarini, presidente dell'Istituto storico della Resistenza in Toscana, Camilla Brunelli, curatrice del Museo della Deportazione di Prato, Laura Antonelli dell'Anpi giovani.
Tutte le manifestazioni in programma si svolgeranno in piazza 29 Martiri a Figline (in caso di pioggia le iniziative si terranno nella sala conferenze del Museo della Deportazione di Figline, via di Cantagallo 250, con ingresso consentito fino ad esaurimento posti)







"
856,http://comunicati.comune.prato.it/generali/?action=dettaglio&comunicato=14200500000856,,,,,,,"notizia non presente"
857,http://comunicati.comune.prato.it/generali/?action=dettaglio&comunicato=14200500000857,26/08/2005,13:22,Appuntamenti,"In mostra i fumetti di Pat Carra","Al Laboratorio del tempo fino al 30 settembre","L'inaugurazione domenica 28 agosto alle 18.30","Sarà inaugurata domenica 28 agosto, alla presenza dell'assessore Andrea Frattani, la mostra di fumetti di Pat Carra dal titolo 'Cassandra che ride' allestita nella sede del Laboratorio del tempo (via Filicaia 34/7). L'esposizione, organizzata dal Comune di Prato a cura dell'assessorato alla Multiculturalità in collaborazione con il laboratorio Raccontar(si) della Società italiana delle letterate e del Giardino dei ciliegi, resterà aperta fino al 30 settembre dal lunedì al sabato dalle 10 alle 13, il giovedì anche dalle 15 alle 18.
Le  strisce di Pat Carrà hanno come tema centrale  la guerra: è tra i fumi di guerra che la protagonista principale dei fumetti, una disarmata e previdente Cassandra del nostro tempo, dirada a modo suo il fumo, spalancando salutari finestre umoristiche.  I primi fumetti umoristici di Pat Carrà sono stati pubblicati dalla Libreria delle donne di Milano, poi da Noi Donne, Cuore e Smemoranda. Da anni Pat Carra disegna la vignetta settimanale di Donna moderna.
Il suo ultimo libro, 'Cassandra che ride' (Baldini Catoldi Dalai editore), che dà il titolo alla mostra, sarà presentato, alla presenza dell'autrice, da Lori Chiti nel medesimo giorno dell'inaugurazione: alle 18.30 di domenica 28 agosto. 
'In mezzo a bombe, minacce , bugie - si legge nella presentazione - è utile tenere a portata di mano questo libro: una benefica riserva di fumetti che aiuta a respirare, ridere, pensare tra fumi di guerra'. 
Antenata della protagonista del libro è la prima Cassandra vissuta tremila anni fa a Troia. Sacerdotessa e veggente, Cassandra nelle sue profezie prevedeva le sciagure della guerra, ma essendo condannata da Apollo a non essere ascoltata si sentiva impazzire. Più tardi nuove veggenti si sono avvicendate sulle mura di città in rovina. Alcune sono riuscite a trovare la medicina giusta per non diventare pazze: hanno saputo riconoscere un tratto umoristico nella loro follia e hanno vinto. Miriadi di Cassandre sono sparse per il mondo.  Tra loro vive la protagonista del libro: una Cassandra piccola piccola che ride. Da Kabul a New York, da Baghdad a Milano, altre ridono con lei negli spiritosi fumetti che per un mese resteranno in mostra al Laboratorio del tempo.
"
858,http://comunicati.comune.prato.it/generali/?action=dettaglio&comunicato=14200500000858,26/08/2005,15:11,Appuntamenti,"Luna park al via in viale Marconi","Da domani sabato 27 agosto fino al 18 settembre","Spettacolo pirotecnico nella serata d'apertura (ore 22,00)","Con uno spettacolo pirotecnico, domani sera sabato 27 agosto, alle ore 22,00, si apre ufficialmnente il Luna park e, come vuole la consuetudine, si inaugurano i festeggiamenti per la Fiera di Prato, che avranno il loro culmine, come ogni anno, nell'8 settembre e nelle celebrazioni per la Natività della Madonna. 
Il Luna park, ospitato nell'area fiere di viale Marconi, con le sue settanta e passa attrazioni resterà aperto fino a domenica 18 settembre, concluso con un altro spettacolo pirotecnico.
Anche nel calendario dell'edizione 2005 sono previste  manifestazioni collaterali all'interno del parco, tra cui la giornata dedicata ai portatori di handicap: mercoledì 14 settembre dalle 10,00 alle ore 12,00 circa il Luna park sarà a disposizione dei portatori di handicap e dei ragazzi con disagi. Gli operatoti metteranno a disposizione le attrazioni gratuitamente e alla fine sarà offerto un piccolo buffet dagli ambulanti presenti nel parco. Gli assessori allo Sviluppo economico Fabio Giovagnoli e ai Servizi sociali Maria Luisa Stancari porteranno il saluto dell'Ammnistrazione comunale.
Inoltre martedì 30 agosto, martedì 6 e martedì 13 settembre sarà organizzata la 'Festa del Luna park', in cui gli operatori che aderiscono all'iniziativa applicheranno la tariffa di 1 euro per tutto il giorno per salire sulle attrazioni e le giostre.
 
"
859,http://comunicati.comune.prato.it/generali/?action=dettaglio&comunicato=14200500000859,27/08/2005,13:37,Organizzazione,"Orario estivo, ancora una settimana","Gli uffici comunali riprendono a pieno ritmo l'attività","Da lunedì 5 settembre gli sportelli torneranno a funzionare anche di pomeriggio","L'orario estivo di apertura solo mattutina, dalle 9,00 alle 13,00 dal lunedì al venerdì, dell'Anagrafe centrale di piazza Cardinale S. Niccolò 13, e di tutti i servizi demografici ad assa connessi, continuerà fino a venerdì 2 settembre.
L'Anagrafe e i servizi demografici torneranno ad aprire gli sportelli al pubblico anche nei pomeriggi di lunedì e giovedì, con orario in entrambi i giorni dalle 9,00 alle 17,00, dal 5 settembre. L'apertura al sabato, dalle ore 9,00 alle 12,00, è riservata soltanto alle denunce di morte.
A pieno ritmo, da lunedì scorso, hanno ripreso  le attività l'Urp, l'ufficio Servizi per il commecio e lo sportello unico per le attività produttive Oggiimprese, nonchè l'Ufficio istanze edilizie che dal 5 settembre, nell'ambito di una nuova organizzazione per le relazioni con i cittadini, offrirà informazioni tecniche senza appuntamento preventivo, presso la sala aperta al pubblico di via Giotto n. 4, con il seguente orario: lunedì - giovedì dalle 9,00 alle 13,00 e dalle 15,00 alle 17,00 - mercoledì dalle 9 alle 13,00.
Riapre invece lunedì 29 agosto il Punto giovani Europa-informagiovani. E nella stessa data riapre l'Archivio generale del Comune.
Gli uffici delle Circoscrizioni, che sono aperti al pubblico, continueranno ad effettuare una pausa di un'ora, dalle 13,30 alle 14,30, fino a venerdì 2 settembre. Il consueto orario del lunedì e venerdì dalle 9,00 alle 17,00 riprenderà senza sosta da lunedì 5 settembre.
Alla Circoscrizione Ovest lo sportello polifunzionale di via Leoncavallo 35, chiuso tutto agosto, riaprirà lunedì 5 settembre. Fino ad allora il servizio Anagrafe del lavoro della Circoscrizione sarà a Galciana, nella sede di via Isidoro del Lungo 12.
E lunedì 12 settembre riaprirà i battenti, nella stessa Circosrizione ovest, il Centro servizi famiglia, che ha sede presso la Pubblica Assistenza 'l'Avvenire' di Galciana. 
Un'ultima informazione riguarda il rilascio dei tesserini venatori della circoscrizione Prato Ovest: fino a venerdì 2 settembre, per effetto della chiusura dell'ufficio di via Leoncavallo, saranno rilasciati presso la circoscrizione Centro, in via dell'Accademia 42.
"
860,http://comunicati.comune.prato.it/generali/?action=dettaglio&comunicato=14200500000860,27/08/2005,13:53,"Opere pubbliche","Divieto di sosta in una striscia di piazza Mercatale","Per il collegamento ciclabile col centro città","La pista collegherà via Arc. Martini a via Garibaldi, attraverso il 'Bastione delle Forche'","Nasce la pista ciclabile fra via Arcivescovo Martini e il centro città. Allo scopo di consentire la costruzione del percorso ciclabile tra il 'Bastione delle Forche' e il centro storico, nell'ambito dei lavori per la realizzazione del collegamento pedonale fra via Martini e la stessa piazza, attraverso lo stesso bastione, è istituito il divieto di sosta in piazza Maercatale, con rimozione forzata, nell'area prospicente la parte rialzata del parcheggio a pagamento, compresa fra Porta al Mercatale e via Garibaldi. 
Il divieto scatterà lunedì 29 agosto fino al termine dei lavori, comunque non oltre mercoledì 7 settembre. 
"
861,http://comunicati.comune.prato.it/generali/?action=dettaglio&comunicato=14200500000861,29/08/2005,15:33,Appuntamenti,"Un Settembre pratese di feste, musica, celebrazioni e tradizioni","L'agenda delle manifestazioni","I festeggiamenti sono stati aperti da Luna park e proseguiranno per tutto il mese.","Lo spettacolo pirotecnico che sabato ha inaugurato il Luna park ha aperto anche il Settembre pratese, quest'anno particolarmente denso di appuntamenti ed iniziative che fanno da contorno alla tradizionale Fiera della città, la festa per eccellenza del capoluogo tessile, che affonda le radici fino ad otto secoli fa: le celebrazioni nacquero intorno alla festività della Natività della Madonna, l'8 settembre, giorno in cui la città rende tutt'oggi omaggio alla reliquia della Sacra cintola di Maria. Nel corso del tempo a settembre sono avvenuti altri importanti avvenimenti, tra cui la Liberazione dall'occupazione nazi-fascista avvenuta il 6 settembre 1944, che hanno fatto sì che i festeggiamenti venissero estesi a tutto il mese. 
LUNA PARK - Il Luna park, ospitato nell'area fiere di viale Marconi, con le sue oltre settanta attrazioni resterà aperto fino a domenica 18 settembre. Conclusione 'col botto' con un altro spettacolo pirotecnico. Mercoledì 14 settembre dalle 10,00 alle ore 12,00 circa il Luna park sarà a disposizione dei portatori di handicap e dei ragazzi con disagi. Gli operatoti metteranno a disposizione le attrazioni gratuitamente e alla fine sarà offerto un piccolo buffet dagli ambulanti presenti nel parco. Inoltre domani 30 agosto, martedì 6 e martedì 13 settembre sarà organizzata la 'Festa del Luna park', in cui gli operatori che aderiscono all'iniziativa applicheranno la tariffa di 1 euro per tutto il giorno per salire sulle attrazioni e le giostre.
61° ANNIVERSARIO DELLA LIBERAZIONE - Una settimana di appuntamenti e dibattiti organizzata dalla Circoscrizione nord precederà la celebrazione del 61° anniversario della Liberazione di Prato, che sarà ricordato anche con la Fiaccolata della Pace che si terrà il 6 settembre alle 21.00 da Villa Fiorita in via di Cantagallo fino a Figline. Parteciperanno il sindaco Marco Romagnoli e il Presidente del Consiglio della Regione Toscana Riccardo Nencini, che con i loro interventi alle 22.00 in piazza 29 Martiri chiuderanno la manifestazione, dedicata soprattutto all'affermazione della pace tra i popoli e al rifiuto della guerra come mezzo di composizione dei conflitti.
La giornata di celebrazione comincerà alle 8.00 con la deposizione di corone di alloro ai vari monumenti e lapidi ai Martiri per la libertà da parte delle Circoscrizioni Comunali, mentre alle 9.00 in piazza delle Carceri ci sarà l'Alzabandiera a cura delle Associazioni combattentistiche e d'Arma a cui seguirà la Messa e alle 10,30 da piazza del Duomo il corteo che attraverserà il centro storico per terminare davanti al monumento ai Caduti di piazza delle Carceri, dove saranno deposte corone d'alloro. Il programma della Circoscrizione nord, 'Aspettando il 6 settembre', prenderà invece il via il 1° settembre con un evento d'eccezione: la presentazione dei brani dedicati al secondo conflitto mondiale e alla Liberazione del diario inedito di Roberto Giovannini, sindaco di Prato nel Dopoguerra, con 'Prato è oggi davvero la città del silenzio...'. Il programma si svolgerà a Figline in piazza 29 Martiri fino al 5 settembre con dibattiti, concerti e spettacoli teatrali dedicati a quei giorni terribili e indimenticabili della lotta partigiana.
CORTEGGIO STORICO - Alla tradizionale formula dell'imponente Corteggio storico di Prato, che quest'anno farà sfilare oltre 700 figuranti con 50 Comuni ospiti e 11 gruppi in costume provenienti da tutta Italia, l'edizione 2005 aggiunge la spettacolare novità assoluta dei fuochi d'artificio, a cui la sera di mercoledì 8 settebre farà da teatro il Castello dell'Imperatore per una chiusura dall'effetto più che mai suggestivo. Altra novità sarà la presenza nella sfilata della riproduzione dell'opera di Filippino Lippi e Fra Diamante raffigurante la Madonna che consegna la cintola a S. Tommaso, come ogni anno le celebrazioni per la Madonna della Fiera avranno il loro prologo la sera di martedì 7 settembre, con un altro corteo per le vie del centro città, per la cerimonia dell'offerta dei ceri del Comune alla Cappella della Sacra Cintola, con i figuranti delle «Societas Populi Terre Prati» e dei quattro quartieri cittadini.
SPORT - Settembre di sport con grandi classiche del ciclismo, appuntamenti diventati tradizione e nuove iniziative: il 3 settembre 42a Coppa 29 Martiri di Figline, corsa ciclistica categorie Elite e Under 23 con partenza da Vainao e arrivo a Figline.
Il 10 e l'11 prova del Campionato Italiano di Slot cars e Mini cars elettriche su pista alla palestra di via Toscanini. Il 14 si terrà al PalaPrato la 4a edizione del Prato Basket days pro Unicef, rassegna di grande basket con presenza di squadre del massimo campionato nazionale. Quest'anno il big match è tra Roseto Sharks e Pallacanestro Reggiana. L'intero ricavato dei biglietti sarà devoluto per finanziare il progetto Unicef - Fondazione Mandela 'Scuole per l'Africa'. Il 18 settembre si disputerà invece il 60°Gran Premio Industria e Commercio, corsa ciclistica per Professionisti che quest'anno compie un compleanno importante. Dal 18 settembre al 24 torna la manifestazione Aurora International, rassegna di incontri ludico sportivi tra rappresentative di diversamente abili. Saranno presenti squadre nazionali e straniere. 
PRATESTATE - Ultimi appuntamenti per il nutrito cartellone estivo organizzato dall'assessorato alla Cultura del Comune: il 5 settembre alle 22.00 in viale Galilei all'altezza del Ponte Datini Mr. Banana & The Blobbers - Tributo a 'Stevie Ray Vaughan'; dall'8 settembre al 10 la 13a edizione di Videominuto Pop Tv al Cemtro per l'Arte contemporanea Luigi Pecci. Il 10 alle 21.00 al Castello dell'Imperatore sarà di scena la XIV Rassegna Pratese di canti popolari e di montagna e lo stesso giorno, sempre al Castello, 'Io sono il mare', spettacolo teatrale sul tema della pena di morte. Il 18 settembre alle 21.30 Telefono Azzurro in festa al Castello, mentre il 23 dalle 18.00 alle 24.00 si festeggerà il Servizio civile alle Cascine di Tavola.
FIERE E MERCATI - Il mercato straordinario, domenica 25 settembre, nella sua sede 'storica' di piazza Mercatale, e due domeniche di aperture dei negozi: l'11 e il 18 settembre. Il Settembre pratese è tutto un fiorire di mercati e fiere, con il clou raggiunto in piazza Duomo, da venerdì 15 a domenica 18 settembre, col 'Mercato europeo', cui prenderanno parte 60 operatori provenienti da tutta Europa.
Le fiere di settembre saranno aperte martedì 6 con «Le Bancarelle di via Magnolfi», mercatino di piccolo artigianato, collezionismo e modernariato, che tornerà anche martedì 20.  La 'Fierucola', coi suoi prodotti ecologici, bilogi e artigianali, sarà in piazza Buonamici domenica 11 settembre, nello stesso giorno in cui piazza del Duomo sarà occupata da «Sapori e Colori», la mostra mercato enogastronomica e piazza del Comune da «C'è Pane e Pane».
Il 24 e il 25 settembre sarà la volta, in piazza S. Francesco, di 'Collezionare in piazza', mercatino dell'antiquariato e dell'usato d'epoca, mentre in piazza del Comune sarà di scena 'Florarte'. 
Fra le novità sabato 17 settembre in via S. Trinità Borgo al Cornio 'Divertibimbi', intrattenimento e giochi per bambini.    
"
862,http://comunicati.comune.prato.it/generali/?action=dettaglio&comunicato=14200500000862,29/08/2005,13:53,"Conferenza stampa","«Narrativa spontanea» sui mezzi delle linee ad alta frequenza","Martedì 30 agosto, ore 11,30, p.zza Duomo, su un bus Lam","L'iniziativa presentata dall'assessore Carlesi, i dirigenti di Cap e 'Radio Insieme'","Racconti brevi sui bus delle linee Lam. Questa l'iniziativa che sarà illustrata domani, martedì 30 agosto, in una CONFERENZA STAMPA su un un bus Lam in p.zza Duomo, alle ore 11,30.
L'assessore alla Mobilità Massimo Carlesi, i dirigenti di Cap e dell'emittente radiofonica 'Radio Insieme', presenteranno la collana denominata di «narrativa spontanea», i cui brevi testi saranno distribuiti da settembre sui bus Lam.   "
863,http://comunicati.comune.prato.it/generali/?action=dettaglio&comunicato=14200500000863,29/08/2005,14:17,Cultura,"Ingresso gratuito al museo di S. Domenico","Per il trasferimento di molte opere in Giappone","Sospesa pertanto la vendita dei biglietti, sia cumulativi che ridotti","Ingresso gratuito al museo di S. Domenico, per il numero ridotto delle opere esposte, a causa del trasferimento in Giappone di molte tele della mostra “I Tesori della Città”.
E’ pertanto sospesa la vendita dei biglietti cumulativi, sia interi che ridotti, anche presso le biglietterie del Museo dell’Opera del Duomo e del Castello dell’imperatore.


"
864,http://comunicati.comune.prato.it/generali/?action=dettaglio&comunicato=14200500000864,30/08/2005,15:50,Circoscrizioni,"'Aspettando il 6 settembre', un programma per ricordare","Organizzato a Figline dalla Circoscrizione nord","Musica, danza e dibattiti dal 1° al 6 settembre in piazza 29 Martiri. Ad inaugurare l'iniziativa un incontro dedicato a Roberto Giovannini","Il ricordo del 6 settembre 1944, della lotta partigiana che precedette quel giorno e del sacrificio dei 29 giovani di Figline che vennero impiccati dalle truppe nazi-fasciste in fuga proprio all'alba della Liberazione della città rivivranno nel programma di celebrazioni 'Aspettando il 6 settembre', organizzato dalla Circoscrizione nord in onore del 61° anniversario della Liberazione di Prato dall'occupazione. A comporre il cartellone della manifestazione spettacoli teatrali, musica, danze e dibattiti che si svolgeranno dal 1° al 5 settembre alle 21.15 proprio a Figline, luogo simbolo della Resistenza pratese, nella piazza dedicata ai 29 Martiri del paese. 
L'apertura è affidata ad un appuntamento d'eccezione: la lettura dei brani dedicati alla guerra e alla Liberazione del diario inedito di Roberto Giovannini, sindaco di Prato nel Dopoguerra, 'Prato è oggi davvero la città del silenzio...'. Parteciperanno Andrea Mazzoni, assessore alla Cultura del Comune Alberto Manzan, presidente della Circoscrizione nord, Marco Palla dell'Università di Firenze e 
Franco Neri, direttore della biblioteca comunale Lazzerini. L'evento è infatti organizzato in collaborazione con la biblioteca e con il Museo della deportazione e della Resistenza  di Figline.
Il 2 settembre si terrà lo spettacolo teatrale e di danza 'Nella memoria dei miei carnefici... vivrò', del Gruppo 'Progetto Danza', con la coreografia di Cecilia Mazzanti. Seguirà la proiezione del film realizzato in occasione della Festa della Toscana 2004 dall'Assessorato alla Cultura e la Circoscrizione Prato Nord 'La guerra quando ero bambino io... e adesso?', a cura di Camilla Brunelli e Roberto Bartolozzi.
il 3 settembre il concerto con la Corale S. Martino e la Filarmonica Otello Benelli, il 4 'E pensare che c'era il pensiero...', partitura per solista e voce recitante di e con Giovanni Fochi, musiche eseguite dal vivo da Alessio Cecchini. Lo spettacolo è realizzato in collaborazione con l'associazione Pronomos. Infine il 5  festeggiamenti per l'anniversario della Liberazione nazionale con la consegna alle 18.00 di una medaglia ricordo ai partigiani alla presenza dei sindaci dei comuni della Provincia di Prato a cura dell'Anpi provinciale. Alle 21.15 seguirà il dibattito a cura del Museo della Deportazione '6-7 settembre 1944: I fatti di Figline e Coiano, vicenda giudiziaria, documenti, testimonianze'. Interverranno il sindaco Marco Romagnoli, il presidente di Anpi Prato Ennio Saccenti, Marco De Paolis, Procuratore del Tribunale militare di La Spezia, Ivano Tognarini, presidente dell'Istituto Storico della Resistenza in Toscana, Camilla Brunelli, curatrice del Museo della Deportazione di Prato, e Laura Antonelli di Anpi giovani.
In caso di pioggia gli incontri e gli spettacoli si terranno nella Sala conferenze del Museo della Deportazione.




"
865,http://comunicati.comune.prato.it/generali/?action=dettaglio&comunicato=14200500000865,29/08/2005,18:47,Trasporti,"A nord e a sud la Lam rossa si 'sdoppia'","Riunione con le Circoscrizioni per i bus delle periferie","Soddisfatti i presidenti dei quartieri. L'ipotesi dovrà essere discussa con la Provincia","«E' stato fatto un lavoro serio, che ha raccolto le istanze provenienti dalle Circoscrizioni, che in questi due mesi si sono fatte carico delle esigenze manifestate dai cittadini. C'è la risposta ai problemi delle frazioni e bisogna darne atto all'Amministrazione comunale e a Cap». In estrema sintesi le parole con le quali i presidenti delle Circoscrizioni Giovanni Mosca (Ovest), Luisa Peris (Sud), Alberto Manzan (Nord), Rosita Mattei (Centro) hanno dato, nel pomeriggio in Palazzo comunale, il via libera alle proposte di modifica delle linee di trasporto pubblico, presentate dall'assessore alla Mobilità Massimo Carlesi e dal direttore di Cap Alberto Banci, in seguito alle «criticità», come si suole chiamarle, emerse in alcune periferie cittadine dopo l'introduzione della linea rossa Lam.
Modifiche articolate seguendo la mappa del territorio (e delle lamentele), che hanno investito principalmente le parti a sud della città, alcune zone ad ovest e a nord.
LA LAM ROSSA SI BIFORCA - La limea rossa, nella parte a nord e a sud del suo percorso, si biforca per venire incontro alle domande sollevate a S. Giorgio a Colonica e Paperino e a Coiano e S. Lucia. Problemi di natura diversa. 
PAPERINO-S.GIORGIO - Per Paperino e S. Giorgio le questioni sollevate erano due: tempi di collegamento verso il centro cresciuti; punti di raccolta meno capillari, con fermate più distanti dai centri abitati. Attualmente i bus della Lam rossa, uno ogni quattro, raggiunto Grignano, procedono per Paperino e S.Giorgio. Ora non c'è 'rottura di carico', come si dice in gergo, ossia non si cambia bus per il centro, ma le difficoltà sono nate dalla minore penetrazione nelle due frazioni.
Per ovviare alle questioni emerse, nella proposta presentata, dalla fermata di via Ferraris la linea si biforcherà in due nuove tratte: la prima raggiungerà direttamente Paperino attraverso via Fonda di Mezzana (coincidenza con blu e verde alla Stazione o nel centro città); la seconda direttamente S. Giorgio attraverso via delle Badie, dove ci sarà la coincidenza con la linea blu. In pratica non più un bus ogni quattro, ma per ogni coppia di bus presenti in via Ferraris uno proseguirà verso le due frazioni. 
VILLA FIORITA-S. LUCIA - E' lo stesso schema applicato nella parte nord della linea, dove i problemi sollevati riguardavano il mancato collegamento con Villa Fiorita e con S. Lucia.
All'altezza della fermata di via Bologna, in prossimità di via Moggi, il percorso si sdoppierà: un tratto in direzione di Coiano-S.Lucia, l'altro verso Galcetello e Villa Fiorita, con fermata all'ospedale.
VERGAIO-CASALE - I problemi si erano posti al bivio di Vargaio e in via Trebbi. In pratica l'ipotesi 
presentata è di ripristinare il vecchio percorso della linea 12, con un anello fra Vergaio e Casale.
IOLO - Le questioni erano sorte per Iolo/via Castruccio e per la parte sud della frazione. La proposta presentata è di 'sdoppiare', dentro la frazione la linea, per servire le parti che erano rimaste in sofferenza.
UNA NUOVA LINEA - Nell'ipotesi avanzata al tavolo odierno sarà istituita una nuova linea che congiungerà Capezzana, via Traversa Pistoiese, via Cava, con appendici verso via Roma, dove intercetterà la lam rossa e linee a sud, e verso via del Purgatorio. In attesa dei servizi a chiamata, prevista un appendice anche verso il Macrolotto, con tre corse al mattino e tre nel pomeriggio.
S. IPPOLITO - L'ipotesi descritta è quella di allungare verso S. Ippolito qualche corsa della linea 9.    
PROVINCIA - Come ha spiegato l'assessore Carlesi «si tratta di proposte, che hanno raccolto la soddisfazione delle Circoscrizioni, che ora devono essere confrontate con la Provincia». Dice ancora Carlesi: «Abbiamo lavorato al potenziamento del servizio e abbiamo chiesto a Cap di presentare una proposta in tal senso». C'è anche un'ipotesi di tempi (entro metà settembre le novità sulle linee tradizionali, entro la fine di settembre inaugurare le biforcazioni Lam), ma in ogni caso le proposte, accolte positivamente dalle Circoscrizioni, dovranno essere portate (e discusse) sui tavoli provinciali.  "
866,http://comunicati.comune.prato.it/generali/?action=dettaglio&comunicato=14200500000866,31/08/2005,13:30,Circoscrizioni,"L'Ufficio Informative cambia sede","Dal 5 settembre","Si trasferirsce in via dell'Accademia 42","A partire da lunedì 5 settembre l’Ufficio Coordinamento Informative, che  si occupa dei controlli sulle richieste di residenza, cambia sede trasferendosi in via dell’Accademia 42, presso la Circoscrizione Centro. 
L'orario di apertura al pubblico è il seguente: lunedì e giovedì dalle ore 15 alle 18, martedì, mercoledì e venerdì dalle ore 8.30 alle 12.
Per infomazioni: tel. 0574/61.57.08, fax 0574/61.57.30.  "
867,http://comunicati.comune.prato.it/generali/?action=dettaglio&comunicato=14200500000867,31/08/2005,13:42,Circoscrizioni,"Circoscrizioni,  orario continuato a giorni alterni","Oltre al consueto orario 9/13 dal lunedì al sabato","Apertura al pubblico dalle 9 alle 17","Le Circoscrizioni, a giorni alterni, saranno aperte al pubblico  con orario continuato dalle 9 alle 17.
Oltre al consueto orario di apertura 9/13 dal lunedì al sabato, le Circoscrizioni si alterneranno per offrire tutti i pomeriggi la possibilità di usufruire dei propri servizi.
Il lunedì orario continuato alle Circoscrizioni Est, Ovest e Centro, il martedì orario continuato alle Circoscrizioni Nord e Sud, il mercoledì orario continuato alle Circoscrizioni Est e Ovest; infine il giovedì orario continuato  nelle Circoscrizioni Centro, Nord e Sud."
868,http://comunicati.comune.prato.it/generali/?action=dettaglio&comunicato=14200500000868,30/08/2005,15:36,Mobilità,"Racconti LAMpo, leggere viaggiando","Presentata la collana in distribuzione sulle Lam","Di ogni libretto blu, verde e rosso sono state stampate 5000 copie","Spostarsi velocemente per la città leggendo: le linee Lam diventano una sala di lettura oltre che un mezzo di trasporto dove da domani mattina saranno distribuiti gratuitamente 15.000 libretti sulle tre linee, la rossa, la blu e la verde, con tre diversi racconti brevi. L'iniziativa è di Radio Insieme e della casa editrice sette giorni di Pistoia in collaborazione con l'assessorato alla Mobilità e con la Cap. I racconti, chiamati con un gioco di parole 'LAMpo', fanno parte della collana 'Co' libri', e sono stati presentati  stamattina proprio su un autobus della linea rossa dall'assessore alla Mobilità Massimo Carlesi, dai responsabili di Radio Insieme e Settegiorni editore Leandro Innocenti e Nilo Benedetti, da Massimiliano Palloni e Livia Betti di Cap e da due degli autori dei racconti, Laura Ceccarini e Gianluca Barni. Ad ognuna delle tre linee ad alta mobilità è assegnato un libretto che riprende il colore della Lam a cui è abbinato: il racconto blu è Il ciabattino scalzo di Laura Ceccarini, quello rosso è Esistenze fragili di Gianluca Barni e quello verde è Pete Anderson che viveva in una scatola di Ciro Lenzi. Di ogni racconto saranno distribuite sui bus 5000 copie e se l'iniziativa riscuoterà successo sarà ripetuta periodicamente con altre storie. Si tratta di racconti brevi di facile lettura rivolti ad un bacino d'utenza ragguardevole, dato che dopo la pausa agostana le Lam sono tornate a trasportare ognuna circa 7000 persone al giorno già da questa settimana: «I racconti LAMpo, danno un'opportunità in più ai cittadini per utilizzare al meglio il tempo per leggere, oltre a valorizzare la creatività di chi scrive - afferma l'assessore Carlesi - La Lam diventa quindi anche un punto d'aggregazione importante, oltre che un servizio di trasporto». «La collana renderà il servizio di trasporto ancora più accattivante e completo - aggiunge Palloni della Cap - E' il segno che l'approccio al servizio pubblico è cambiato e che non occupa più un ruolo marginale trasformando i bus anche in un luogo di lettura e scambio»."
869,http://comunicati.comune.prato.it/generali/?action=dettaglio&comunicato=14200500000869,30/08/2005,14:04,Cimiteri,"Prorogata scadenza per le lampade votive","Per problemi tecnici nella comunicazione alle famiglie","I pagamenti potranno essere effettuati entro il prossimo 30 settembre","E' prorogata fino al 30 settembre la scadenza per il rinnovo degli abbonamenti delle lampade votive, in precedenza fissata per il 16 agosto. Lo ha deciso l'Amministrazione comunale a causa di alcuni problemi incorsi nella comunicazione alle famiglie.
Pertanto non saranno considerati in ritardo i pagamenti eseguiti entro il 30 settembre. L'eventuale distacco della corrente avverrà se il rinnovo non sarà eseguito in tutto settembre. 
"
870,http://comunicati.comune.prato.it/generali/?action=dettaglio&comunicato=14200500000870,31/08/2005,15:19,"Servizio civile","Servizio civile, domani la partenza.","I 34 volontari saranno divisi in 4 progetti di un anno","Domattina la presentazione in Salone consiliare","Entreranno in servizio domani 1° settembre i 34 volontari dai 18 ai 28 anni che presteranno per un anno Servizio civile in quattro progetti approvati dall'Ufficio nazionale istituito presso la Presidenza del Consiglio dei ministri. I programmi sono stati scelti tra i quattordici che in totale vennero presentati lo scorso anno da vari enti della città attraverso il Comune, che svolge un ruolo di tramite con l'Ufficio nazionale per il Servizio civile. Si tratta del primo nucleo non sperimentale di volontari dopo la definitiva riforma del Servizio: un gruppo sperimentale di 9 volontari prestò invece la propria attività l'anno scorso in progetti proposti nel 2003.
Si tratta di 16 ragazze e 18 ragazzi che saranno divisi tra i quattro programmi d'attività: il primo è 'Parchi sicuri', presentato dalla Polizia municipale, che prevede l'impiego di 12 volontari per presidiare i pinciplai parchi urbani della città, ovvero le Cascine di Tavola, Galceti, l'ex Ippodromo e le aree lungo il Bisenzio, per prevenire ed impedire usi impropri del verde pubblico ed intervenire dove si presentano emergenze storico-ambientali. 
Il secondo è stato presentato da Officina giovani e richiede l'utilizzo di 12 volontari per 'La città dei giovani', in cui a seconda delle personali attitudini ed inclinazioni svolgeranno attività di supporto alla promozione di eventi culturali di vario genere e nei servizi offerti dall'attiguo Punto giovani Europa.
Il terzo è del Servizio Protezione civile, che intende affidare a sei volontari la realizzazione di una mappatura delle difficoltà e delle emergenze che ogni giorno i disabili devono affrontare nelle loro abitazioni e nella quotidianità: il progetto, 'Il piano di protezione civile: emergenze e disabili', non ha altri esempi in Italia e con il monitoraggio ha l'obiettivo di intervenire con maggiore tempestività in aiuto dei portatori di handicap se si presentasse una situazione d'emergenza o di necessità.
Il quarto, 'Al servizio della musica', è stato presentato dalla scuola comunale di musica Giuseppe Verdi e prevede l'inserimento di quattro volontari nella promozione e la produzione di eventi musicali oltre che nel supporto alle attività della scuola.
I 34 volontari presteranno servizio fino al 31 agosto 2006 e percepiranno un'indennità di 433, 86 euro al mese da parte dell'Ufficio nazionale per il Servizio civile. Domani mattina alle 9.00 nel Salone consilare saranno accolti dall'assessore competente Andrea Mazzoni, dal responsabile dell'Ufficio Servizio civile del Comune Riccardo Turchi e dagli operatori locali dei progetti che li hanno presentati.
Altri 12 progetti per un totale di 90 volontari richiesti saranno presentati per il prossimo anno attraverso l'Ufficio municipale preposto ento la data di scadenza del 15 settembre."
871,http://comunicati.comune.prato.it/generali/?action=dettaglio&comunicato=14200500000871,31/08/2005,15:17,"Opere pubbliche","50mila euro per completare il consolidamento de Le Polline","L'intervento è stato approvato dalla giunta","L'opera limiterà il degrado della casa colonica nelle Cascine di Tavola in attesa di un restauro completo.","L'edificio settecentesco tipicamente toscano del podere de Le Polline nel parco delle Cascine di Tavola sarà oggetto di un nuovo intervento di consolidamento strutturale che interesserà il tetto per completare la prima fase di lavori urgenti di presidio statico voluti dall'Amministrazione comunale l'anno scorso per limitare il degrado della casa colonica, splendido esempio di architettura rurale toscana del XVIII secolo. La giunta ieri su proposta dell'assessore all'Ambiente Camilla Curcio ha approvato uno stanziamento di 50mila euro per realizzare il consolidamento del tetto. Le opere vengono eseguite in attesa della definizione di un programma di restauro più completo e di destinazione d'uso e rifunzionalizzazione dell'immobile, che attualmente non è possibile soprattutto perchè l'intervento comporterebbe una spesa valutata in 600mila euro."
872,http://comunicati.comune.prato.it/generali/?action=dettaglio&comunicato=14200500000872,31/08/2005,16:09,Economia,"«L'intesa con la Cina sulle quote va confermata»","Lettera di Giovagnoli al commisario europeo Mandelson","Il presidente di Acte Italia, l'associazione delle comunità tessili europee, condivide le preoccupazioni del mondo produttivo","«L’accordo di giugno Unione Europea-Cina sulle quote del tessile-abbigliamento deve essere confermato, senza modifiche fino alla scadenza prevista nel 2007». E' questo l'incipit della lettera che Fabio Giovagnoli, presidente di Acte Italia (l'associazione delle comunità tessili europee), nonchè assessore allo Sviluppo economico del Comune di Prato, ha inviato al commissario europeo per il commercio Peter Mandelson, al presidente di Acte, e alle altre città italiane che aderiscono all'associazione europea dei territori a vocazione tessile.
Nella lettera al commissario europeo Giovagnoli sottolinea che «l'’esigenza di rispettare quell’intesa, a salvaguardia delle produzioni europee, deriva dalla necessità, di definire, a livello del commercio internazionale, condizioni di reciprocità, compresa l’eliminazione delle barriere e dei dazi ai prodotti tessili europei».
Per il presidente di Acte Italia «è fondamentale lo sviluppo di una strategia di politica industriale che consenta al manifatturiero europeo di poter sostenere la concorrenza sui mercati. In questo senso dalle comunità tessili europee, dalle associazioni dei produttori tessili e dagli stessi sindacati, sono venute proposte – una vera e propria piattaforma – che, in più occasioni, ha costituito la base del confronto che si è sviluppato in sede europea e nelle stesse relazioni con la Commissione europea».
L’applicazione dei tetti ad alcune prodotti tessli provenienti dalla Cina, scrive Giovagnoli, è compatibile col «meccanismo contemplato in sede WTO, nell’ambito di relazioni commerciali fondate sulla trasparenza». Per questo «sarebbe inopportuno e sbagliato riaprire i termini di quell’accordo, soprattutto rispetto ad una iniziativa che non punta a definire interventi di natura protezionistica, ma a strutturare i caratteri di una politica economica che si fondi sull’occupazione e sullo sviluppo dell’industria europea».
Giovagnoli ritiene «giustificate le preoccupazioni che emergono dagli imprenditori tessili circa l’eventualità che si riveda l’intesa sulle quote». Non solo, ma in «tutte le sedi» deve affermarsi «la consapevolezza che una rimodulazione dell’accordo del giugno scorso determinerebbe conseguenze pesanti, sia da un punto di vista produttivo che sociale».
Per il presidente delle comunità tessili italiane «si tratta di mettere in moto, anche attraverso Acte, ogni iniziativa che permetta, sulla base della conferma delle intese stabilite, di riprendere i punti presenti nel manifesto “Made in”, con la richiesta dell’etichetta obbligatoria della provenienza sulle merci circolanti in Europa, e nella 'Dichiarazione di Igualada', formulata nel luglio scorso dall’Assemblea generale di Acte, per il rilancio competitivo del settore tessile europeo». 
"
873,http://comunicati.comune.prato.it/generali/?action=dettaglio&comunicato=14200500000873,31/08/2005,16:43,Appuntamenti,"Giovannini descrive il «silenzio della città...»","A Figline sarà presentato il diario inedito dell'ex sindaco","Le osservazioni sulle vicende cittadine durante la guerra e prima della liberazione","«Prato è oggi davvero la città del silenzio...», è questa una osservazione registrata da Roberto Giovannini, sindaco della città dal 1948 al 1965, nel suo diario inedito nel quale descrive le vicende pratesi dal settembre 1943 alla Liberazione, avvenuta il 6 settembre 1944, in un lunedì dopo l'ennesimo bombardamento.
Il diario di Roberto Giovannini, con le osservazioni dedicate alla guerra e al periodo antecedente la liberazione, sarà presentato domani sera (ore 21,15), giovedì 1 settembre, in piazza 29 Martiri a Figline, nella prima delle iniziative di «Aspettando il 6 settembre», promosse dalla Circoscrizione Prato Nord, che si svolgeranno nella frazione fino al 5 settembre.      
Il diario inedito di Roberto Giovannini è conservato presso la biblioteca comunale “A. Lazzerini”. A parlare dell’importanza di questa e delle altre pagine, che elencano puntualmente orari e danni provocati dalle incursioni aeree sulla città, sarà il prof. Marco Palla dell’Università di Firenze. 
All’iniziativa, organizzata dalla biblioteca comunale in collaborazione col Museo della Deportazione e Resistenza, interverranno l’assessore alla Cultura Andrea Mazzoni, il presidente della Circoscrizione Prato Nord Alberto Manzan e la coordinatrice del museo Camilla Brunelli.
Il diario, che vedrà la pubblicazione durante il prossimo anno, è stato rinvenuto tra le carte di Giovannini nel corso del lungo lavoro di inventariazione e catalogazione compiuto dalla biblioteca comunale, sul materiale (oltre 2000 volumi e circa 34 scatole di documenti) donato dalla famiglia dopo la sua morte, avvenuta nel novembre 1995.
Da questo lavoro è giò scaturita la pubblicazione di un volume su Giovannini (La carriera del gentiluomo, 1998), curato dalla biblioteca, e preceduto da una serie di iniziative a cui parteciparono storici ed esponenti del mondo politico cittadino, tese a mettere in risalto i vari aspetti della figura dell’ex-sindaco.
Adesso il Fondo Giovannini è a disposizione degli studiosi presso la biblioteca comunale e costituisce una preziosa fonte di informazioni della vita politica e amministrativa della nostra città. La pubblicazione del diario costituirà poi un ulteriore coronamento del lavoro svolto dalla biblioteca, oltre che una legittima soddisfazione per gli eredi che hanno sempre mostrato grande sensibilità e disponibilità.

"
874,http://comunicati.comune.prato.it/generali/?action=dettaglio&comunicato=14200500000874,31/08/2005,16:49,"Conferenza stampa","Le nuove norme sulla guida degli scooter. Campagna pubblicitaria","Domani, giovedì 1 settembre, ore 12,30, Palazzo comunale","Presenti l'assessore Massimo Carlesi e il comandante dei vigili Marco Nieri","L'assessore alla Mobilità Massimo Carlesi e il comandante della Polizia municipale Marco Nieri presenteranno in una CONFERENZA STAMPA, domani giovedì 1 settembre in Palazzo comunale, alle ore 12,30, la campagna pubblicitaria sulle nuove norme per la guida dei motorini e per evitare il sequestro dei mezzi.  "
875,http://comunicati.comune.prato.it/generali/?action=dettaglio&comunicato=14200500000875,01/09/2005,12:46,Viabilità,"Circoscrizione Nord, soddisfatto il capogruppo della Margherita","Modifiche al percorso Lam Rossa","Baldi: 'Discutere con le circoscrizioni è la strada vincente'","Le nuove soluzioni individuate per il percorso della Lam Rossa hanno trovato il pieno consenso del capogruppo della Margherita della circoscrizione Prato Nord, Marco Baldi. Nell'esprimere la propria soddisfazione per le modifiche recentemente apportate,  il capogruppo Baldi sottolinea che 'la strada vincente è quella di discutere con le circoscrizioni che rappresentano l'interfaccia privilegiato fra i cittadini e le istituzioni.'"
876,http://comunicati.comune.prato.it/generali/?action=dettaglio&comunicato=14200500000876,,,,,,,"notizia non presente"
877,http://comunicati.comune.prato.it/generali/?action=dettaglio&comunicato=14200500000877,01/09/2005,14:52,Mobilità,"Disco verde alle proposte della giunta","Le nuove modifiche alla circolazione","Il rinnovato assetto dovrebbe entrare in funzione da sabato 10 settembre","Disco verde alle modifiche per la mobilità, proposte dall'Amministrazione comunale, per la zona contrassegnata da via Arcivescovo Martini, v.le Vittorio Veneto, piazza Stazione, via Matteotti. Via libera dalle organizzazioni sindacali (Cgil-Cisl-Uil), dalle organizzazioni artigiane (Cna e Confartigianato) e dalle altre sigle (consumatori e invalidi) che si sono raccolte stamani attorno al cosiddetto 'tavolo della mobilità' (presenti anche funzionari di Cap), e niente dinieghi dai direttori delle associazioni dei commercianti (Unione e Confesercenti) Riccardo Diddi e Giuseppe Di Ronato («le modifiche sostanzialmente possono andare bene» ha detto quest'ultimo), la cui rispettiva opinione era, forse, la più attesa fra i presenti nella Sala Giunta del Palazzo comunale. Parole calibrate, con richieste (e osservazioni) aggiuntive per quanto riguarda il parcheggio a pagamento di piazza del Mercato Nuovo (più o meno entrambi) o l'assetto complessivo e futuro di piazza Mercatale (Diddi).
E' stato l'assessore alla Mobilità Massimo Carlesi, nella circostanza accompagnato dal collega Fabio Giovagnoli, a spiegare l'operazione che la giunta varerà definitivamente la mattina del prossimo lunedì, in tempo per far partire i lavori e per rendere operative le modifiche prima dell'apertura delle scuole: «Cerchiamo di rendere più fluida la circolazione in tutta l'area interessata e di separare i flussi di traffico in direzione di piazza Mercatale».
Riassumendo, il quadro che avrà il proprio battesimo sabato 10 settembre: sarà realizzata una rotonda alla confluenza del ponte XX Settembre con via Matteotti e via Machiavelli. Ciò consentirà di istituire il doppio senso di marcia in via Arcivescovo Martini (tre corsie in direzione di piazza S. Marco, una verso il medesimo ponte XX Settembre), spostando l'attuale corsia preferenziale sul lato Coop/Poste e 'declassandola' a normale corsia di scorrimento, per bus e auto, in direzione opposta alle altre.
La pista ciclabile su via Veneto sarà spostata sul marciapiede (un'altra pista ciclabile sarà creata sull'altro marciapiede), per formare una nuova corsia preferenziale, che consentirà tracciati riservati per i bus da e verso la Stazione, recuperando al contempo due corsie di scorrimento esclusivamente per il traffico privato. 
Per effetto di queste modifiche il tratto di via Matteotti, fra il ponte alla Vittoria e il ponte XX Settembre, ora a senso unico in direzione di quest'ultimo, diventerà a doppio senso. 
In pratica sono quattro i flussi disegnati per raggiungere piazza Mercatale: da nord, da via Machiavelli, dal ponte XX Settembre/via Matteotti; da sud da via Pomeria e via Frascati, ma anche da ovest, tramite viale Piave e piazza S. Marco, immettendosi su via Arcivescovo Martini e poi, alla rotonda del ponte XX Settembre, su via Matteotti; da sud da via Tacca e da est dal viale Montegrappa, attraverso via Tiziano, via Tiepolo, via Giotto, via Arcivescovo Martini, via Matteotti dalla nuova rotonda; da est, da via Firenze, percorrendo l'intera via Matteotti dal ponte alla Vittoria alla Porta al Mercatale. Dalla Stazione due le possibilità: o attraverso via Buozzi, risalendo via Machiavelli fino al ponte XX Settembre per poi confluire in via Matteotti verso il ponte al Mercatale; o attraverso via Matteotti, percorrendola tutta, dai giardini di piazza Stazione. Ma c'è anche una nuova possibilità: raggiungere piazza Stazione da via Arc. Martini, in virtù del doppio senso di via Matteotti, che congiungerà il ponte XX Settembre al ponte alla Vittoria.
In pregiudicato resta la possibilità che venga istituito il doppio senso di marcia anche in via Machiavelli, fra via Buozzi e il ponte XX Settembre, per creare un collegamento diretto fra piazza S. Marco e viale Borgovalsugana. «E' una possibilità che non scartiamo - ha spiegato Carlesi - ma che non attiveremo subito. Vogliamo verificare come regge l'urto la nuova rotonda».
Già l'ipotizzata rotonda del ponte XX Settembre, che avrà un diametro di circa 25 metri. Qualche dubbio sulla sua effettività funzionalità, a causa delle dimensioni, è stato espresso dall'ing. Federico Mazzoni, che pur ha giudicato le nuove misure «in concreto migliorative». Ma le osservazioni di Mazzoni si sono estese anche a via S. Silvestro, «se resta così continua ad essere pericolosa».
Per il resto, come detto, disco verde, con una specifica sottolineata da Di Ronato: «Bisogna che questo nuovo assetto sia valutato all'atto pratico. Bisogna avere la possibilità di modificarlo se non dovesse funzionare».
Da lunedì in ogni caso il 'tavolo della mobilità' sarà chiamato a riunirsi più volte: inizierà una verifica a tutto campo sul traffico cittadino.   "
878,http://comunicati.comune.prato.it/generali/?action=dettaglio&comunicato=14200500000878,01/09/2005,16:53,Circoscrizioni,"Uno spettacolo di teatro-danza sulla resistenza ai nazisti","A Figline nell'ambito di 'Aspettando il 6 settembre'","La manifetazione in piazza 29 Martiri, venerdì 2 settembre, ore 21,15","Domani, venerdì 2 settembre alle ore 21,15 in piazza 29 Martiri a Figline, nell'ambito delle iniziative di «Aspettando il 6 settembre», si terrà lo spettacolo di teatro-danza «Nella memoria dei miei carnefici...vivrò» realizzato dal gruppo «Progetto danza» con la coreografia di Cecilia Mazzanti; dopodiché verrà proiettato il film, realizzato in occasione della «Festa della Toscana 2004» dall'assessorato alla Cultura e la Circoscrizione Nord, «La guerra quando ero bambino io ... e adesso?» a cura di Camilla Brunelli e Roberto Bartolozzi.
"
879,http://comunicati.comune.prato.it/generali/?action=dettaglio&comunicato=14200500000879,01/09/2005,15:54,Traffico,"Sosta, pronti ad abbassare il costo","Parcheggio di piazza del Mercato Nuovo","La giunta deciderà lunedì l'eventuale ritocco all'ingiù delle tariffe","Dieci centesimi l'ora, un euro al giorno. Le tariffe per la sosta in piazza del Mercato Nuovo saranno abbassate. La giunta si pronuncerà definitivamente nella seduta mattutina di lunedì 5 settembre, ma l'indicazione che si procederà in tal senso è arrivata dall'assessore alla Mobilità Massimo Carlesi, nel corso della riunione sulla nuova circolazione per piazza Mercatale, svoltasi in Palazzo comunale.
Una richiesta diretta, durante la medesima riunione, è stata formulata dal direttore dell'Unione commercianti Riccardo Diddi: «Chiediamo la sospensione del pagamento della sosta in piazza del Mercato Nuovo, o in subordine la reisione dei suoi costi. La sensazione è che il pagamento sia stato deciso dalla necessità di far funzionare il parcheggio del Serraglio, che invece deve funzionare per proprio conto».
La risposta di Carlesi non si è fatta attendere: «Non c'è nessun scenario del genere, nè fattori economici di altro tipo. Più semplicemente si tratta di garantire la rotazione. Ad esempio in piazza Mercatale, in agosto col parcheggio gratis, praticamente non c'è stata. Comunque siamo disponibili ad esaminare la possibilità di rivedere la tariffa».
A dire il vero sollecitazioni per l'abbassamento del ticket in piazza del Mercato Nuovo sono venute anche dal Pin, per gli studenti e il corpo insegnante, e da imprese ed uffici della zona. E poco prima di Diddi, il direttore della Confesercenti Giuseppe Di Ronato,  più velatamente, a proposito del tema sosta, aveva parlato di «difficoltà ancora presenti» e della necessità «di creare situazioni accettabili, magari con qualche ulteriore segnale a nord».
La giunta si sta orientando ad abbassare le tariffe in piazza del Mercato Nuovo, fino a qui stabilite in 25 centesimi l'ora, in tre euro per l'intera giornata e in 10 per l'abbonamento mensile. Se le indicazioni saranno confermate nella seduta di lunedì la permanenza oraria passerà a 10 centesimi e quella giornaliera ad 1 euro. Sul costo dell'abbonamento la possibilità di un abbassamento è allo stato attuale soltanto un'ipotesi. Comunque anche su questo si pronuncerà la giunta lunedì.
Sempre in tema di parcheggi Carlesi ha anche annunciato che sono inziati i lavori per quello di via Curtatone. "
880,http://comunicati.comune.prato.it/generali/?action=dettaglio&comunicato=14200500000880,01/09/2005,16:30,"Polizia municipale","Tutte le informazioni anti-confisca dei motorini","La campagna informativa dei vigili sulla legge 168","Un calendario di iniziative dell'Unità di educazione stradale sull'irrigidimento delle norme del Codice della strada","A pochi giorni dall'entrata in vigore della legge 168 che introduce nuove modifiche al Codide della strada, emanata lo scorso 17 agosto, Prato è uno dei primi comuni in Italia ad aver predisposto una campagna informativa sull'inasprimento delle norme in materia di confisca dei ciclomotori: l'Unità di educazione stradale della Polizia municipale e l'assessorato alla Mobilità hanno predisposto delle iniziative di informazione e divulgazione nei principali luoghi di aggregazione dei giovani e un pieghevole con tutte le informazioni per evitare il sequestro e la confisca del mezzo. La campagna informativa è stata presentata stamattina dall'assessore competente Massimo Carlesi, dal comandante della Polizia municipale Marco Nieri e da due degli agenti che fanno parte del progetto Educazione stradale, Stefano Rafanelli e Stefano Torracchi.
La nuova normativa ha compiuto un giro di vite contro le violazioni del Codice della strada imponendo la misura della confisca del ciclomotore in vari casi: scatta ad esempio per qualsiasi modifica al mezzo per aumentare la velocità oltre i 45 km/h, per chi procede su una sola ruota, per chi trasporta oggetti o animali sporgenti oltre 50 cm, se si trasporta un altro passeggero e la tipologia del mezzo e il libretto di circolazione non lo prevedono, se viene commesso un reato, come uno scippo, se il conducente ed eventuali passeggeri non indossano il casco, se questo non è omologato o non allacciato correttamente, se chi guida non tiene entrambe le mani sul manubrio e non è seduto correttamente. Oltre alla sanzione quindi in questi casi il mezzo viene sequestrato diventando di proprietà dello Stato e potrà essere rottamato o messo all'asta, mentre al titolare non rimane che adire un ricorso, se ce ne sono gli estremi, e pagare anche le spese di deposito del mezzo per i primi 30 giorni dal sequestro. La misura sanzionatoria colpisce quindi non solo l'autore dell'infrazione, ma anche la famiglia: per evitare spese così ingenti per i bilanci familiari, la Polizia municipale ha deciso di informare sia i ragazzi, soprattutto dai 14 ai 18 anni, che i genitori. Sabato pomeriggio 3 settembre e il 10 settembre l'Unità mobile dei vigili e il nucleo di Educazione stradale saranno in piazza del Duomo per distribuire il materiale informativo, la sera si troveranno all'ingresso del Luna park di viale Marconi, dove torneranno ogni lunedì, mercoledì e venerdì fino al termine, e per tre lunedì consecutivi a partire dal prossimo 5 settembre al mercato settimanale. Il cartoncino sarà però distribuito anche nelle scuole a partire dall'apertura il 12 settembre, presso gli impianti sportivi, le piazze delle frazioni e i cinema e saranno affissi striscioni pubblicitari sulle strade. Tutto sarà targato 'Sicuramente insieme', il nuovo logo dell'educazione stradale del Corpo di polizia municipale con il vigilino Urby come testimonial: «Si tratta di uno strumento per aiutare a capire e a rispettare le nuove norme imposte dal legislatore, che ha previsto un notevole irrigidimento come deterrente per i comportamenti sbagliati - afferma l'assessore Carlesi - Solo Pisa oltre Prato in Toscana sta predisponendo l'informazione dei cittadini. Comunque anche grazie al ruolo svolto in questi anni dall'Unità di educazione stradale Prato non ha macroscopici problemi di violazioni del Codice ed è una delle pochissime province in Italia ad aver raggiunto l'eccellenza per quanto riguarda i corsi per il patentino per i ciclomotori: nel primo anno ne sono stati rilasciati 4200 e l'85% dei ragazzi ha conseguito il titolo di guida alla prima sessione d'esame».
«Il nostro obiettivo è muoverci su un doppio binario - aggiunge il comandante Nieri - non vogliamo infatti avere solo un ruolo di repressione ed applicazione delle norme, ma anche di prevenzione ed informazione. Vogliamo infatti evitare il pericolo di danni fisici ai conducenti dei motorini, ma anche danni economici alle famiglie».
Dall'entrata in vigore della legge 168 a ieri sono stati confiscati 11 ciclomotori: 3 perchè il conducente non indossava correttamente il casco, 6 perchè c'era un passeggero in più e 2 per entrambe le violazioni insieme. I dati comparativi tra i primi 8 mesi del 2005 rispetto a quelli del 2004 danno esiti rassicuranti sul calo di queste infrazioni, tra le più comuni: a parità di controlli le sanzioni emesse per coloro che viaggiavano in due su un mezzo sono passate da 270 a 160, mentre per il mancato o non corretto uso del casco da 300 a 164. Sempre molto alto anche se in diminuzione invece l'uso del telefono cellulare sia in auto che in motorino, con un passaggio da 590 a 442.
Per ulteriori informazioni ci si potrà rivolgere al numero della Polizia 0574/29754 o contattare il sito del Corpo presente nella Rete civica.

"
881,http://comunicati.comune.prato.it/generali/?action=dettaglio&comunicato=14200500000881,01/09/2005,16:28,Mobilità,"«Si può aprire una riflessione sull'assetto di piazza Mercatale»","Lo ha detto l'assessore Massimo Carlesi","E sul parcheggio sotterraneo di via Arc. Martini: «Non c'è ancora una decisone definitiva»","«C'è la nostra disponibiltà a verificare l'assetto complessivo di piazza Mercatale, in relazione anche a via Arc. Martini e al preconizzato parheggio. Non è partita ancora nessuna gara, siamo nella fase di preselezione delle proposte. E la giunta si è riservata la possibilità di sospendere l'iter o annullarlo. Se si formuleranno proposte interessanti per piazza Mercatale, c'è la nostra disponibilità piena ad esaminarle». 
Nel botta e risposta, al 'tavolo della mobilità' sul nuovo assetto della viabilità fra piazza Stazione e piazza S. Marco, fra il direttore dell'Unione commercianti Riccardo Diddi e l'assessore Massimo Carlesi, è emerso che sul parcheggio sotterraneo in via Arcivescovo Martini, a servizio anche di piazza Mercatale, si può riflettere ulteriormente. Così come è emersa l'esigenza di avere un progetto mirato su piazza Mercatale, non escludendo (e non lo hanno escluso Carlesi e l'assessore Fabio Giovagnoli, anch'egli presente alla riunione) di ripetere una sorta di «operazione Banci», con un nome di grande pretigio che ridisegni tutto l'assetto della piazza e individui le soluzioni per la sosta.
Nella valutazione di Diddi, espressa durante la riunione, le nuove proposte di mobilità «non sono esaustive delle nostre richieste», ma almeno «possono consentire di aprire una riflessione più attenta sulla situazione di tutta la parte sud del centro città e sull'accesso a piazza Mercatale». Per l'Unione commercianti «il parcheggio sotterraneo in via Arc. Martini crea grosse perplessità».
E' stato a questo punto che si è manifestata l'apertura della giunta: «C'è la nostra disponibilità a ragionare su piazza Mercatale». Anche perchè hanno fatto chiaramente capire Carlesi e Giovagnoli si può farne un 'punto strategico' per il centro storico."
882,http://comunicati.comune.prato.it/generali/?action=dettaglio&comunicato=14200500000882,01/09/2005,16:49,Trasporti,"Un questionario per conoscere come si spostano gli operai","Sarà distribuito nel Macrolotto 1 e 2","La rilevazione per organizzare i futuri servizi pubblici 'a chiamata'","Un questionario, a cura dell'Ufficio statistica dell'Amministrazione comunale, sarà distribuito fra i dipendenti delle aziende che operano nel Marcolotto 1 e 2. 
Il questionario presentato stamani alle categorie economiche e sociali, anche per inseririvi eventuali modifiche, contiene domande sui mezzi utilizzati per recarsi al lavoro in una giornata tipo. In pratica si chiede ai lavoratori i mezzi utilizzati, se un mezzo o più di un mezzo, quali spostamenti sono compiuti abitualmente dal domicilio al luogo di lavoro, gli orari di tali spostamenti, se i percorsi sono vincolati allo svolgimento di altre attività (ad esempio: riprendere i propri figli a scuola). La raccolta di informazioni avviene in funzione del progettato servizio pubblico 'a chiamata' per i lavoratori dei due Macrolotti. 
La distribuzione dei questionari inizierà lunedì 12 settembre per concludersi lunedì 3 ottobre e sarà accompagnata con una lettera, in modo da spiegarne le finalità. Alle associazioni e alle organizzazioni di categoria e sindacali è stato chiesto di appoggiare la rilevazione, anche nel senso di superare eventuali diffidenze.
La possibilità di compiere una rilevazione attendibile è condizione infatti per l'organizzazione del futuro servizio. "
883,http://comunicati.comune.prato.it/generali/?action=dettaglio&comunicato=14200500000883,01/09/2005,16:45,"Polizia municipale","Un incendio domato a tempo di record","Tempestivo intervento della Polizia municipale","La segnalazione ai vigili del fuoco è scattata alle 10,30 e alle 11.00 le fiamme erano già state domate","Grazie al tempestivo intervento di una pattuglia della Polizia municipale è stato evitato che stamattina un incendio appiccato ad un'abitazione in via Orlando provocasse gravi danni: in appena mezz'ora dalla segnalazione ai vigili del fuoco le fiamme sono state domate e dopo pochi minuti ripristinata anche la normale circolazione nella strada. I due vigili che erano di pattuglia nella zona hanno notato una colonna di fumo che usciva da una costruzione verso le 10.30 e subito hanno chiesto l'intervento dei pompieri e di altre tre pattuglie della Polizia municipale: alle 10.45 l'Unità dei motociclisti ha scortato il mezzo dei vigili del fuoco sul posto attraverso una strada bianca che aggirava il luogo del rogo e alle 11.00 il fuoco è stato spento. I pompieri hanno stabilito che le fiamme avevano origine dolosa essendo partite dall'estrno della struttura."
884,http://comunicati.comune.prato.it/generali/?action=dettaglio&comunicato=14200500000884,01/09/2005,13:14,Infanzia,"Asili nido aperti dal 9 settembre","Con modalità e orari diversi","L'apertura riguarda sia i nidi comunali che quelli privati convenzionati","A partire da venerdì 9 settembre riapriranno gli asili nido sia comunali che convenzionati.
ASILI NIDO COMUNALI
Gli asili nido comunali, nel dare avvio al servizio, si atterranno alle seguenti modalità.
Per i bambini che hanno già frequentato lo scorso anno, dal 9 al 23 settembre l'orario di apertura va dalle 7,30 alle 14 con servizio mensa.
Dal 26  settembre in poi entrerà in vigore l'orario completo, salvo situazioni particolari che saranno comunicate ai genitori dei plessi interessati.
Per i bambini nuovi ammessi, come da progetto “Primi Incontri”, la frequenza al nido avverrà secondo le modalità già concordate con la famiglia.
Martedì 6 settembre, alle 17, presso ciascun nido si terrà una riunione, nel corso della quale le educatrici forniranno ulteriori indicazioni ai genitori. 
Mercoledì 7 settembre, dalle ore 10 alle ore 12, presso i singoli nidi, le educatrici incontreranno bambini e genitori. 

ASILI NIDO PRIVATI CONVENZIONATI 
Per i bambini che frequenteranno le strutture private convenzionate, le informazioni sulle modalità di apertura e frequenza devono essere richieste presso i singoli asili nido. 

"
885,http://comunicati.comune.prato.it/generali/?action=dettaglio&comunicato=14200500000885,,,,,,,"notizia non presente"
886,http://comunicati.comune.prato.it/generali/?action=dettaglio&comunicato=14200500000886,,,,,,,"notizia non presente"
887,http://comunicati.comune.prato.it/generali/?action=dettaglio&comunicato=14200500000887,03/09/2005,10:21,Appuntamenti,"Il Corteggio Storico, la sfilata e i gruppi","Dalla sera del 7 inizieranno i festeggiamenti","Circa settecento i figuranti, per una manifestazione che si rispete dal Medioevo","I festeggiamenti inzieranno la sera del 7 settembre quando, alle 20,30, in piazza del Comune, i valletti comunali insieme alle Societas Populi Terre Prati, effettueranno il sorteggio per stabilire l'ordine di sfilata delle Societs al Corteggio Storico 2005. Solo dopo i figuranti sfileranno per le vie del centro storcio per arrivare, alle 21,30, in piazza Duomo, sul sagrato della cattedrale dove avverrà l'offerta dei ceri da parte del Comune per la Cappella della Sacra Cintola e i vessilli delle Societa saranno benedetti. Alle 22,00, nella stessa piazza, la compagnia Oplas teatro presenterà Fatidicus, una favola medievale con scene mirabolanti e fantastiche. L'ingresso è libero.
La mattina dell'otto settembre, alle 10,00, in piazza del Comune, si potrà assisterre all'esibizione in parata dei musici e allo spettacolo degli sbandieratori del gruppo storico di Servigliano.
Alle 11,00, in piazza delle Carceri, altro momemnto di spettacolo con la competizione di balestre da parte del gruppo balestrieri di Ventimiglia e con la sfilata di sbandieratori e chiarine. 
Alle 16,00, in Palazzo comunale, saranno ricevuti gli amminstratori e le autorità ospiti. Quindi, alle 16,30, il Corteggio storico comincerà a sfilare per le vie e le piazze del centro: via Ricasoli, piazza S. Francesco, via San Bonaventura, piazza S. Maria delle Carceri, viale Piave, piazza San Marco, via Mazzini, via Verdi, via Garibaldi, via S. Stefano, piazza Lippi, Canto alle Tre Gore, via S. Giorgio, via cavallotti, via Magnolfi, via della Sirenza, via Guizzelmi, Largo Carducci, piazza Duomo. 
Per le vie del centro sfileranno undici gruppi in costume, tutti diversi dallo scorso anno, provenienti un po' da tutta Italia, compreso il Carnevale storico di Varres (Valle D'Aosta), per un totale di 700 figuranti più i 50 Comuni ospiti, e gli altrettanti gonfaloni. Sfileranno anche cavalli e cavalieri: ai sette dei quartieri cittadini e degli Alfieri del Comune si aggiungeranno, a chiusura del corteo, i sei cavalli coi rispettivi cavalieri della 'Quintana Cybea' di Avenza, con le effigi dell'antico Ducato di Massa Carrara.
A chiusura un carro trainato da due buoi, preceduto da sette cavalli, che simboleggiano i quattro quartieri della città e gli Alfieri del Comune, per portare la riproduzione dell'opera (2 metri per 2), raffigurante la Madonna che consegna la cintola a S. Tommaso, di Filippino Lippi e Fra Diamante, conservata al Museo Civico.
Alle 18,30, dal pulpito di Donatello in piazza Duomo, si potrà assistere all'ostensione della sacra Cintola.
La festa dell'8 settembre si concluderà con una vera novità: lo spettacolo pirotecnico, con tanto di accompagnamento musicale, che per la prima volta, la sera di mercoledì 8, avrà come scenario piazza S. Maria delle Carceri e il Castello dell'Imperatore.


"
888,http://comunicati.comune.prato.it/generali/?action=dettaglio&comunicato=14200500000888,02/09/2005,13:44,Circoscrizioni,"Sabato la corale S. Martino, domenica musica e voce recitante","A Figline nell'ambito di «Aspettando il 6 settembre»","I due appuntamenti alle ore 21,15 in piazza 29 Martiri","Ancora due appuntamenti con le iniziative della rassegna «Aspettando il 6 settembre», organizzate dalla Circoscrizione Nord. Sabato 3 settembre alle ore 21,15, in collaborazione con il Comitato cittadino attività musicali, la corale S.Martino e la filarmonica Otello Benelli presentano «Partivo una mattina...- in viaggio verso la libertà», concerto per parole e musica di Anna Spata e Isabella Luccarelli. Domenica 4 settembre, sempre alle 21,15 in piazza 29 Martiri, in collaborazione con l'associazione Pronomos, «E pensare che c'era il pensiero...» partitura per solista e voce recitante di e con Giovanni Fochi, musiche eseguite dal vivo da Alessio Cecchini."
889,http://comunicati.comune.prato.it/generali/?action=dettaglio&comunicato=14200500000889,02/09/2005,13:26,Immigrazione,"Prato per conto dell'Onu studia il lavoro nelle imprese cinesi","La ricerca affidata al Centro per gli stranieri del Comune","Il rapporto dovrà essere predisposto entro il febbraio del prossimo anno","Il Centro servizi per l'immigrazione dell'Amministrazione comunale condurrà una ricerca per conto dell'Ilo (International Labour Organization), l'agenzia dell'Onu, con sede a Ginevra, specializzata nella promozione della giustizia sociale e dei diritti dei lavoratori. L'accordo è stato siglato nella mattinata di giovedì e l'indagine, che l'Ilo realizza su scala europea, riguarda il lavoro forzoso nelle aziende cinesi. L'agenzia delle Nazioni Unite intende infatti conoscere le dimensioni dello sfruttamento della manodopera all'interno dei sistemi imprenditoriali cinesi, instauratisi in vari territori europei.
La ricerca, per quanto concerne il fenomeno pratese, dovrà concludersi entro il febbraio 2006, con la predisposizione di un rapporto conclusivo in lingua inglese.
L'agenzia dell'Onu per lo svolgimento della rilevazione assicurerà al Centro servizi per l'immigrazione un fondo di 20.000 euro.
«E' un fatto importante - dichiara l'assessore alla multietnicità Andrea Frattani - che, per un lavoro così delicato, sia stato scelto il Centro servizi per l'immigrazione. Un riconoscimento per una struttura che ha acquisito un significativo livello di conoscenza e competenza per quanto concerne l'immigrazione straniera, e quella cinese in particolare».  "
890,http://comunicati.comune.prato.it/generali/?action=dettaglio&comunicato=14200500000890,02/09/2005,15:17,Sport,"Dal 13 al 15 settembre torna Prato basket days","Tre giorni di pallacanestro con un big match","E' promosso dalla Pallanestro 2000 di Prato con il patrocinio di Comune e Provincia. Il ricavato sarà devoluto a Unicef per l'Africa","Torna per il quarto anno consecutivo 'Prato basket days', la principale manifestazione della provincia di Prato dedicata alla pallacanestro, che anche quest'anno sarà abbinata ad un grande progetto di solidarietà: 'Scuole per l'Africa' di Unicef.
L'evento, che si svolgerà dal 13 al 15 settembre, è promosso dalla Pallacanestro 2000 di Prato con il patrocinio del Comune e della Provincia. Le tre giornate sono state tenute a battesimo stamattina in Palazzo comunale dall'assessore allo Sport Aldo Milone, dal presidente della Pallacanestro 2000 Alessandro Capaccioli, dal general manager della squadra Urano Corsi e dalla presidente dell'Unicef provinciale Erminia Abruzzini.
Il programma sarà articolato in tre giornate: si comincia martedì 13 settembre alle 21.00 al Palasport di Maliseti con il torneo triangolare che vedrà impegnate la squadra padrone di casa, la Pallacanestro Calenzano e la Pallanestro Vaiano: la manifestazione rappresenta in questo modo anche una vetrina d'eccezione per le società locali, che oltre all'evento sportivo hanno la possibilità di mostrare il 'vivaio' dei giovani atleti. Mercoledì 14, giornata clou del cartellone, si disputerà il big match tra due squadre blasonate del massimo campionato di A1: sul campo del PalaPrato alle 21.00 si affronteranno le squadre maschili della Pallacanestro Roseto, arrivata quinta in classifica nell'ultima stagione, e di Bipop Reggio Emilia, decima in classifica. Si conclude giovedì 15 in piazza S. Francesco con la Maratona di basket aperta a tutti che si terrà dalle 14.00 alle 19.00. Riconfermando una collaborazione che dura da quattro anni, il ricavato sarà devoluto al progetto 'Scuole per l'Africa', che ascoltando l'appello lanciato dalla fondazione di Nelson Mandela vuole aumentare il livello di istruzione per tutti i bambini africani: «E' ormai una delle principali manifestazioni del Settembre pratese - dice Aldo Milone - e speriamo che anche quest'anno abbia il seguito e il successo delle tre precedenti edizioni». «Il grande successo di Prato Basket days è la dimostrazione più evidente del connubio fra sport e solidarietà - ha fatto sapere Irene Gorelli, assessore allo Sport della Provincia - Entrambi sono infatti legati da radici comuni di partecipazione condivisa e sono prova tangibile della maturazione che la pratica sportiva ha raggiunto nel nostro territorio».
Per acquistare i biglietti si potrà contattare la info line dell'Unicef allo 0574/27013 oppure recarsi direttamente al botteghino prima degli incontri.
Il big match del 14 settembre sarà trasmesso in diretta dal PalaPrato da Radio Antenna Toscana 1, sui 92.6 mhz per Prato, Firenze e Pistoia e sui 99.4 per la Val di Bisenzio."
891,http://comunicati.comune.prato.it/generali/?action=dettaglio&comunicato=14200500000891,02/09/2005,15:17,Agenda,"«Stop alla povertà», lo striscione apre la Perugia-Assisi","Sabato 3 settembre, ore 10,15, Stadio comunale","E' il contributo di Prato alla manifestazione di domenica 11 settembre","«Stop alla povertà» è scritto nello striscione che sarà srotolato domani mattina, sabato 3 settembre, ore 10,15, sul prato dello stadio comunale 'Lungobisenzio'.
Lo striscione, di grandi dimensioni, aprirà la marcia della pace Perugia-Assisi di domenica 11 settembre.
All'appuntamento di domani parteciperà anche l'assessore con delega alle questioni della pace Andrea Mazzoni."
892,http://comunicati.comune.prato.it/generali/?action=dettaglio&comunicato=14200500000892,03/09/2005,15:15,Agenda,"La 'biciclettata per la pace' a Prato domenica e non sabato","In p.zza Comune dalle ore 11,30","I partecipanti alla Cervia-Viareggio saranno accoti dall'assessore Andrea Mazzoni","La 'biciclettata della Pace' Cervia-Viareggio passerà domani mattina, domenica 4 settembre, da Prato e non stamani come scritto in un comunicato di ieri. I partecipanti alla manifestazione saranno accolti dall'assessore Andrea Mazzoni in piazza del Comune alle ore 11,30. Ci scusiamo con le redazioni per l'errore. "
893,http://comunicati.comune.prato.it/generali/?action=dettaglio&comunicato=14200500000893,02/09/2005,13:57,Agenda,"Il 7 e 8  settembre sono di mercoledì e giovedì","Refuso nel depliant per il Corteggio",,"Per un banale refuso nel depliant, in diffusione da giovedì, per il 'Corteggio storico' c'è uno scambio di giorni relativamente al 7 e all'8 settembre. Nelle pagine che riportano il programma delle due giornate è indicato martedì anzichè mercoledì 7 settembre e mercoledì anzichè giovedì 8 settembre. L'Amministrazione comunale si scusa con i cittadini per l'inconveniente."
894,http://comunicati.comune.prato.it/generali/?action=dettaglio&comunicato=14200500000894,03/09/2005,10:30,Appuntamenti,"Una favola medievale in piazza Duomo","La sera di mercoledì 7 settembre alle ore 22,00","Dal Medioevo i festegggiamenti per la Fiera si svolgevano in più giorni","Nello scenario di p.zza Duomo, subito dopo la cerimonia della consegna dei Ceri da parte del Comune alla Cappella della Sacra Cintola, mercoledì 7 settembre, alle ore 22,00, andrà in scena la favola medievale, «Fatidicus», rappresentata dalla compagnia Oplas Teatro. Tutto secondo tradizione: come infatti narrano le cronache antiche, a Prato si svolgevano vari giorni di festa a cavallo dell'8 settembre, e dell'omaggio alla Sacra Cintola nel giorno della natività della Madonna.    
Alla vigilia, già dal Medioevo, come riportato dalle descrizioni del conte Casotti, scendevano in città le rappresentanze dei “Castelli” del territorio per la venerazione della reliquia. 
Per ricordare quei lontani avvenimenti, che si ripetono, anche se non con le stesse modalità, da centinaia di anni, l’Amministrazione comunale, ha riproposto alcune cerimonie, che appunto la sera del 7 settembre avranno il loro svolgimento in città.
E fra queste, ormai diventato una consuetudine, lo spettacolo in piazza Duomo, che rielabora, con fantastiche e mirabolanti scene e con un nuovo linguaggio, forme di rappresentazione così frequenti nei liberi Comuni trecenteschi. 
Spettacolo che sarà però preceduto, seguendo una regia che affonda le proprie radici in lontanissime epoche cittadine, dalla sfilata delle Societas Popoli Terre Prati, che rievoca l'omaggio che i Comuni del territorio, o 'Castelli' per stare ad una più vetusta definizione, recavano a Prato, recandosi in Cattedrale per la benedizione dei loro vessilli. Come nel Medioevo la sfilata, con le rappresentaze storiche e con tanto di sorteggio per definire l'ordine del Corteggio dell’8, sarà a sua volta preceduta dalla donazione dei Ceri alla Cappella della Cintola da parte della città di Prato, effettuata da un rappresentante della pubblica amministrazione, accompagnato dai Valletti comunali.
La rievocazione, che accomuna al valore di festa religiosa quello di festa civile della città, come in effetti era la Fiera di Prato, si chiuderà con la messa in scena  di «Fatidicus» da parte della compagnia Oplas Teatro, famosa in tutta Europa per essere in grado di rappresentare in modo spettacolare antiche tradizioni italiane.   
«Fatidicus» è una favola medievale che rappresenterà “Il mistero dell’uomo tramutato in cervo”, proponendo agli spettatori la sensazione di vivere situazioni e storie già vissute in vite precedenti.
Lo spettacolo parlerà di uomini il cui destino è segnato sin dalla notte dei tempi, e ancora prima, quando gli dei avevano come ozio la reciproca offesa.
La messa in scena è la rappresentazione della vicenda di un giovane tramutato in daino perché, trovatosi nel posto sbagliato al momento sbagliato, ha osato posare gli occhi sui segreti di una dea. Una sorta di maleficio destinato a perpetrarsi nei secoli, e che nei secoli cerca ancora le sue vittime predestinate. Nel 'fatidico' giorno un giovane, insieme ad un gruppo di amici in festa, viene improvvisamente catapultato nel medioevo, per rivivere, come un dèjà vu, sulla propria pelle, mentre entra nella corte di un castello, l’orrore di una tragica sorte che si ripete nel tempo.
Gli spettatori si troveranno dunque coinvolti in una storia fantastica e scenograficamente suggestiva"
895,http://comunicati.comune.prato.it/generali/?action=dettaglio&comunicato=14200500000895,03/09/2005,11:07,Pace,"Lo striscione per la Perugia-Assisi realizzato a Prato","Consegnato stamani agli organizzatori della Marcia","Anche un milione di 'white bands' con la scritta «Stop alla povertà»","«Stop alla povertà» è questa la scritta del grande striscione, realizzato a Prato, che aprirà domenica 11 settembre la Marcia per la Giustizia e la Pace Perugia-Assisi. Lo striscione è stato consegnato stamani dagli assessori al Comune di Prato con delega alle questioni della Pace Andrea Mazzoni e dal suo collega Enrico Giardi, allo stadio comunale 'Lungobisenzio', alla coordinatrice nazionale della “Tavola della Pace” Grazia Bellini. 
Lo striscione, con la scritta «Stop alla povertà» lunga 80 metri, è stato realizzato dalla scuola d'arte 'Leonardo', che ha anche disegnato i simboli della pace e della lotta alla povertà. Le varie pezze
per raggiungere la lunghezza e la larghezza necessarie sono state cucite dalla sartoria sociale della “Bottega d’Arte Comune” di Iolo, mentre il grande telo bianco è stato messo in piedi nella palestra dell'associazione sportiva e culturale “Arca”. 
Il Comune di Prato contribuirà alle iniziative della Marcia della Pace Perugia-Assisi anche con la realizzazione, grazie all’impegno di alcune aziende pratesi, di 1 milione di “white bands” – strisce bianche con la scritta  Stop alla povertà!.
In occasione della Marcia Perugia-Assisi la “Tavola della pace” e il Coordinamento nazionale Enti locali per la pace realizzeranno dall’8 al 10 settembre due importanti appuntamenti quali la 6° Assemblea dell’Onu dei popoli (a Perugia) e la 2° Assemblea dell’Onu dei giovani (a Terni).
Questi appuntamenti si collocano alla vigilia del vertice mondiale dei capi di stato che si svolgerà a New York dal 14 al 16 settembre presso la sede delle Nazioni Unite, e che sarà dedicato alla lotta alla povertà ed alla riforma dell’Onu.
La Marcia per la Pace e le assemblee dell’Onu dei Popoli e dei Giovani intendono perciò dare voce alle preoccupazioni e alle proposte di tanta parte dell’umanità intorno a questi temi, ed inviare un messaggio ai capi di stato.
Il Comune di Prato, membro della presidenza nazionale del Coordinamento Enti locali per la pace e i diritti umani, è impegnato per il successo delle manifestazioni e aderisce al comitato promotore.
Nel corso della cerimonia di consegna dello striscione l'assessore Mazzoni ha ringraziato le imprese tessili che hanno fornito la stoffa per realizzare il milione di “white bands” e le associazioni che hanno permesso la realizzazione dello striscione.
"
896,http://comunicati.comune.prato.it/generali/?action=dettaglio&comunicato=14200500000896,03/09/2005,12:52,Appuntamenti,"Sfila il 'Padiglionem Comunis Prati'","Le novità del Corteggio storico dell'8 settembre","La sera dal Castello dell'Imperatore spettacolo pirotecnico con colonna sonora","La vera novità del Corteggio dell'8 settembre, edizione 2005, è il “Padiglionem Comunis Prati”, che sfilerà, insieme a tutti gli altri figuranti, per le vie del centro città. Si tratta di un grande carro, a chiusura del Corteggio, trainato da due buoi, con una riproduzione della Madonna Assunta di Filippo Lippi, circondato da dodici cavalieri, sei di Prato (quattro rappresentano i quartieri della città e due il Comune) e sei del gruppo della Quintana Cybea di Massa Marittima. Il carro sarà scortato anche da due armati del Comune con armatura ed alabarda, da un alfiere che suona una campana e da due chiarine del Comune, che segneranno il passaggio di questo significativo “carro” rappresentativo dell’autorità comunale.
Il “Padiglionem” riprende un'antica tradizione: già dal 1280 il carro era usato per rappresentare il Comune, talvolta anche in occasioni di guerre e battaglie, e successivamente era inviato con grande solennità a tutte le manifestazioni civili e religiose, in modo particolare nelle giornate della Fiera di settembre.
Con l’edizione 2005 del Corteggio il carro tornerà, come i Valletti comunali, ad essere parte integrante del Corteggio.
Fra le novità dell'8 settembre anche lo spettacolo pirotecnico, che concluderà la giornata (ore 22,30). Non è una 'prima' in assoluto, poichè due anni orsono i 'fuochi' furono sparati dal sacrato della Cattedrale di S. Stefano. E' però una 'prima' per il Castello dell'Imperatore. Uno spettacolo pirotecnico accompagnato da una colonna sonora con brani, selezionati dall'impresa Soldi, tratti dal 'Carmine Burana' di Orff, da 'Zarathustra' di Richard Strauss, da una 'Polka' di Strauss, dalla 'Carmen' di Bizet, dal 'Nabucco' di Verdi, dalla sinfonia Overture '1812' di Ciajkovski.         




                                     




"
897,http://comunicati.comune.prato.it/generali/?action=dettaglio&comunicato=14200500000897,03/09/2005,13:27,Appuntamenti,"L'eccidio di Figline come emerge dagli archivi","Lunedì 5 settembre, ore 21,15, in p.zza 29 Martiri","All'incontro parteciperà il procuratore militare di La Spezia Marco de Paolis","Il Procuratore del Tribunale militare di La Spezia Marco De Paolis, artefice del processo che ha portato, nel giugno scorso, alla storica sentenza di 10 ergastoli per altrettante ex SS responsabili della strage di S.Anna di Stazzema, sarà a Figline lunedì 5 settembre (ore 21,15) in p.zza 29 Martiri, all'incontro dal titolo «6-7 settembre 1944: i fatti di Figline e Coiano/vicenda giudiziaria, documenti, testimonianze». 
L'iniziativa, organizzata dal Museo della Deportazione nell’ambito di “Aspettando il 6 settembre” (data dell’eccidio dei 29 partigiani a Figline e giorno della Liberazione della città), promossa dalla Circoscrizione Prato Nord, vedrà, oltre alla presenza del magistrato spezzino, la partecipazione del presidente dell’Istituto storico della Resistenza in Toscana Ivano Tognarini. I saluti saranno portati dal sindaco Marco Romagnoli e dal presidente dell’Anpi provinciale Ennio Saccenti. Interverranno inoltre Camilla Brunelli, curatrice del Museo della Deportazione, e Laura Antonelli, ricercatrice dell’Anpi giovani.
Alle ore 18,00 nella piazza di Figline, alla presenza dei relatori ospiti e di tutti i sindaci dei Comuni e del presidente della Provincia di Prato, su iniziativa dell’Anpi provinciale, saranno consegnate ai partigiani ancora in vita medaglie ricordo per il 60° anniversario della Liberazione nazionale.
L’incontro serale con il procuratore De Paolis ha anche lo scopo di fare il punto sulla vicenda giudiziaria che riguarda l’eccidio dei 29 partigiani a Figline di Prato, per mano di un’unità della Wehrmacht in ritirata. Nel settembre del 2003 lo storico Carlo Gentile presentò i risultati della sua ricerca svoltasi negli archivi statunitensi e tedeschi. Dopo quasi sessant’anni dai fatti fu svelato il nome del responsabile dell’eccidio: il maggiore di complemento della 334° Divisione di fanteria Karl Laqua. Al contempo si scoprì che il fascicolo, con le prime indagini degli Alleati sui crimini commessi nella zona di Prato, come del resto centinaia di altri fascicoli riguardanti altrettante stragi nazifasciste, era stato occultato, nel lontano 1960, nell’ormai noto “armadio della vergogna”, dove rimasero sepolti tutti gli altri incartamenti prima di essere portati alla luce nel 1994 dalla Procura militare di Roma, nel corso delle indagini sul caso Priebke.  
Una commissione parlamentare, istituita anche su pressione della Regione Toscana, la più colpita d’Italia per quantità di eccidi e di stragi e per il numero complessivo delle vittime (oltre 5.000 su 15.000), sta ancora indagando sui motivi dell’insabbiamento dei fascicoli.
Nel 1994 anche il fascicolo pratese finì, per competenza, sul tavolo del procuratore Marco De Paolis al Tribunale militare di La Spezia.
I documenti consegnati al Museo della Deportazione nel 2003 dallo storico Gentile avevano già fatto emergere un fatto nuovo: le primissime indagini del Comando americano sull’eccidio di Figline erano partite da testimonianze su alcune uccisioni, da parte dei nazisti, avvenute nelle stesse ore a Coiano e a San Martino. Di questi episodi ancora poco si è parlato in città. Sulla base dei documenti dell’inchiesta americana conclusasi nel novembre del 1944, la sera dell’incontro sarà proposta una breve ricostruzione dei fatti. Un supplemento di indagine fu svolto dagli inglesi nell’aprile e nel giugno del 1945.
Il procuratore militare illuustrerà l'iter della vicenda giudiziaria di sua competenza, fino all’archiviazione, avvenuta recentemente, per morte presunta dell’imputato Karl Laqua, nato nel 1903.
"
898,http://comunicati.comune.prato.it/generali/?action=dettaglio&comunicato=14200500000898,04/09/2005,12:39,Pace,"In bicicletta per suggellare l'amicizia di Ebensee con Prato","I ciclisti accolti dal sindaco e dall'assessore Mazzoni","La pattuglia, austriaca e pratese, partecipa alla Cervia- Viareggio","Una plotoncino composto da una ventina di ciclisti 'veri', austriaci e pratesi, vestiti di tutto punto come dei professionisti e con biciclette come si conviene, ha ribadito il proprio amore per la pace. Guidati da Joseph Pontiek, presidente dell'associazione per il gemellaggio Ebensee-Prato, e con maglie indossate per l'occasione, con la scritta «Prato-Ebensee for peace», è stata accolta, stamani in piazza del Comune, dal sindaco Marco Romagnoli e dall'assessore con delega alla pace  Andrea Mazzoni. Pontiek ha donato al sindaco la maglia con cui partecipano alla Cervia-Viareggio, in nome dell'amicizia e del 'gemmellaggio della pace', che suggella da molti anni il rapporto tra la cittadina austriaca, nel cui sottocampo di Mathausen furono internati molti pratesi, e la nostra città. A loro volta Romagnoli e Mazzoni hanno donato alla pattuglia di ciclisti confenzioni di caramelle, con le effigi delle bandiere austriaca e italiana. Una caramella è infatti il simbolo del gemellaggio, in ricordo di Roberto Castellani, deportato nel lager di Ebensee, a cui fu donata, come gesto di umana vicinanza, da una bambina austriaca nei tragici giorni di oltre 60 anni fa.
Joseph Piontek, fra l'altro, sarà di nuovo a Prato durante le manifestazioni per la Fiera per discutere con l'assessore Mazzoni dei nuovi progetti per rinsaldare ulteriormente il gemellaggio fra Prato e Ebensee (eventi culturali, visite di studenti ed altro ancora). Pontiek sarà raggiunto da una delegazione di Ebensee, guidata dal sindaco Herwart Loidl, che parteciperà la sera di martedì 6 settembre alla fiaccolata della Liberazione a Figline e giovedì 8 al Corteggio storico. La delegazione austriaca non mancherà di partecipare ad alcuni appuntamenti culturali, visitando la mostra del jeans al Museo del Tessuto e il percorso espositivo di arte contemporanea «Territoria», dal Centro Pecci alla Val Bisenzio.        
    "
899,http://comunicati.comune.prato.it/generali/?action=dettaglio&comunicato=14200500000899,05/09/2005,13:59,Circoscrizioni,"La ludoteca «La scatola magica» riprende l'attività","Dal 3 ottobre il lunedì, mercoledì e venerdì dalle 17 alle 19,30","Le iscrizioni alla circoscrizione Ovest, via Isidoro del Lungo, 12 Galciana.","Anche quest’anno riprende l’attività della ludoteca «La Scatola Magica», lo spazio-gioco predisposto ad accogliere bambini di età 3/5 anni accompagnati da familiari adulti per offrire loro momenti di socializzazione ludica ed opportunità di gioco libero e organizzato.
Le attività ludico-espressive previste, condotte da educatori qualificati della Cooperativa Sociale Pantagruel di Pistoia, propongono laboratori in cui sono inseriti percorsi legati alla rappresentazione grafico- pittorica e alla manipolazione di materiali vari. 
La ludoteca «La scatola Magica», collocata negli spazi del centro sociale Borgonuovo, via Lorenzo da Prato 17, aprirà il 3 ottobre e la sua attività, nei giorni di lunedì, mercoledì e venerdì dalle ore 17 alle ore 19,30 si protrarrà fino al 13 maggio 2006.
Per informazioni ed iscrizioni i cittadini interessati potranno rivolgersi alla Circoscrizione Ovest, via Isidoro Del Lungo, 12 Galciana, nei giorni di lunedì e mercoledì dalle ore 9 alle ore 13
e dalle ore 15 alle ore 17, il martedì, giovedì e venerdì dalle ore 9 alle ore 13, tel. 0574/817220.

"
900,http://comunicati.comune.prato.it/generali/?action=dettaglio&comunicato=14200500000900,05/09/2005,15:55,Mobilità,"Piazza Mercato Nuovo, ritoccate in basso le tariffe per la sosta","La decisione presa stamani dalla Giunta","Fra settembre e ottobre la verifica sul traffico. Riunioni specifiche dedicate al commercio","Dieci centesimi ogni ora, 1 euro per l'intera giornata, 8 euro per l'abbonamento mensile. Sono queste le tariffe, decise stamani dalla Giunta, per la sosta in piazza del Mercato Nuovo, comunicate dall'assessore alla Mobilità Massimo Carlesi ai rappresentanti delle categorie economiche e produttive (imprenditori, associazioni artigiane e dei commercianti), ai sindacati, agli esponenti del mondo cooperativo, dell'Aci, della Camera di commercio, dei consumatori, del Consorzio macrolotto e alle organizzazioni degli invalidi civili, alla prima riunione di una lunga verifica sui problemi del traffico e della viabilità cittadina, che si svilupperà fra settembre ed ottobre.
Il primo atto della concertazione è stata la revisione delle tariffe per la sosta in piazza del Mercato Nuovo, inizialmente fissate in 25 centesimi ogni ora, in 3 euro per l'intera giornata e in 10 euro per l'abbonamento mensile. Le nuove tariffe, ritoccate in basso (il pagamento della sosta scatterà fra una decina di giorni), fanno parte di quel pacchetto di misure concordate all'inizio di settembre ai tavoli con le categorie economiche e sociali, che prevede l'introduzione di altre linee di bus per le periferie, con nuovi percorsi della Lam rossa nelle tratte a nord e a sud, ed una nuova viabilità per raggiungere piazza Mercatale da piazza S. Marco, piazza Europa, piazza Stazione e viale Borgovalsugana.        
Non solo. Ma da stamani prende il via un fitto calendario di riunioni, una mezza dozzina, che riunirà di nuovo i rappresentanti delle associazioni economiche e sociali attorno al cosiddetto «tavolo della mobilità». L'obiettivo è compiere una verifica sull'attuale Piano della mobilità (2004-2006) e aggiornare i suoi indirizzi, e le sue scelte, da inserire nel più ampio quadro del Piano strategico.  
Il programma è articolato in sei incontri dedicati, fino alla metà di ottobre, a questioni diverse: il primo affronterà il tema delle infrastrutture, nel secondo si parlerà di piazza Mercatale e del centro storico, nel terzo di logistica e trasporto delle merci, nel quarto di sicurezza stradale, nel quinto di trasporto pubblico, tramvia e trasporto ferroviario e nell'ultimo sarà protagonista la mobilità 'sostenibile' con mezzi alternativi ed ecologici e gli incentivi per il loro acquisto.
La  verifica del Pum proseguirà su un doppio binario: mentre gli incontri serviranno ad approfondire le singole questioni legate alla circolazione, gli aspetti relativi al commercio saranno affrontati, con le due associazioni dei commercianti, su un 'tavolo specifico', con indagini sociologiche e di mercato e studi zona per zona, secondo le diverse categorie merceologiche. "
901,http://comunicati.comune.prato.it/generali/?action=dettaglio&comunicato=14200500000901,05/09/2005,14:34,Circoscrizioni,"Gli uffici dei quartieri  riprendono le consuete aperture","Da oggi, lunedì 5 settembre, l'orario invernale","Anche gli sportelli dell'anagrafe del lavoro osserveranno lo stesso orario delle sedi decentrate d'appartenenza","Da oggi, lunedì 5 settembre, gli sportelli delle Circoscrizioni hanno ripreso il consueto orario di apertura al pubblico così articolato: Circoscrizione Nord lunedì, mercoledì e venerdì orario al pubblico 9,00-13,00, martedì e giovedì orario continuato 9,00-17,00; Circoscrizione Sud lunedì, mercoledì e venerdì 9,00-13,00, martedì e giovedì orario continuato 9,00-17,00; Circoscrizione Est lunedì e mercoledì orario continuato 9,00-17,00, martedì, giovedì e venerdì 9,00-13,00; Circoscrizione Ovest lunedì e mercoledì orario continuato 9,00-17,00, martedì, giovedì e venerdì 9,00-13,00; Circoscrizione Centro lunedì e giovedì orario continuato 9,00-17,00, martedì, mercoledì e venerdì 9,00-13,00.
Inoltre anche gli sportelli dell'Anagrafe del Lavoro osserveranno lo stesso arario della Circoscrizione di appartenenza."
902,http://comunicati.comune.prato.it/generali/?action=dettaglio&comunicato=14200500000902,05/09/2005,14:23,Appuntamenti,"A Figline  la fiaccolata della pace","Le celebrazioni per la Liberazione della città","Al mattino la deposizione di una corono al Monumento ai Caduti","Inizieranno domani mattina (martedì 6 settembre), alle ore 8,00, con una deposizione di corone di alloro ai monumenti e alle lapidi ai Martiri della Libertà, da parte delle Circoscrizioni pratesi, le manifestazioni per il 61° anniversario della Liberazione della città, avvenuta il 6 settembre 1944.
Come ogni anno il momento culminante delle cerimonie sarà a Figline, con la partenza (ore 21,00) da Villa Fiorita (via Cantagallo, angolo via 7 Marzo) della Fiaccolata della Pace, che raggiungerà piazza 29 Martiri, dove alle ore 22,00, dopo il saluto del sindaco Marco Romagnoli, il presidente del Consiglio regionale toscano Riccardo Nencini terrà l'orazione ufficiale. Alle 22,30, al circolo 29 Martiri di Figline, il tradizionale ricevimento ai partecipanti alla Fiaccolata.
Le celebrazioni, al mattino, dopo la deposizione delle corone ad opera delle Circoscrizioni, proseguiranno in piazza delle Carceri (ore 9,00) con l'alzabandiera a cura delle associazioni combattentistiche, cui farà seguito alle 9,30 la messa in Cattedrale. Alle 10,30, da piazza Duomo attraverso le vie cittadine, il corteo con le autorità che si concluderà in piazza delle Carceri con la deposizione di una corona al Monumento ai Caduti. "
903,http://comunicati.comune.prato.it/generali/?action=dettaglio&comunicato=14200500000903,05/09/2005,15:41,Appuntamenti,"Domani la Festa del luna park","Secondo appuntamento il 13 settembre","Tariffa di un euro per tutto il giorno su giostre ed attrazioni","Domani 6 settembre alla fiera di viale Marconi si terrà la Festa del luna park, in cui per tutta la giornata gli operatori dello spettacolo viaggiante applicheranno la tariffa di un euro per salire sulle giostre e le attrazioni. La Festa concederà il bis martedì 13 settembre"
904,http://comunicati.comune.prato.it/generali/?action=dettaglio&comunicato=14200500000904,06/09/2005,15:34,Circoscrizioni,"Centro, il «piano» dell'offerta formativa","Mercoeldi 7 settembre alle ore 11,00, in via dell'Accademia","La presentazione da parte della presidente Rosita Mattei e di Ilaria Gori","Domani (mercoledì 7 settembre), alle ore 11,00, in via dell’Accademia 42, la presidente della Circoscrizione Centro Rosita Mattei e la presidente della commissione Istruzione e politiche formative Ilaria Gori, presenteranno il «Piano dell’offerta formativa» per l’anno scolastico 2005/06.
La presentazione sarà motivo di riflessione e verifica comune sulla collaborazione fra scuola e territorio, nell’occasione sarà distribuito alle scuole il materiale per aderire alle iniziative per il prossimo anno scolastico.

"
905,http://comunicati.comune.prato.it/generali/?action=dettaglio&comunicato=14200500000905,06/09/2005,15:00,Agenda,"Anche a Coiano un crimine nazista","Rivelato a Figline un fatto poco noto in città","Nelle stesse ore in cui furono giustiziati 29 partigiani altre sei persone vennero uccise","E' un fatto poco noto in città, ma da esso prese le mosse l'inchiesta alleata sull'eccidio di Figline. Le prime indagini degli americani, nell'ottobre del 1944, successivamente riprese dagli inglesi, portarono alla luce uccisioni perpertate dai nazisti a S. Martino e Coiano, nelle stesse ore in cui, il 6 settembre 1944, furono impiccati 29 partigiani.
Prato era liberata, i partigiani stavano scendendo in città e vi fu un conflitto a fuoco con le truppe naziste in ritirata. A S. Martino e Coiano furono però eseguite altre sei escuzioni, fra cui quattro persone (una peraltro non identificata), che non facevano parte di formazioni partigiane. 
E' un primo rapporto del capitano statunitense T. Marsh, dell'allora Governo militare alleato, intitolato esplicitamente «Crimnini tedeschi, San Martino», che rivela l'uccisione di sei persone (Guido Giunti, Gualtiero Galeotti, Diego Cavicchioli, Giovanni Fossi, Alcide Giorgetti ed un'altra persona non identificata), sulla base delle testimonianze di don Milton Nesi, parroco di S. Martino, e di Goffredo Cangioli residente a Coiano. I primi due, Guido Giunti e Gualtiero Galeotti, erano partigiani, gli altri no.
E' il capitano Marsh, nel suo rapporto, a fare il nome del maggiore tedesco della 334° divisione di fanteria della Wermacht Karl Lacqua, responsabile dell'eccidio di Figline. Scrive infatti l'ufficiale americano: «Prima di lasciare la zona l'ufficiale in capo delle truppe tedesche mandò a chiamare padre Nesi e l'accusò di simpatizzare coi partigiani. Gli raccontò anche che 10 soldati tedeschi erano stati uccisi dai partigiani e che erano state messe in atto delle azioni vigorose. Dopo essere stato trattenuto per poco tempo padre Nesi fu rilasciato, il nome del comandante tedesco è maggiore Lacqua».
L'episodio fu portato alla luce, due anni orsono, dallo storico Carlo Gentile, e ieri sera a Figline (lunedì 5 settembre), in piazza 29 Martiri, Camilla Brunelli, curatrice del Museo della Deportazione, e Laura Antonelli dell'Anpi giovani, hanno letto il verbale dell'interrogatorio cui fu sottoposto, il 24 ottobre 1944, don Milton Nesi, allora trentaduenne, da parte di due maggiori e un capitano dell'esercito Usa, sui fatti di S. Martrino e Coiano.
Del resto il tema della serata, nell'ambito delle iniziative di «Aspettando il 6 settembre», promosse dalla Circoscrizione nord, era proprio dedicato al «6-7 settembre 1944: i fatti di Coiano e Figline».
Le uccisioni di Coiano, come l'eccidio di Figline, sono entrati a far parte dell''armadio della vergogna', contenente i fascicoli sulle stragi naziste in Italia, trasmessi dagli alleati alle autorità giudiziarie italiane, occultati nel 1960 e scoperti nel 1994 dalla Procura militare di Roma nel corso delle indagini sul caso Priebke.
Da un punto di vista giudiziario, come ha spiegato il procuratore del Tribunale militare di La Spezia Marco De Paolis, che ha celebrato il processo per la strage di S. Anna di Stazzema, sui crimini del settembre 1944 a Prato è stata posta la parola fine, per la morte presunta dell'imputato Karl Lacqua. Ma quei fascicoli, ha detto lo stesso Procuratore, «sono ora a disposizione e possono essere richiesti, basta farne domanda alla procura militare. Se il Comune e il Museo della Deportazione vogliono averli possono farlo». 
Un invito accolto dal sindaco Marco Romagnoli, che ha detto come «la memoria deve continuare a vivere, altrimenti non si capisce ciò che successe 60 anni fa». Un «confllitto di dimensioni planetarie», l'ha definito lo storico Ivano Tognarini, «contro il nazismo tedesco, il fascismo italiano e l'imperialismo giapponese, di cui la guerra partigiana è un capitolo». Un capitolo a cui la Toscana ha dato un contributo importante, anche in vite umane: la regione più colpita d'Italia per quantità di eccidi e stragi e per numero di vittime, 5000 su 15000. Da qui la proposta dello stesso Tognarini, avanzata al presidente della Regione Claudio Martini e al presidente del Consiglio Regionale Riccado Nencini, di chiedere alla Presidenza della Repubblica di insignire la Toscana con la medaglia d'oro al valor militare. E se fu «un conflitto planetario», per il presidente dell'Anpi provinciale Ennio Saccenti, «non si può parlare di guerra civile quando si ricostruisce la storia della Liberazione»     "
906,http://comunicati.comune.prato.it/generali/?action=dettaglio&comunicato=14200500000906,06/09/2005,15:18,Commercio,"Botteghe e mercati storici, due premi per Prato","Alla Casa musicale Niccoli e a piazza Lippi","I riconoscimenti sono collegati al più ampio progetto regionale 'Negozi e mercati storici', da cui nascerà la pubblicazione di una guida","Spesso il centro storico di una città si identifica anche con le botteghe e le attività commerciali che ospita, biglietto da visita delle strade e parte fondamentale del tessuto urbano: con l'obiettivo di salvaguardare le botteghe storiche e artigiane della Toscana e il loro patrimonio è nato il progetto “Negozi e Mercati Storici”, promosso e coordinato dalla Regione Toscana in collaborazione con i Comuni, le Camere di commercio, la Sovrintendenza regionale per i Beni e le attività culturali della Toscana, Unioncamere e rappresentanze regionali delle realtà economiche interessate, nell'ambito del quale ad 11 negozi toscani identificativi della realtà locale degli altrettanti Comuni che aderiscono al progetto sarà consegnato un premio speciale della Federazione Italiana dell' Associazione Amici dei Musei, la Fidam, che raccoglie 100 associazioni provinciali. Dopo un'attenta ricognizione compiuta dall'assessorato allo Sviluppo economico del Comune è stata scelta per Prato la  Casa Musicale Niccoli.
I criteri stabiliti dalla Regione che le botteghe storiche devono possedere almeno in gran parte per essere definite tali e far parte del progetto riguardano la titolarità, cioè la continuità e la qualità della gestione da almeno 50 anni, la merceologia, per costituire la tradizione di esercizio al pubblico o vendita negli stessi locali del medesimo genere merceologico o tipo di attività da almeno 50 anni, gli arredi le strutture e il valore urbano e l'identità sociale.
La premiazione si svolgerà nel negozio venerdì 9 settembre alle 11.30: la targa Fidam, istituita quest'anno in occasione del trentennale della Fondazione, avvenuta a Firenze nel 1975, sarà consegnata dal presidente dell'associazione pratese Amici dei Musei e dei Beni Ambientali Franco Gravina  alla presenza dell’assessore allo Sviluppo Economico Fabio Giovagnoli. La celebre Casa musicale Raffaello Niccoli di via Cairoli 19 iniziò la propria attività nel 1925 e si distingue per una storicità che va dalla continuità della gestione, sempre svolta a livello familiare, alla conservazione degli arredi del 1987, nonché, ovviamente, della merceologia. La tradizionale e storica ubicazione nel cuore del centro storico ne hanno poi da sempre fatto un punto di riferimento, evidenziando il valore e l’identità sociale di questo esercizio diventato uno dei più ricchi centri musicali d'Italia, riuscendo a soddisfare sia  giovani dai gusti moderni, che i collezionisti più appassionati. Unica è la ricchezza delle collezioni dei dischi in vinile, tutti nuovi, che costituiscono la gran parte del commercio con l’estero considerati quasi introvabili. 
Inoltre i risultati della ricerca del Comune, che con la collaborazione delle associazioni di categoria e della Camera di Commercio ha individuato circa 60 attività, avranno un proprio spazio dedicato alla storia e alle caratteristiche del negozio nella guida sui negozi storici di Prato di prossima stampa. 
Ma la targa Fidam non è l'unico riconoscimento collegato al progetto 'Negozi e mercati storici': nella VI edizione del Premio del Corpo Consolare Toscano del Touring Club Italiano il 16 settembre sarà premiato lo spazio storico di piazza Lippi, dove fin dall’ottocento si svolgeva un piccolo mercato sotto il loggiato. La piazza conserva ancora oggi un fascino tutto particolare, valorizzato dall’appuntamento gastronomico dell’ottobre pratese in cui diventa il palcoscenico ideale dei prodotti tipici locali del marchio Genio & sapori. Per valorizzare ulteriormente il centro l’Amministrazione comunale da tempo sta dando corpo a un progetto, il cui fulcro è la rivitalizzazione della piazza e la promozione delle bellezze architettoniche del territorio: il programma prevede di organizzare, con la collaborazione delle associazioni di categoria, presentazioni specifiche delle produzioni della provincia alimentari ed  artigianali a salvaguardia delle eccellenze e delle professionalità esistenti nel territorio pratese.
"
907,http://comunicati.comune.prato.it/generali/?action=dettaglio&comunicato=14200500000907,06/09/2005,15:53,Cultura,"I tesori di Prato protagonisti nel paese del Sol levante","I capolavori pratesi  al centro di un grande happening culturale","La mostra sarà inaugurata a Tokio il 9 settembre con la partecipazione dell'assessore Mazzoni.","Partirà domani alla volta del paese del Sol levante l'assessore alla Cultura Andrea Mazzoni, che il 9 settembre inaugurerà presso il museo Seiji Togo Memorial Sompo Japan Museum of Art di Tokio la mostra “I tesori di Prato”. L’esposizione, organizzata da Art planning rey inc., resterà nella capitale nipponica fino al 22 ottobre per poi spostarsi a Gifu al Museum of Fine Arts e concludersi a Hiroshima.
Dopo l’inaugurazione, il 10 settembre si terrà una conferenza sul patrimonio artistico di Prato tenuta dalla conservatrice del Museo Civico Maria Pia Mannini e da Cristina Gnoni, funzionario della Soprintendenza per i Beni Architettonici e il Paesaggio e per il patrimonio storico Artistico e Demoetnoantropologico per le province di Firenze, Pistoia e Prato.
Per la prima volta Prato e il suo Museo Civico saranno protagonisti con ben 60 opere d’arte, selezionate fra le più preziose della città tra cui i capolavori di Filippo Lippi e del figlio Filippino, di una “spedizione” culturale all’estero. Non è infatti la prima volta che Prato presta le proprie opere per mostre internazionali, ma è senza precedenti che un'esposizione estera sia esclusivamente dedicata alla città tessile, considerata in Giappone la 'piccola Manchester'.
Il progetto espositivo proposto dalla Art planning rey è realizzato in collaborazione con la Soprintendenza per i Beni architettonici e il paesaggio, il patrimonio storico artistico e demoetnoantropologico per le province di Firenze, Pistoia e Prato e la Diocesi di Prato. 
Tra le sessanta opere destinate alla spedizione artistica in Giappone saranno presenti anche alcuni significativi pezzi prestati  dalla Curia diocesana.
La mostra sarà una sintesi della pittura pratese nelle sue diverse fasi a cominciare dalla stagione aurea de Tre-Quattrocento: saranno presenti alcuni fra i maggiori capolavori di Prato, ovvero le celebri opere di Filippo Lippi e del figlio Filippino, nonché quelle dei loro numerosi collaboratori, in parte su tavola, in parte su affresco, realizzati dalle più importanti botteghe artistiche operanti nel territorio pratese in pieno Quattrocento dopo il grande successo artistico di quelle tardotrecentesche di Agnolo Gaddi con Niccolò di Pietro Gerini e di Pietro Miniato. Le opere in mostra consentiranno di assistere all’evoluzione della pala rinascimentale e del suo complesso sistema di relazioni: i simboli, i colori, la prospettiva per evidenziare i rapporti tra la Vergine, i santi, i donatori e gli osservatori reali. Dalla figura astratta del santo si passa al suo ritratto realistico. Tra le opere esposte è importante come iconografia della vita quotidiana, la predella di Bernardo Daddi con le Storie della Cintola del 1333-34. In contemporanea sarà proposta la multivisione di “Lippi’s eye” con i particolari dei dipinti e degli affreschi del Lippi nel Duomo, ingranditi e proiettati in una stanza appositamente attrezzata. La mostra presenta poi opere del Cinquecento, Seicento, Settecento e Ottocento di particolare valore artistico. Le opere saranno assicurate per un valore complessivo di circa 15 milioni di euro.
Il catalogo “I Tesori di Prato” è curato per la parte italiana da Maria Pia Mannini, conservatrice del Museo Civico di Prato e da Cristina Gnoni, con introduzioni a cura del soprintendente regionale Antonio Paolucci  e del soprintendente Sbaa Bruno Santi. Tutte le spese sono a carico dell'Art planning rey inc. di Tokyo e comprendono, tra l'altro,  il restauro delle opere che necessitano di un intervento conservativo, allestimenti, imballaggio e trasporto, scorta e catalogo. “La mostra di 60 capolavori, dal Rinascimento al ‘700 del Museo Civico in Giappone - afferma l'assessore Andrea Mazzoni - è una grande occasione per promuovere le bellezze artistiche di Prato in una realtà, come quella nipponica, particolarmente sensibile al fascino del patrimonio culturale italiano e toscano in special modo. Confidiamo in un significativo ritorno d’immagine per la città, che sempre più deve acquisire la consapevolezza di come la cultura rappresenti un decisivo fattore di sviluppo del territorio”.
Per l'occasione è stato realizzato – a cura di Comune, Provincia, Apt, Camera di Commercio, Toscana promozione, e grazie anche alla sponsorizzazione di Gruppo Colle srl - un depliant illustrativo dei principali luoghi artistici e museali della città, nonché dei più significativi prodotti enogastronomici dell’area pratese. Proprio per la loro promozione si terrà a Tokyo il 22 ottobre una specifica giornata a conclusione della prima fase dell’esposizione.

"
908,http://comunicati.comune.prato.it/generali/?action=dettaglio&comunicato=14200500000908,06/09/2005,16:20,"Società della Salute","Lavori in corso per gli organi della Società della salute","Il primo incontro con enti e associazioni del terzo settore","I criteri per la formazione del Comitato di partecipazione e della Consulta. Il termine per le domande di adesione è il 14 settembre","Primo incontro ieri 5 settembre nella sala del Pellegrinaio novo dell’Ospedale della giunta della Società della salute per la costituzione del Comitato di partecipazione e della Consulta del terzo Settore. Alla riunione hanno preso parte i rappresentanti del terzo settore, del volontariato, della cooperazione e dell’associazionismo.
Durante l’incontro l’assessore ai Servizi sociali Maria Luigia Stancari ha illustrato i criteri per la composizione dei due organismi e sono state messe in calendario altre due riunioni per il 23 settembre, una per la costituzione del  Comitato di  partecipazione e l'altra per la Consulta.
Possono entrare  a far parte del Comitato di partecipazione soggetti della società rappresentativi dell’utenza, nonché dell’associazionismo di tutela, purchè non siano erogatori di prestazioni e non abbiano quindi alcun rapporto convenzionale con enti pubblici. 
Alla Consulta del terzo settore possono aderire le associazioni di volontariato, le cooperative sociali, le organizzazioni no-proft, le associazioni, le fondazioni, nonché altri enti che operano nei settori del sociale e del sanitario.
La data ultima per la presentazione delle domande è il 14 settembre e i moduli possono essere ritirati presso i Comuni della Provincia di Prato, l’Azienda USL n.4 e presso l’Urp. 
"
909,http://comunicati.comune.prato.it/generali/?action=dettaglio&comunicato=14200500000909,06/09/2005,15:29,Urbanistica,"Multisala, ora si può passare all'edificazione","Dopo la conferenza dei servizi con Asl, Arpat e Vigili del fuoco","La costruzione deve avvenire di pari passo con le opere di urbanizzazione","Via libera, ieri mattina (lunedì 5 settembre), dalla Conferenza dei servizi fra Comune, Asl, Arpat e Vigili del Fuoco, al 'Centro multifunzionale in località S. Giusto', meglio noto come Multisala. Con questo atto  la società Oasis può iniziare la costruzione del complesso, che prevede al prio piano le sale cinematografiche e al piano terra uffici, palestra e altri servizi.
La costruzione, fra l'altro, come prevede la convenzione col Comune, deve procedere di pari passo alla realizzazione delle opere di urbanizzazione, che avranno la precedenza sul resto e saranno a carico della società costruttrice. L'attivazione della Multisala è subordinata alla completa edificazione delle opere di urbanizzazione.    
L'assetto viario circostante il Centro multifunzionale tra Tobbiana e Vergaio, prevede la realizzazione del sottopasso in sostituzione della rotonda di Capezzana, con quattro corsie interrate della Declassata. Le opere di urbanizzazione e il miglioramento dell'assetto viario avverranno in più fasi: la prima include le strade interne all'area della Multisala, la seconda l'allargamento di via Reggiana e il sottopasso di via Allende, la terza la variante al viale Leonardo da Vinci, la quarta il collegamento con via Tobbianese e la quinta il proseguimento di via della Solidarietà. 
"
910,http://comunicati.comune.prato.it/generali/?action=dettaglio&comunicato=14200500000910,06/09/2005,15:58,Appuntamenti,"La consegna dei ceri alla Cappella della Sacra Cintola","Domani sera, mercoledì 7 settembre, in piazza Duomo","Un corteo in costume prenderà le mosse da piazza del Comune","Con lo schieramento dei Valletti comunali, l'arrivo delle 'Societas Populi Terre Prati' e il sorteggio per stabilire l'ordine di sfilata per il sueccessivo giorno, domani sera, mercoledì 7 settembre, in piazza del Comune (ore 20,30), iniziano le celebrazioni per la Madonna della Fiera, che culmineranno giovedì 8 settembre, col 'Corteggio storico' e l'Ostensione della Sacra Cintola dal pulpito di Donatello.
Riprendendo un'antica tradizione, suggellata anche da atti ufficiali, che contemplevano per la Fiera tre giorni di festa, con le cerimonie di domani sera si rievoca l'antico rito della Consegna dei ceri alla Cappella della Sacra cintola da parte del Comune. Un  corteo in costume, con gli armati dei quattro quartieri cittadini, muoverà da piazza del Comune e attraverserà le vie del centro, prima di raggiungere piazza Duomo (ore 21,30), dove sarà anche impartita la benedizione ai vessilli delle 'Societas Populi Terre Prati'.
Alle 22,00, sempre in piazza Duomo, la rappresentazione della favola medievale «Fatidicus» (ingresso libero), ad opera della compagnia 'Oplas Teatro'.    "
911,http://comunicati.comune.prato.it/generali/?action=dettaglio&comunicato=14200500000911,06/09/2005,16:17,Agenda,"Prato festeggia la Liberazione","Stamani l'inizio delle cerimonie","Deposta una corona al Monumento ai Caduti in piazza delle Carceri","Con una deposizione di una corona al Monumento ai Caduti, in p.zza delle Carceri, da parte del prefetto Eleonora Maffei, del sindaco Marco Romagnoli e del presidente della Provincia Massimo Logli, sono iniziate, stamani, le cerimonie per la Liberazione della città, avvenuta il 6 settembre 1944.
Davanti alle bandiere delle associazioni combattentistiche, dell'Anpi e sulle note dell'inno di Mameli, le autorità cittadine hanno reso il loro omaggio ai caduti, dopo un corteo che si è sviluppato per le vie del centro città, preceduto dai Gonfaloni del Comune e della Provincia di Prato.
In precedenza c'era stata la messa in Cattedrale e la deposizione di corone alle lapidi e ai monumenti dei martiri della liberà, da parte delle Circoscrizioni.  "
912,http://comunicati.comune.prato.it/generali/?action=dettaglio&comunicato=14200500000912,,,,,,,"notizia non presente"
913,http://comunicati.comune.prato.it/generali/?action=dettaglio&comunicato=14200500000913,07/09/2005,14:35,Appuntamenti,"Via domani al Corteggio storico, cuore della Fiera pratese","Le celebrazioni dell'8 settembre iniziano alle 10. Il calendario.","Dopo la sfilata e la tradizionale ostensione del Cingolo mariano un suggestivo spettacolo pirotecnico calerà il sipario","Oltre 700 figuranti, 11 gruppi in costume provenienti da tutta Italia, tra cui il Carnevale storico di Varres in Valle D'Aosta, e più di 50 Comuni ospiti con i loro gonfaloni: è al nastro di partenza il Corteggio storico di domani 8 settembre, clou delle celebrazioni della tradizionale Fiera pratese della Natività della Madonna, che da otto secoli rappresenta la principale festività del calendario della città. Due le principali novità dell'edizione 2005, come già annunciato: il corteo sarà chiuso da un carro trainato da due buoi e da sette cavalli simboleggianti i quattro quartieri della città, a cui si aggiungeranno i sei cavalli coi rispettivi cavalieri della 'Quintana Cybea' di Avenza, con le effigi dell'antico Ducato di Massa Carrara, e dagli Alfieri del Comune per portare la riproduzione dell'opera della Madonna che consegna la cintola a S. Tommaso di Filippino Lippi e Fra Diamante, conservata al Museo Civico, e lo spettacolo pirotecnico con accompagnamento musicale dal Castello dell'Imperatore che per la prima volta farà calare il sipario sul Corteggio.
Ecco il programma per la giornata di domani: la mattina alle 10,00, in piazza del Comune, si potrà assistere all'esibizione in parata dei musici e allo spettacolo degli sbandieratori del gruppo storico di Servigliano.
Alle 11,30, in piazza delle Carceri, altro momemnto di spettacolo con la competizione di balestre da parte del gruppo balestrieri di Ventimiglia e con la sfilata di sbandieratori e chiarine. 
Alle 16,00, in Palazzo comunale, saranno ricevuti gli amministratori e le autorità ospiti. Quindi, alle 16,30, il Corteggio storico comincerà a sfilare per le vie e le piazze del centro. Il percorso parte da piazza del Comune per snodarsi in via Ricasoli, piazza S. Francesco, via San Bonaventura, piazza S. Maria delle Carceri, viale Piave, piazza San Marco, via Mazzini, via Verdi, via Garibaldi, via S. Stefano, piazza Lippi, Canto alle Tre Gore, via S. Giorgio, via Cavallotti, via Magnolfi, via della Sirena, via Guizzelmi, Largo Carducci, piazza Duomo. 
I gruppi storici in sfilata sono di Servigliano, Ascoli Piceno, il Dagomari di Prato, con costumi realizzati dagli stessi allievi della scuola, il Certame de la balestra di Popoli, Pescara, il carnevale storico di Varres ad Aosta, il Girolamo Farnese di Latera a Viterbo, Paolo dei Borghi di Prarostino a Torino, la Contesa del secchio di Sant'Elpidio a mare ad Ascoli pIceno, la Società dei terzieri massetani di Massa marittima a Grosseto, il Carosello storico di Cori a Latina, il Gruppo storico di Ventimiglia ad Imperia e la Quintana cybea di Massa.
Alle 18,30, dal pulpito di Donatello in piazza Duomo, si potrà assistere all'ostensione della Sacra Cintola di Maria. Infine alle 22.30 lo spettacolo pirotecnico scriverà la parola fine sull'edizione 2005 del Corteggio storico dell'8 settembre.
"
914,http://comunicati.comune.prato.it/generali/?action=dettaglio&comunicato=14200500000914,12/09/2005,13:39,"Conferenza stampa","Tessile, le reazioni all'accordo tra Ue e Cina","Mercoledì 14 settembre alle ore 11.30 nella sala Commissioni","Saranno anticipate le proposte in vista del prossimo incontro con Mandelson","Come intendono reagire le comunità tessili all'accordo di giugno tra l'Unione Europea e la Cina per la regolamentazione dei flussi di import dei prodotti del settore tessile-abbigliamento? E quali proposte saranno presentate in occasione del simposio in programma per il 19 settembre prossimo  a Bruxelles con il commissario europeo per il commercio, Peter Mandelson?
Una risposta a questi interrogativi arriverà dalla conferenza stampa convocata dall'assessore allo Sviluppo economico e presidente di Acte Italia (l'associazione delle comunità tessili europee), Fabio Giovagnoli, per mercoledì 14 settembre alle ore 11.30 nella sala delle commissioni del Palazzo Comunale.   
All'incontro con i giornalisti parteciperanno anche i rappresentanti delle più importanti realtà tessili italiane: le Province di Milano e Macerata, i Comuni di Novara e Biella. Interverrà anche il presidente della Camera di commercio di Prato nella veste di vice-presidente delle Camere di commercio della moda, Luca Rinfreschi.
"
915,http://comunicati.comune.prato.it/generali/?action=dettaglio&comunicato=14200500000915,07/09/2005,14:47,"Conferenza stampa","L'apertura dell'anno scolastico 2005/2006","Venerdì alle 11.00. Alle 10.45 l'incontro coi bambini",,"Venerdì mattina 9 settembre alle 11.00 presso la ludoteca dell'asilo nido comunale Galilei, all'angolo tra via Ada negri e viale Galilei, gli assessori alla Pubblica istruzione Sabrina Nieri e ai Lavori pubblici Enrico Giardi presenteranno in una CONFERENZA STAMPA l'apertura dell'anno scolastico 2005/2006 con tutte le novità e il Piano per l'edilizia scolastica.
Alle 10.45 incontreranno i piccoli alunni della struttura. Sarebbe gradita la presenza di un fotografo e di un operatore tv."
916,http://comunicati.comune.prato.it/generali/?action=dettaglio&comunicato=14200500000916,07/09/2005,18:13,Agenda,"Una dichiarazione del portavoce del sindaco",-,,"Una dichiarazione del portavoce del sindaco Brunello Gabellini in relazione alla questione della manifestazione annunciata dal comitato centro storico nella giornata di giovedì 8 settembre. Di seguito il testo della dichiarazione:
«Apprendo tramite giornalisti che ci sarebbe un documento del comitato centro storico che si rivolge al sindaco. Deve essere chiaro che in Comune non è arrivato alcun documento e che il sindaco non ha ricevuto alcuna richiesta. Se in qualche modo gli si chiede qualcosa, sarebbe logico e sensato indirizzare la richiesta direttamente al sindaco. 
L’Amministrazione comunale ribadisce, come ha  sempre fatto, che ha la massima attenzione verso le questioni che insorgono nel dibattito cittadino, e ha palesato, anche in questi mesi, con contatti ufficiosi e con atti formali, la propria volontà di dialogo, compresa la proposta di costituire una consulta sul centro storico. Ipotesi accolta positivamente dallo stesso comitato con un comunicato stampa agli inizi di agosto.
L’Amministrazione comunale conferma la propria disponibilità a ricercare sedi di confronto.   
Se veramente c’è la voglia di misurarsi sui problemi, il miglior modo per testimoniarlo è quello di non utilizzare la festa della città per manifestare il proprio disaccordo, evitando una artificiosa contrapposizione che, oltre a tutta la città, rischia di coinvolgere ingiustamente un’intera categoria».   
"
917,http://comunicati.comune.prato.it/generali/?action=dettaglio&comunicato=14200500000917,08/09/2005,15:53,Appuntamenti,"Tangenziale ovest, la sigla del protocollo","Venerdì 9 settembre, sala giunta, Palazzo comunale","La firma degli enti locali interessati alla realizzazione dell'arteria","Domani, venerdì 9 settembre, alle 10,30, nella sala giunta del palazzo comunale sarà siglato il protocollo d'intesa per il completamento della seconda Tangenziale ovest, arteria stradale a quattro corsie che collegherà Prato, Montemurlo e Quarrata. A mettere nero su bianco l'accordo per la realizzazione del lotto 2-bis saranno i rappresentanti del Comune, della Provincia di Prato, di tutti i Comuni della Provincia pratese, della Provincia di Pistoia e dei Comuni di Agliana  e Montale. 
"
918,http://comunicati.comune.prato.it/generali/?action=dettaglio&comunicato=14200500000918,08/09/2005,15:52,Mobilità,"Quattro direttrici per p.zza Mercatale","Sabato 10, nell'arco della mattinata, le modifiche al traffico","Nasce una nuova rotonda, via Arcivescovo Martini diventa a doppio senso","Da sabato 10 settembre entrano in funzione la nuova rotonda al ponte XX Settembre all'intersezione fra via Machiavelli e via Matteotti, il doppio senso di marcia in via Arcivescovo Martini, con una corsia di scorrimento per tutti i veicoli sul lato Coop/Poste (la strada viene suddivisa in quattro corsie: tre in direzione di piazza S. Marco, una verso il ponte XX Settembre), il doppio senso in via Matteotti fra il ponte XX Settembre e il ponte alla Vittoria.
Per effetto di queste modifiche, che scatteranno nell'arco della mattinata di sabato 10, sono quattro le direttrici di marcia verso piazza Mercatale: 
da piazza S. Marco - da via Arcivescovo Martini, dove è eliminata la corsia per i bus, tramite la nuova rotonda al ponte XX Settembre, via Matteotti, il ponte al Mercatale;
da via Tacca/v.le Montegrappa - da piazza Europa attraverso via Tiziano, via Tiepolo, via Giotto, via Arcivescovo Martini, via Matteotti dalla nuova rotonda al ponte XX Settembre; 
da via Firenze - percorrendo l'intera via Matteotti dal ponte alla Vittoria al ponte al Mercatale;
da piazza Stazione - dalla stazione centrale, attraverso via Buozzi, risalendo via Machiavelli fino al ponte XX Settembre per poi confluire in via Matteotti verso il ponte al Mercatale; dall'inizio dei giardini, all'altezza della rotonda col ponte alla Vittoria, attraverso via Matteotti, percorrendola tutta.
Due nuove direttrici anche per piazza Stazione:
da piazza S. Marco - da via Arcivescovo Martini, rotonda ponte XX Settembre, via Matteotti fino alla rotonda al ponte alla Vittoria (inizio dei giardini di piazza Stazione), evitando in tal modo via Veneto, che resta a senso unico verso piazza Europa;
da via Machiavelli - dalla rotonda col ponte XX Settembre attraverso via Matteotti e la rotonda al ponte alla Vittoria.  
Il cantiere per la realizzazione di un'altra corsia preferenziale in via Veneto, con lo spostamento della pista ciclabile sul marciapiede, sarà impiantato la prossima settimana. Quando entrerà in funzione anche la nuova corsia riservata ai bus, due corse in via Veneto saranno esclusivamente riservate al traffico privato."
919,http://comunicati.comune.prato.it/generali/?action=dettaglio&comunicato=14200500000919,08/09/2005,17:39,Appuntamenti,"Il premio Fidam per «Negozi e mercati storici»","Venerdì 9 settembre, casa musicale Niccoli, via Cairoli 19","Presente anche l'assessore allo Sviluppo economico Fabio Giovagnoli","'Negozi e mercati storici', si intitola così il progetto promosso dalla Regione Toscana, nell'ambito del quale ad 11 negozi toscani, indicati dai Comuni che aderiscono alll'iniziativa, sarà consegnato il premio Fidam (Federazione italiana amici dei musei).
A Prato il premio Fidam, alla presenza dell'assessore allo Sviluppo economico Fabio Giovagnoli e del presidente pratese dell'associazione Amici dei musei, sarà consegnato alla Casa musicale Niccoli. La premiazione avverrà domani, venerdì 9 settembre, ore 11,30, nel noto negozio di via Cairoli 19.       "
920,http://comunicati.comune.prato.it/generali/?action=dettaglio&comunicato=14200500000920,08/09/2005,18:42,"Conferenza stampa","Il Mercato internazionale in p.zza Duomo","Domani, venerdì 9 settembre, ore 12,00, Sala Giunta","Presente anche l'assessore allo Sviluppo economico Fabio Giovagnoli","L'assessore allo Sviluppo economico Fabio Giovagnoli e il presidente della Confesercenti Alessandro Giacomelli presenteranno domani, venerdì 9 settembre, in una CONFERENZA STAMPA, alle ore 12,00 nella Sala Giunta del Palazzo comunale, il 'Mercato internazionale', che si terrà il 15, 16, 17 e 18 settembre in p.zza Duomo."
921,http://comunicati.comune.prato.it/generali/?action=dettaglio&comunicato=14200500000921,09/09/2005,13:28,Circoscrizioni,"Nord, visite guidate per otto secoli di storia e d'arte","Domenica 11 settembre dalle 10 alle 12 «Dal XII al XIV secolo»","Il ritrovo è sotto le logge del Palazzo Comunale,","La Circoscrizione Nord organizza un percorso cronologico che racconta otto secoli di storia e d'arte per vedere e capire la nascita e l'evoluzione della nostra città attraverso l'urbanistica, l'architettura pubblica e civile, la casa del mercante, le chiese, i coventi, il sistema difensivo e una strordinaria residenza imperiale.
Il programma è suddiviso in tre incontri: domenica 11 settembre, «dal XII al XIV secolo» attraverso il Castello di Prato, S.Maria in Castello, le mura, le case torri, il Castello di Federico II ed il Cassero; domenica 18 settembre, «dal XV al XVII secolo» con visita al Palazzo Pretorio, alla pieve di S. Stefano, alla Cappella della Cintola, al Chiostrino interno del Duomo e alle Volte; infine domenica 25 settembre, «dal XVIII secolo al XX secolo» visita alla casa del Mercante Francesco Datini e alla chiesa e al Convento di S. Francesco. 
Le visite guidate, che si svolgeranno sempre dalle 10 alle 12, saranno condotte dalla dott.ssa Anna Bricoli  e sono gratuite, il ritrovo sarà sotto le Logge del Palazzo Comunale.
Per informazioni ed iscrizioni rivolgersi alla Circoscrizione Nord, tel. 0547/697740. "
922,http://comunicati.comune.prato.it/generali/?action=dettaglio&comunicato=14200500000922,,,,,,,"notizia non presente"
923,http://comunicati.comune.prato.it/generali/?action=dettaglio&comunicato=14200500000923,09/09/2005,15:01,Appuntamenti,"Il mercato internazionale in piazza Duomo","Dal giovedì 15 a domenica 18 settembre","La manifestazione, giunta alla terza edizione, è organizzata dalla Confesercenti","Tredici paesi, 130 operatori, dai prodotti artigianali a quelli alimentari: per quattro giorni dal pomeriggio di giovedì 15 settembre (inaugurazione ore 15,00) fino a domenica 18, le bancarelle del «Mercato internazionale di Prato», organizzato dalla Confesercenti, col contributo di Camera di Commercio, Provincia e Comune di Prato, occuperanno piazza Duomo ed esporranno la loro merce sotto il pulpito di Donatello.
Per quattro giorni ambulanti provenienti da Francia, Olanda, Belgio, Germania, Austria, Spagna, Svezia, Inghilterra, Portogallo, più le new entry Polonia, Ungheria e Finlandia e la novità assoluta della Bosnia-Erzegovina, con cui il Comune gestisce progetti di cooperazione, offriranno, per dirla col presidente pratese di Confesercenti Alessandro Giacomelli, «un'immagine della città dversa da quella vista in questi giorni».
Il mercato internazionale è giunto alla terza edizione, e come ha spiegato Giuseppe Di Ronato, direttore dell'associazione dei comercianti che lo promuove, tutti i giorni resterà aperto dalle 9,00 fino a mezzanotte, con un prolungamento d'orario dettato dall'esigenza di soddisfare le esigenze dei frequentatori «che continuavano a girare per i banchi, ben oltre l'ora di chiusura, fissata gli altri anni alle 21,00».
Ad accompagnare il Mercato una serie di inziative, a partire da giovedì 15 (ore 21,00) con «Un fiore, un sorriso», che mette in mostra, dichiara Di Ronato, «quello che sanno fare i nostri fiorai»; due giorni dopo, sabato 17, nel pomeriggio alle 16,00, in via Muzzi, «A spasso per l'Europa», con agenzie e tour operator che presenteranno pacchetti turistici da Prato verso l'Europa e viceversa. «Si parla tanto di immagine - chiosa Di Ronato -. Col Mercato promuoviamo la città». Domenica 18, al mattino, sarà la volta di «Dolci assaggi», degustazione di biscotti pratesi ad opera dei pasticcieri aderenti alla Confesercenti, al pomeriggio (ore 18,00) invece «Aperitivi e non solo», drink e cocktail offerti dall'associazione barman. In largo Carducci, inoltre, accanto alla direzione del Mercato, gli stand della Camera di Commercio, di CariPrato, di Apt, Comune e Provincia.
Una manifestazione benedetta dalla Provincia, per voce dell'assessore Roberto Rosati: «E' un esempio di come va promosso un territorio», e dal Comune con l'assessore Fabio Giovagnoli: «La qualificazionr del centro storico nasce dalla collaborazione. E' questo il modello di relazioni che preferiamo».     "
924,http://comunicati.comune.prato.it/generali/?action=dettaglio&comunicato=14200500000924,09/09/2005,16:49,Scuola,"Da lunedì circa 5000 bambini sui banchi","Si apre l'anno scolastico 2005/2006","La campanella per i circa 13mila ragazzi di elementari e medie suonerà il 15","La prima campanella suonerà lunedì prossimo 12 settembre per la maggior parte dei 4764 bambini delle scuole materne pratesi, mentre per lo più i 12.675 ragazzi delle elementari e delle medie torneranno sui banchi il 15 settembre. I 1189 bambini dei nidi hanno invece cominciato l'attività didattica oggi. Tutte le novità sull'apertura dell'anno scolastico 2005/2006 sono state presentate stamani alla ludoteca dell'asilo nido Galilei di via Ada Negri dall'assessore alla Pubblica istruzione Sabrina Nieri e dall'assessore ai Lavori pubblici Enrico Giardi, che ha presentato la parte relativa all'edilizia scolastica.
APERTURA E ORARI. - I nidi da oggi 9 settembre fino al 23 saranno aperti dalle 7.30 alle 14.00 con servizio mensa, mentre l'orario completo partirà dal 26, salvo stuazioni particolari. Per le strutture private convenzionate le informazioni sulla modalità di frequenza vengono fornite dalla scuola stessa.
Per le materne orario dalle 8.00 alle 14.00 dal 12 al 23 settembre e orario completo dal 26. Lunedì prossimo riaprono le scuole Villa Charitas, Dalla CHiesa, Ferrucci, Borgovalsugana, Gandhi di Galciana, Munari di S. Giusto, Don Milani, Collodi, Le Badie, Chiesanuova di via Taro, di via Po e Il Campino. Apriranno il 15 invece le scuola Mascagni, S. Paolo-Il Pino, Abatoni, Cilianuzzo, Meucci, Meoni, Puddu, Rodari, Cafaggio, Castelnuovo, via dell'Alloro a Paperino, via Pastore, San Giorgio, Papa Giovanni XXIII, Iolo. 
Per elementari e medie via il 15 settembre con possibilità di anticipare le lezioni al 12: per maggiori informazioni si potrà anche contattare il sito internet del Comune www.comune.prato.it.
I SERVIZI EDUCATIVI DAI NIDI ALLE MEDIE.- Nell'anno scolastico 2005/2006 i bambini iscritti all'asilo nido sono 1189, quelli che frequentano i servizi integrativi come spazi gioco e spazi bambini e genitori sono 319, quelli della materna 4764, quelli delle elementari 7821 e quelli delle medie 4854, per un totale complessivo di 18.947. Partendo dai nidi, i posti disponibili sono 530 nelle strutture comunali, 439 in quelle private convenzionate, 72 in più a partire dallo scorso gennaio, e 220 in quelle autorizzate o accreditate in attesa di intraprendere il percorso della convenzione, 78 in più rispetto all'anno precedente: contando anche il dato fisiologico delle rinunce da parte di alcuni utenti, pari all'incirca al 20%, il sistema integrato pubblico-privato composto in tutto da 24 strutture arriverà a coprire oltre il 90% della richiesta: «Prato è ad ottimi livelli di offerta - ha spiegato l'assessore Nieri - se si pensa che ad esempio a Firenze la richiesta è coperta all'80% e a Pistoia al 70%, a fronte di una media regionale molto più bassa. L'obiettivo da raggiungere previsto dalla Carta di Lisbona entro il 2010 per il soddisfacimento della domanda potenziale dei bambini da 0 a 3 anni è del 33%, ma Prato ha già superato questa soglia attestandosi sul 34%. Prosegue inoltre con successo l'esperienza del nido per i piccolissimi da 3 a 6 mesi, arrivata al suo secondo anno di speruimentazione con successo: ci sono 18 posti dislocati nei tre nidi Arcobaleno, Badie e Borgonuovo e pensiamo di soddisfare tutte le richieste. Soddisfacimento del 99% invece per la scuola materna con altre due sezioni concesse a Prato per quest'anno scolastico presso l'istituto comprensivo Marco Polo e l'istituto autonomo IV Circolo». Alle elementari invece le sezioni in più sono 8 e alle medie una, presso l'istituto Buricchi.
Confermando il trend di crescita iniziato negli anni scorsi, continua a salire la percentuale di alunni stranieri: per l'anno 2005/2006 sono in totale 2832, pari all'11,15%, contro il 10,23% dell'anno scorso. Per la maggior parte sono concentrati alle elementari, dove se ne contano 1065, ma aumentano anche le percentuali di presenza alle materne e alle superiori, arrivando rispettivamente all'11,84%, mentre nel 2004/2005 erano il 9,72%, e il 6,34%, contro il 5,11. In questo settore sono diversigli interventi messi in atto dal Comune, come laboratori di facilitazione linguistica, l'utilizzo di mediatori linguistico-culturali cinesi, albanesi, arabi e urdu, corsi estivi di alfabetizzazione per ragazzi dai 7 ai 17 anni.
MENSA E TRASPORTO.- Nell'anno scolastico 2005/2006 il servizio mensa sarà erogato a 9500 iscritti delle scuole di vario ordine e grado. Nelle materne ed elementari il servizio parte il 26 settembre, nelle medie il 3 ottobre. I menù dietetici sono predisposti dall'Ufficio refezione del Comune conformemente alle linee guida della nutrizione e con piatti legati al periodo stagionale che si attraversa. Nei tre menù autunnale, invernale e primaverile sono compresi un 50% di prodotti biologici e un 105 di piatti tipici locali, come la mortadella di parto, il castagnaccio e il pane con l'olio che i bambini hanno dimostrato di apprezzare molto. Anche le famiglie vengono informate sul menù scolastico con due opuscoli predisposti dall'assessorato alla Pubblica istruzione, l'Informapappa per i nidi e l'Informamensa per le altre scuole. Sarà inoltre esteso il progetto Colazione a scuola, che prevede lo spuntino di metà mattinata con la frutta o il dessert del pranzo e che già coinvolge 2390 alunni.
Il servizio di trasporto sarà invece fruito da 420 utenti e per i ragazzi disabili partirà lunedì prossimo 12 settembre, mentre per gli altri il 26. Il servizio è stato potenziato con l'aggiunta di un mezzo in più permettendo di diminuire i tempi di percorrenza. Le domande potranno essere presentate anche durante l'anno scolastico, ma saranno accolte solo se compatibili con il percorso stabilito sulla base delle richieste presentate entro i termini previsti. Iservizi si pagano presso le agenzie Cariprato Mercato nuovo e Piave senza commissione e presso tutte le altre con il pagamento aggiuntivo della commissione, tramite il terminale pubblico Jolly in contanti e bancomat, con il T-Serve, con accredito bancario, con internet utilizzando la carta di credito Visa o Mastercard.
PROVVIDENZE PER IL DIRITTO ALLO STUDIO.- Anche per l'anno scolastico alle porte il Comune fornirà gratuitamente i libri di testo per la scuola primaria con le cedole librarie. Per tutti i tipi di contributi alle famiglie in difficoltà si dovrà presentare un'unica domanda dal 3 al 31 ottobre per mezzo della quale gli utenti riceveranno tutti i contributi che hanno diritto ad ottenere se i requisiti sono quelli richiesti. Le domande vanno presentate presso i Caaf e i Centri servizi indicati nel bando disponibile all'Urp o scaricabile dall'indirizzo internet del Comune. La cifra totale a disposizione è di 482mila euro. La tipologia delle provvidenze prevede il rimborso dei libri di testo per medie e superiori in base all'Isee, che non deve essere superiore alla soglia di 10.632 euro, le borse di studio per elementari, medie e superiori con un reddito Isee di 17.721 euro, gli assegni di studio per il biennio delle superiori e l'esonero dal pagamento dei servizi mensa o trasporto, per cui è richiesta una situazione Isee non superiore a 5460 euro per l'esonero totale e a 8190 per il parziale, pari al 50%.
EDILIZIA SCOLASTICA.- I lavori terminati quest'anno nelle scuole pratesi di ogni ordine e grado per adeguamento antincendio, ampliamenti, ristrutturazioni ammontano a 669.120 euro, di cui 258.500 nei nidi, 205.000 alle materne, 113.120 alle elementari e 12.500 alle medie Buricchi per l'adeguamento delle aule. Quelli che saranno avviati entro breve o sono in corso ammontano a 3 milioni e 640mila euro, di cui 50mila nei nidi, 1 milione e 742mila per le materne, di cui un milione e 620mila per il primo lotto della scuola di via Toti, 109.350 per la scuola media Don Bosco e il resto per le elementari. I progetti approvati corrispondono a 1 milione e 39mila e riguardano l'ampliamento della scuola di S. Giorgio e l'adeguamento antincendio delle scuole medie Buricchi e Pier Cironi. Fiore all'occhiello dell'operazione compiuta quest'anno dall'assessorato ai Lavori pubblici nelle scuole è proprio il primo lotto per le tre sezioni di materna di via Toti, realizzato a tempo di record: i lavori sono iniziati nel febbraio scorso e saranno già entro la fine dell'anno. «Sull'edilizia scolastica l'Amministrazione basa il proprio intervento muovendosi su due fronti: da una parte la messa in sicurezza delle strutture, con lavori che sono andati avanti e continueranno senza inficiare la didattica, e la costruzione di nuovi plessi e di ampliamenti. Esemolare da questo punto di vista il lavoro in via Toti, ma è già in fase di progettazione anche l'ampliamento della scuola Pizzidimonte, di cui presenteremo l'intervento a ottobre. Per la parte ad ovest della città valuteremo come intervenire per soddisfare le esigenze di Vergaio, Tobbiana e Galciana. Inoltre tra pochi giorni sarà consegnato il cantiere per la nuova scuola media di Maliseti e per l'ampliamento di S. Giorgio a Colonica. Entro il 2007 è prevista la realizzazione della nuova scuola di Paperino»."
925,http://comunicati.comune.prato.it/generali/?action=dettaglio&comunicato=14200500000925,09/09/2005,15:45,"Opere pubbliche","Tangenzial ovest, un cavalcavia per bypassare la Declassata","Firmato l'accordo fra gli Enti locali di Pistoia e Prato","Il ponte avrà un costo di circa 4 milioni di euro, su un costo globale di 32 milioni","Tutti attorno al tavolo della Sala Giunta in Palazzo comunale per sottoscrivere l'accordo di programma per la realizzazione del lotto, classificato 2 bis, della Tangenziale ovest di Prato: Mauro Mauri assessore della Provincia di Pistoia, M. Luisa Favi assessore della Provincia di Prato, Massimo Carlesi assessore del Comune di Prato (presente alla firma anche l'assessore Enrico Giardi), Ivano Menchetti sindaco di Montemurlo, Maurizio Scarola assessore del Comune di Agliana, Piero Razzoli sindaco di Montale, Sabrina Gori sindaco di Quarrata.  
Sono questi infatti gli Enti locali che stamani hanno sottoscritto l'accordo di programma per la realizzazione del cavalcavia (il lotto 2 bis appunto), che supererà la Declassata, in corrispondenza della rotatoria di innesto tra la stessa Declassata e la seconda Tangenziale, di cui si stanno costruendo i primi due tratti da Montemurlo al casello autostradale di Prato ovest. 
Il cavalcavia avrà un costo complessivo di 4 milioni di euro, finanziati dalle Province di Pistoia e Prato, col Comune di Prato che effettuerà l'appalto dei lavori.
La Tangenziale ovest, destinata ad unire le zone industriali di Montemurlo, Quarrata e Montale con l'Asse delle Industrie e la Declassata, ha un costo complessivo di 32 milioni e 700 mila euro, suddivisi fra gli enti che partecipano alla sua costruzione.
L'arteria si svilupperà per circa 10,7 km, di cui i primi 2,2, a quattro corsie, sono in fase di costruzione (i rimanenti 8,5 saranno a due corsie), con 11 ponti, che scavalcheranno anche la linea ferroviaria FI-PT e il torrente Ombrone, con un nuovo attraversamento di 88 metri a campata unica che collegherà Prato a Quarrata. La realizzazione dell'intera opera è prevista nel triennio 2006-2008.
In fase esecutiva sono i rimanenti tre lotti: il 3º che prevede il collegamento fra Montale e Agliana; il 4º con l'Asse delle industrie; il 5º che raggiungerà  Quarrata; il 6º che prevede l'innesto sulla strada provinciale Montalese.
"
926,http://comunicati.comune.prato.it/generali/?action=dettaglio&comunicato=14200500000926,09/09/2005,16:20,Cultura,"Affollata inaugurazione a Tokyo della mostra 'I Tesori di Prato'","La mostra si è aperta in data odierna in Giappone","L'esposizione si concluderà il 22 ottobre, per poi trasferirsi a Gifu e Hiroshima","«Un grande successo», così l'assessore alla Cultura Andrea Mazzoni ha commentato, direttamente dal Giappone, l'affollata inaugurazione odierna della mostra “I tesori di Prato”. L'esposizione si è aperta, alla presenza dell'ambasciatore italiano Mario Bova, al museo Seiji Togo Memorial Sompo Japan Museum of Art di Tokio, dove resterà fino al prossimo 22 ottobre, per poi spostarsi a Gifu al Museum of Fine Arts e concludersi a Hiroshima. 
La trasferta nel paese del Sol Levante di ben 60 opere d'arte, provenienti dal Museo Civico di Prato, fra cui i capolavori di Filippo Lippi e del figlio Filippino, è stata organizzata da Art planning rey inc.. 
"
927,http://comunicati.comune.prato.it/generali/?action=dettaglio&comunicato=14200500000927,09/09/2005,17:35,Agenda,"Inizio anno scolastico lunedì 12 - Elenco delle scuole",-,,"L'elenco delle scuole il cui anno scolastico inizia lunedì 12 settembre.
INFANZIA (materne): Borgospaolo, Corridoni, Figline, Fontanelle, Galciana, Galilei, Galilei/Meucci, Maliseti, Vergaio, Charitas, Dalla Chiesa (Mezzana), Ferrucci, Borgovalsugana, Gandhi (Galciana), Munari S. Giusto, Don Milani (Gescal), Collodi, Le Badie, Chiesanuova (via Po e via Taro), Il Campino
PRIMARIA (elementari): Guasti, Filzi, Dalla Chiesa (Mezzana), S.Gonda, Meucci, Puccini, Calvino (Figline), Meoni (Pacciana), Pizzidimonte (La Querce), Ponte Petrino,   Gandhi (Galciana), L. da Vinci (Vergaio), S. Ippolito, Don Milani, Tobbiana, Collodi, Le Fonti, Ciliani, De Andrè    
SECONDARIA 1° GRADO (medie): S. Lapo Mazzei, Cironi, Centro integrazione Gandhi (Galciana), Zipoli (Galciana), Sem Benelli, Malaparte, Convenevole, Iolo S. Andrea, Lippi, Mazzoni, Fermi. "
928,http://comunicati.comune.prato.it/generali/?action=dettaglio&comunicato=14200500000928,12/09/2005,13:34,Cultura,"L'opera di Tosco Andreini alle Antiche Stanze","Dal 17 settembre anche al Cassero e in Palazzo Buonamici","La personale avrà una propaggine fiorentina, a Palazzo Panciatichi","Per festeggiare i 50 anni dell’attività artistica di Tosco Andreini, il Comune e la Provincia di Prato (assessorati alla Cultura), col patrocinio e il contributo della Regione Toscana, presentano a settembre una grande mostra delle sue opere. Sarà un’ occasione per rileggere, con l’opera dell’artista, anche un intero periodo della vita sociale, culturale e politica della città, in considerazione della forte, radicata presenza di Andreini nel vissuto quotidiano come artista, organizzatore culturale, cittadino impegnato su tanti versanti della comunità pratese.
L’inaugurazione della personale di Andreini avverrà sabato 17 settembre (ore 17,30) nello spazio delle Antiche Stanze di S. Caterina (esposte opere di pittura e scultura eseguite dal 1956 al 2005), ma la mostra, aperta fino all'8 ottobre, comprende anche altre sedi quali il Palazzo Banci Buonamici (le opere del periodo 2001-2005) e il Cassero medioevale (tutta la grafica). Orario: 10,00/13,00 e 15,00/18,00, martedì chiuso). 
L''antologia' di Andreini avrà anche una propaggine fiorentina, dal 27 settembre al 5 ottobre, in Palazzo Panciatichi (sede del Consiglio Regionale), nell'Anticamera della sala Affreschi, con inaugurazione martedì 27 settembre alle ore 14,30 (orario: feriali 15,00-18,30, sabato 9,00-12,00, domenica chiuso).    
La mostra presenta opere di pittura, scultura e grafica, realizzate dall’artista nell’arco di mezzo secolo di attività.
Tosco Andreini è una figura di grande rilievo nell’arte e nella società pratese. «Consapevole fino nel midollo di essere artista in quanto componente di una comunità (e viceversa), Tosco Andreini (…) - ha scritto l'assessore Andrea Mazzoni nel catalogo di presentazione della mostra - ha segnato questo trascorso mezzo secolo con la sua presenza esuberante, ricca di fermenti vitali, di generoso ed effervescente impegno per la città attorno ai temi della cultura, del lavoro, della pace e della solidarietà, vivendo l’arte come strumento non solo di espressione, ma anche di emancipazione. Una presenza costante, fervida e operosa, caratterizzata dall’apertura al nuovo, dalla voglia di sperimentare, di sprovincializzare». 
Si deve a lui la nascita della Federazione nazionale degli artisti a Prato ed insieme ad Armando Meoni, Emanuele Bettini, Giovacchino Del Rigo e Silvio Gori ha fondato il Circolo di pittura Arrigo del Rigo, dedicandosi contemporaneamente a molte altre iniziative artistiche che sono rimaste legate al suo nome. Il suo intrecciarsi fra la vita e il lavoro ha fatto sì che le sue opere non siano patrimonio di pochi, ma facciano mostra di sé in spazi pubblici e privati della città, del territorio, in musei italiani ed esteri. 
Il suo nome figura in pubblicazioni d’arte, enciclopedie, libri specializzati e di lui hanno scritto tra i più importanti critici d’arte, da Carlo Giulio Argan a Piero Bargellini, da Francesco Gurrieri a Lara Vinca Masini.
La mostra è accompagnata da un catalogo con un testo critico di Francesco Gurrieri e foto di opere fino sua produzione più recente. Il catalogo è stato realizzato anche grazie al sostegno di enti pubblici e soggetti privati, che hanno aderito al progetto con grande disponibilità.   
Sabato 1 ottobre alle ore 16,00, nelle Antiche Stanze di S. Caterina si svolgerà una tavola rotonda dal titolo “La città si racconta” per riflettere, a partire dall’opera di Andreini, sui processi e le dinamiche sociali, culturali, politiche che hanno interessato Prato negli ultimi 50 anni. Interverranno Francesco Guerrieri, Giampiero Nigro, Franco Riccomini, Dino Carlesi, Umberto Cecchi e Bruno Niccoli. 
 
 
 
 


"
929,http://comunicati.comune.prato.it/generali/?action=dettaglio&comunicato=14200500000929,12/09/2005,14:14,Economia,"«Prato pone una questione di regole del mercato»","Alla lezione inaugurale della settimana di Artimino","Le parole del primo cittadino nel breve saluto nel Salone consiliare","«La questione che continuiamo a porre, anche dopo i recenti sviluppi nel rapporto fra Unione Europea e Cina, è di regole del mercato, di rispetto delle intese, stabilite nel giugno scorso. Non c'è nessun intento protezionista. In Europa c'è il Welfare, si sono affermti diritti sul lavoro, giustamente sostenuti e difesi dai sindacati. Tutto ciò non può rappresentare un handicap».
E' quanto dichiarato stamani, dal sindaco Marco Romagnoli, nel suo intervento di saluto, nella Sala consiliare del Palazzo comunale, alla lezione inaugurale della XV edizione degli «Incontri pratesi su lo sviluppo locale», in programma ad Artimino dal 12 al 16 settembre, introdotta dal professor Giacomo Becattini.  
«Dal distretto industriale allo sviluppo locale» è il tema di quest'anno della settimana di Artimino, e il sindaco Marco Romagnoli, che è stato fra gli animatori di questi incontri e che figura anche fra i relatori della lezione pomeridiana di domani (martedì 13 settembre), ha colto l'occasione per spiegare i motivi che spingono Prato, e l'insieme delle categorie economiche e sociali, a chiedere il rispetto degli accordi sull'import dei prodotti tessili cinesi.
   "
930,http://comunicati.comune.prato.it/generali/?action=dettaglio&comunicato=14200500000930,12/09/2005,16:08,Scuola,"Il 15 settembre si completa l'apertura","L'assessore Nieri: «Non ci sono stati particolari problemi»",,"«Un'apertura di anno scolastico senza particolari difficoltà». Più o meno questo la sensazione che si è respirata negli uffici comunali della Pubblica istruzione, a fine mattinata, dopo che l'assessore Sabrina Nieri e il suo collega alle opere pubbliche Enrico Giardi, insieme ad un dirigente del Centro servizi amministrativi.  
Apertura d'anno che sarà completata giovedì 15 settembre, con la campanella del primo giorno per le seguenti scuole: 
INFANZIA (materne): Mascagni, Il Pino, Abatoni, Cilianuzzo, Meucci, Meoni (Pacciana), Puddu, Rodari, Cafaggio, Castelnuovo, Paperino (via dell'Alloro e via Pastore), S. Giorgio, Papa Giovanni XXIII, Iolo via da Quarata; 
PRIMARIA (elementari): Borgonuovo, Mascagni, Puddu, Rodari, Cafaggio, Fontanelle, Cecchi (Paperino), S. Giorgio, Bruni (Casale), Iolo S. Pietro, S. D'Acquisto (Tavola);
SECONDARIA 1° GRADO (medie): Buricchi, Don Bosco.  "
931,http://comunicati.comune.prato.it/generali/?action=dettaglio&comunicato=14200500000931,12/09/2005,17:59,"Consiglio Comunale","«L'Europa deve sostenere i territori in crisi»","Seduta straordinaria dedicata ai problemi del distretto","Il dibattito aperto dal presidente Daniele Mannocci e dall'assessore Fabio Giovagnoli","«Si tratta di riaffermare il valore della produzione manufatturiera, come valore dell'Europa». Ed è soprattutto all'Europa che guardano le istituzioni pratesi e il Consiglio comunale della città tessile che, raccogliendo l'invito delle forze economiche e produttive, si è riunito nel pomeriggio odierno in seduta straordinaria per esaminare la situazione del distretto locale.
E' stato il presidente del Consiglio comunale Daniele Mannocci a spiegare il senso dell'incontro che si è svolto nell'aula consiliare, in contemporanea al Consiglio provinciale: «Lo spirito con cui si riuniscono i Consigli non è quello di ricercare un colpevole, ma di individuare i percorsi e le soluzioni alla crisi della realtà locale. Per questo i Consigli hanno aderito all'appello delle forze economiche e sociali, che pur nelle difficoltà, hanno presentato un documento in cui si manifesta chiaramente la volontà della nostra realtà sociale di non abdicare alla propria funzione e al proprio ruolo, e alla tradizione e cultura industriale che la rappresenta».
La piattaforma delle forze produttive e sindacali pratesi è stata fatta propria dall'escutivo comunale  per voce dell'assessore allo Sviluppo economico Fabio Giovagnoli, che nell'introdurre la discussione ne ha ripercorso i principali aspetti. Giovagnoli è tornato a chiedere armottizatori sociali «perchè la crisi colpisce fasce operaie e artigiane, che non possono essere lasciate alla deriva». E in sintonia con le richieste, presentate in tutte le sedi da Prato, ha chiesto alla Commissione europea «una nuova regolamentazione dei mercati» e iniziative fra cui il marchio 'made in', la tracciabilità dei prodotti e misure di tutela previste in campo internazionale, nonchè «politiche di sostegno, nell'ambito dei fondi strutturali, ai territori in crisi».
Al governo nazionale Giovagnoli ha chiesto «che si adoperi ad appoggiare le richieste nei confronti della Commissione» e azioni volte a favorire la modernizzazione e riorganizzazione della filiera produttiva, con «politiche industriali e misure fiscali a vantaggio dei sistemi di piccola e media impresa».
Per l'assessore allo Sviluppo economico del Comune di Prato occorre un aggiornamento del Piano moda della Regione Toscana e azioni che risolvano «le esigenze infastrutturali dell'area metroplitana, per collegarla con le reti nazionali». 
Su tutto però l'amministratore pratese ha posto «l'esigenza, che in sede europea, si riaffermi il valore della produzione e del manufatturiero».  "
932,http://comunicati.comune.prato.it/generali/?action=dettaglio&comunicato=14200500000932,13/09/2005,11:42,Agenda,"Dal 19 al 23 settembre chiuso l'archivio generale del Comune",-,"I locali saranno adeguati alla normativa  antincendio","Dal 19 al 23 settembre la sede dell'archivio generale del Comune, in via Pomeria 26, rimarrà chiusa al pubblico per consentire l'esecuzione dei lavori di adeguamento dei locali alla normativa antincendio. 
L'archivio sarà riaperto al pubblico, solo su appuntamento,  a partire dal 26 settembre con il consueto orario: lunedì e giovedì dalle 9 alle 13 e dalle 15 alle 17;  mercoledì dalle 9 alle 13. "
933,http://comunicati.comune.prato.it/generali/?action=dettaglio&comunicato=14200500000933,13/09/2005,14:29,"Consiglio Comunale","Cassa integrazione per gestire l'emergenza","Conclusa con un voto unanime la seduta sul tessile","Il documento finale avanza richiesto verso l'Europa, il Governo nazionale e la Regione","La maggiore richiesta è rivolta all'Europa e al commissario Peter Mandelson, con la rivendicazione di «un quadro di regole nel commercio internazionale», privo di «artificiose barriere tariffarie» e con l'adozione «in tutti i paesi dei principali standard di tutela del lavoro e dei lavoratori». Ma il documento conclusivo del Consiglio comunale straordinario, dedicato per l'intero pomeriggio di lunedì ai problemi dell'industria tessile, sottoscritto da tutti i capigruppo e votato all'unanimità, non si limita solo agli orizzonti europei. E contiene altre proposte destinate al Governo e alla Regione. 
Al primo si chiede di varare per un altro biennio la cassa integrazione «per gestire l'emergenza e mantenere la coesione sociale», oltre a misure che insieme «favorire la modernizzazione», finanzino «i sistemi infrastrutturali e logistici dei territori» e riducano la pressione fiscale sulle aziende, il cosiddetto «cuneo fiscale sul lavoro» e l'Irap.
Alla seconda invece si chiede il «rilancio e aggiornamento, in base ai nuovi scenari internazionali, del Piano moda», il potenziamento della rete di collegamenti nell'area metropolitana con la terza corsia sulla A11, la metrotranvia fra Firenze e Pistoia, la Prato-Signa, un efficiente sistema ferroviario, lo sviluppo di una strategia energetica che abbassi i costi per il sistema produttivo.
Il Consiglio comunale ha poi individuato nel Piano strategico della città, quale strumento di «programmazione concertata», l'occasione per ribadire obiettivi altre volte espressi: il rafforzamento dello Stato sociale locale, la realizzazione del polo espositivo all'ex Banci, una politica energetica in funzione di una maggiore autonomia del distretto, la riattivazione degli investimenti produttivi, lo snellimento delle procedure amministrative per gli insediamenti industriali, l'incentivazione degli investimenti in infrastrutture, politiche di marketing territoriale e di promozione turistica, il monitoraggio delle importazioni nel distretto pratese dai paesi extracomunitari.  "
934,http://comunicati.comune.prato.it/generali/?action=dettaglio&comunicato=14200500000934,13/09/2005,17:21,"Consiglio Comunale","Sostegno e non assistenza per una ricetta anti-crisi","Il dibattito della seduta dedicata al tessile","La coesione tra categorie produttive ed istituzioni il comune denominatore per i capigruppo che hanno stilato il documento unico","La situazione del distretto tessile è stata ieri sotto i riflettori della prima seduta del Consiglio comunale dopo la pausa agostana. Tanti gli interventi che si sono susseguiti a margine del documento unico approvato all'unanimità per chiedere aiuto e sostegno per la filiera pratese, da anni attanagliata da uan crisi con radici profonde. Il comune denominatore e l'obiettivo è trovare la soluzione per uscire dall'impasse attuale e salvaguardare un serbatoio produttivo e occupazionale importante. Dopo gli interventi dei due parlamentari Andrea Lulli dei Ds e Roberta Angelilli di An, le dichiarazioni dei rappresentanti delle associazioni di categoria e la relazione dell'assessore al Sistema produttivo e alla Piccola e media impresa Ambrogio Brenna e è stato aperto il dibattito consiliare.
«Un Consiglio comunale dedicato al tessile - ha detto il capogruppo di Fi Goffredo Borchi - con l'approvazione di un documento unico redatto da tutte le forze rappresentate in quest'Assemblea è un segnale positivo per chi guarda alle istituzioni locali per cercare una soluzione e per chi vede nel tessile il futuro di Prato. Agire uniti è sicuramente il modo più intelligente per raccogliere una sfida che sarà portata ad ogni livello istituzionale, fino all'Unione europea e che ci vedrà protagonisti nel chiedere l'attenzione che ci è necessaria: un intervento da parte del Governo in questa direzione è stata l'estensione della Cassa integrazione straordinaria alle imprese più piccole. Adesso dobbiamo trovare un sistema che faccia da paracadute ai problemi degli imprenditori e al dramma di tante famiglie che sono rimaste senza lavoro». «Le azioni per proteggere e promuovere i nostri prodotti e il nostro mercato andrebbero concordate con le altre zone che hanno a che fare con gli stessi problemi con le importazioni dai paesi esteri - ha afferemato Aurelio Donzella dell'Italia dei Valori - Per noi è di massima importanza il problema della legalità: oltre infatti alla certificazione e alla tracciabilità dei nostri prodotti una delle richieste da avanzare all'Unione europea sarebbe quella di impedire l'ingresso di beni prodotti senza rispettare le norme igienico-sanitarie, di sicurezza dei lavoratori e contro lo sfruttamento di manodopera anche minorile».
Leonardo Becheri di Rifondazione comunista ha proposto di creare a Prato un centro di alta specializzazione universitaria, non solo tessile: «L'Università potrebbe avere un ruolo centrale per la città e dato che Firenze è carente sulle specializzazioni, Prato potrebbe diventare la sede ideale. Il ruolo fondamentale delle istituzioni locali in questo momento è non far implodere la città in attesa delle decisioni europee sul sostegno. La seduta di oggi serve appunto per affrontare il problema senza nascondere la testa sotto la sabbia, ma credo che in questa città ci sia un difetto di politica per cui la copesione stenta a rimanere il punto centrale, mentre bisognerebbe evitare con ogni mezzo la logica del 'si salvi chi può'».
«Secondo studi fatti dall'Ateneo fiorentino - ha aggiunto il capogruppo dei Comunisti italiani Moreno Zazzeri - il distretto tessile pratese, con 8000 imprese perv 42.000 addetti, dovrebbe subire una contrazione del 25%: le principali categorie a rischio sono gli artigiani, gli operai e gli impiegati. E' quindi necessaria una ristrutturazione del sistema delle imprese che modifichi il profilo dimensionale attraverso forme di aggregazione e concentrazione, come anche un processo di graduale diversificazione, vista la diminuzione delle quote dell'Ue sul mercato del tessile mondiale. La questione sociale e gli elementi di disgregazione sociale che uesto processo comporta sono quelli che maggiormente preoccupano noi comunisti». Tommaso Rindi dei  Verdi ha sottolineato la necessità di non porsi falsi obiettivi nella ricerca di una soluzione, 'perchè i dazi anti-importazione possono essere solo una misura provvisoria e bisogna ricordarsi che Prato è un distretto prevalentemente di esportazione', mentre Massimo Taiti del Nuovo Psi-Taiti per Prato ha ribadito l'importanza di un documento unico prodotto dall'intero Consiglio comunale e condiviso da tutti i partiti. Per Mauro Vannoni di Sinistra per Prato viva i punti di contatto espressi sono stati diversi e positivi, soprattutto per l'appello alla Regione, al Governo e all'Ue, ma occorre fare un passo ulteriore: «Fare una sintesi delle nostre posizioni è un dato positivo, ma c'è ancora nonostante questo una distanza tra la realtà difficile e drammatica che la città sta vivendo e il nostro sforzo. In molte zone le famiglie non ce la fanno più e questo rischia di sfociare in altri pericoli, minandoa nche la coesione sociale che è stata la forza di questa città. Bisogna allora superrare gli egoismi e le contraddizioni, come quella di una città che è in crisi e continua ad investire, ma sul settore immobiliare e della rendita finanziaria. E' una contraddizione che va messa a nudo se veramente si crede di poter salvare il distretto e si chiede aiuto alle istituzioni». «La città è di fronte ad una sfida alla crisi da cui uscirà cambiata - ha detto Luca Roti della Margherita - solo lavorando insieme potremo ricostruire il sistema: si tratta di una crisi diversa da quelle precedenti, con segni sempre più gravi e profondi di disagio e tensione. Non ci sono soluzioni facili, ma facciamo richiamo all'Ue affinchè espleti delle azioni di legalità contro la contraffazione. L'Amministrazione comunale dovrà fare la sua parte per far rinascere quella vivace volntà imprenditoriale che ha sempre contraddistinto Prato confermando la vocazione industriale della città».
Secondo la capogruppo dei Ds Gerardina Cardillo l'unione delle forze politiche, economiche e sociali sarà il primo ingrediente della ricetta anti-crisi: «Le relazioni tra le imprese, i lavoratori e le istituzioni saranno il fondamento della soluzione per uscire da questa situazione. Continueremo ad investire sulla coesione perchè deve essere la base dello sviluppo e perchè Prato ha grandi capacità di proposta e di reazione e al Governo e all'Ue non chiediamo assistenza, ma sostegno non solo economico e condivisione dei nostri progetti».
Da Maurizio Bettazzi, capogruppo di An, è stata avanazata la proposta che il Piano strategico del Comune comprenda e dia attuazione ad alcune misure di sostegno in termini di abbattimento dei tributi per le imprese manifatturiere, di smaltimento dei rifiuti e produzione d'energie e di politiche urbanistiche: «Finora l'Ue si è distinta per aver messo sotto tutela il salmone scozzese, solo per fare un esempio, e sarebbe l'ora che dirigesse la sua attenzione verso settori davvero strategici ed importanti come il nostro, sia sotto il profilo occupazionale che produttivo. Ma dato che si chiede aiuto all'Europa e al Governo, credo che anche l'Amministrazione comunale debba fare la sua parte a sostegno della propria città: il modo è ampliare il riferimento che si fa nel testo del documento al Piano strategico includendo le misure che possono essere adottate per rendere più appetibile investire a Prato, le politiche urbanistiche finalizzatre a questo scopo, l'abbattimento di Tia e dei costi di depurazione e la liberalizzazione dei servizi».
 

"
935,http://comunicati.comune.prato.it/generali/?action=dettaglio&comunicato=14200500000935,13/09/2005,17:45,"Consiglio Comunale","«Il pericolo maggiore è perdere la capacità di unirsi»","Romagnoli ha chiuso il dibattito sul tessile","Per il primo cittadino «la ricerca del salvataggio per proprio conto non ci fa uscire dalla crisi»","«Il pericolo maggiore in situazioni di crisi è la perdita della capacità di unirsi, la ricerca del salvataggio per proprio conto. A Prato questo non avviene, nei momenti di acuta difficoltà si va oltre le differenze per concentrare le energie sul problema che rischia di mettere in discussione tutto il sistema».
Ha sottolineato molto il sindaco Marco Romagnoli, nell'intervento conclusivo del Consiglio comunale straordinario sulla crisi del distretto, la volontà delle forze sociali e delle categorie economiche, nonchè delle istituzioni, di «muoversi insieme come un sol corpo sociale».
Il sindaco ha poi parlato dell'oppurtunità offerta dal Piano strategico «che guiderà gli elementi, in base al quadro economico, sociale e culturale che da esso emergerà, sui cui definire la variante al Piano regolatore».
Per Romagnoli «è importante, in questo momento di crisi, inquadrare bene la situazione in cui siamo e vincere una certa tendenza alla rassegnazione. In economia le aspettative contano, e se quelle positive talvolta non si avverano, quelle negative al contrario si verificano quasi sempre. Prato dopotutto resta una realtà dove ancora c'è una grande ricchezza, sia in termini finanziari che di capacità. Non possiamo dare l'impressione di essere già nel baratro. Se questo fosse vero per noi, per molta parte d'Italia lo sarebbe da tempo». "
936,http://comunicati.comune.prato.it/generali/?action=dettaglio&comunicato=14200500000936,13/09/2005,18:26,Appuntamenti,"Luna park, domani gratis per i disabili","Dalle 9.00 alle 12.00","All'inaugurazione della Giornata sarà presente l'assessore Stancari","Come ogni anno il Luna park di viale Marconi dedica una giornata ai portatori di handicap: domani 14 settembre dalle 9,00 alle ore 12,00 gli operatoti della fiera metteranno gratuitamente a disposizione dei disabili e dei ragazzi con disagi le attrazioni e alla fine sarà offerto un piccolo buffet dagli ambulanti presenti. All'inaugurazione della Giornata sarà presente l'assessore ai Servizi sociali Maria Luisa Stancari."
937,http://comunicati.comune.prato.it/generali/?action=dettaglio&comunicato=14200500000937,14/09/2005,14:43,"Conferenza stampa","Urp, presentazione della guida pratica per i migranti","Venerdì 16 settembre ore 11 in Prefettura","Sia per  la versione cartacea che on line traduzione in cinque lingue","Una guida ai diritti e alle opportunità delle cittadine e dei cittadini migranti è stata realizzata dall'Urp multiente di cui fanno parte Comune, Provincia e Prefettura di Prato. Al suo interno le risposte alle domande più frequenti in tema di ingresso, soggiorno, lavoro, salute, con un linguaggio che per la prima volta tiene conto delle differenze di genere e, quindi, declinato al maschile e al femminile.  
La guida, tradotta in cinque lingue, sarà presentata con tutti i dettagli in una CONFERENZA STAMPA convocata per VENERDI' 16 SETTEMBRE alle ORE 11 IN  PREFETTURA (sala riunioni), via dell'Accademia 26.
All'incontro con i giornalisti interverranno il prefetto, dott.ssa Eleonora Maffei, l'assessore provinciale alle Politiche sociali, Irene Gorelli, gli assessori comunali all'Organizzazione, Loredana Ferrara, e alla Multiculturalità, Andrea Frattani.

"
938,http://comunicati.comune.prato.it/generali/?action=dettaglio&comunicato=14200500000938,14/09/2005,16:21,Economia,"Acte, in  un documento le richieste delle città tessili","A seguito dello sblocco delle quote import dalle Cina","Sarà presentato a Bruxelles lunedì 19 settembre","La crisi del tessile-abbigliamento causata dalla concorrenza cinese, anche a seguito dello sblocco delle quote di import dalla Cina, sarà in primo piano a Bruxelles. L'ultima iniziativa di Acte Italia, l'associazione delle città tessili europee, è costituita da un documento sottoscritto dai comuni di Prato, Biella, Carpi, Schio, Montemurlo, Empoli, Montevarchi, Castefuorentino, Agliana, Montale, dalle province di Macerata, Milano, Novara, Pistoia, Prato, e dall'area di Barletta, nel quale sono raccolte tutte le specifiche richieste  in materia di politica commerciale e industriale per far fronte alle attuali difficoltà.
Il documento, presentato oggi in una conferenza stampa, sarà consegnato dall'assessore allo Sviluppo economico e presidente di Acte Italia, Fabio Giovagnoli, nelle mani del commissario europeo per il commercio, Peter Mandelson, lunedì prossimo, 19 settembre, in occasione del simposio di Bruxelles 'To Lisbon and Beyond. Market access and external aspect of competitiveness'. Due le principali richieste condivise anche dalle organizzazioni di categoria e dai sindacati dei lavoratori: l'introduzione di un'etichetta di origine obbligatoria su tutte le merci che circolano in Europa per indicare il paese dove è realmente avvenuta la fabbricazione e la creazione, nella programmazione dei fondi strutturali, di un programma comunitario per l'adozione di misure settoriali a favore delle regioni interessate dal declino del tessile.
Giovagnoli ha ricordato come l'introduzione dell'etichetta/marchio di origine «sia di estrema importanza ai fini della qualità, trasparenza, diritto dei consumatori europei a essere informati».
Nel documento si chiede anche l'intensificazione della lotta contro la falsificazione, il dumping economico, sociale ed ecologico, nonchè una  più fluida circolazione delle merci fra i paesi della zona paneuro-mediterranea. «La rapida realizzazione della zona paneuro-mediterranea - si legge nel documento -   è decisiva per il settore poichè gli consentirà di mantenere l'insieme della catena di produzione in prossimità del mercato europeo e integrare così vantaggi in termini di costi, qualità e vicinanza». 
Sottolineata anche l'esigenze di armonizzare le barriere tariffarie. «Il nostro scopo - ha osservato Giovagnoli - non è di proteggere il settore del tessile-abbigliamento europeo, che deve essere un comparto dinamico, ma di ottenere parità di condizioni: si combatte ad armi pari e le regole del gioco devono essere rispettate da tutte le parti».  
Alla conferenza stampa sono intervenuti anche il presidente della Camera di commercio di Prato nella veste di vice-presidente delle Camere di commercio della moda, Luca Rinfreschi e i rappresentanti delle Province di Prato, Pistoia, e di molti dei Comuni sottoscrittori del documento, fra cui il vice-sindaco di Carpi, Alberto Allegretti, che riveste la carica di coordinatore di Acte Italia.
Il documento ha ottenuto il consenso dellinsieme delle categorie economiche e sociali e dell'Unione industriale pratese, soddisfatte per lo sforzo che va in direzione della massima coesione di tutte le rappresentanze istituzionali ed economiche per favorire il rilancio del settore.   
 "
939,http://comunicati.comune.prato.it/generali/?action=dettaglio&comunicato=14200500000939,14/09/2005,16:02,Mobilità,"Mobilità sostenibile, una settimana di inaugurazioni e convegni","Dal 16 al 22 la Settimana europea dedicata al tema","Il 22 per la Giornata senz'auto blocco della circolazione in Ztl, via Pomeria e viale Piave. Due le passerelle ciclopedonali da aprire","Una settimana all'insegna della mobilità alternativa in cui i protagonisti saranno i piccoli utenti della strada e come evento nell'evento saranno inaugurate due nuove passerelle ciclopedonali: si terrà dal 16 al 22 settembre la Settimana europea della mobilità sostenibile, a cui Prato aderisce con un ricco calendario di iniziative organizzato dagli assessorati alla Mobilità, all'Ambiente e alla società sostenibile e alle Politiche temporali.
Il programma si aprirà venerdì 16 settembre alle 19.00 in piazza del Comune con l'esposizione dei veicoli elettrici, gpl e metano e la mostra del progetto Bici in città all'interno dell'Ecocorriera di Asm. Durante la manifestazione sarà sostenuta e diffusa dal Comune la petizione 'Cambia aria', a cui la giunta ha deciso ieri di aderire su proposta dell'assessore all'Ambiente Camilla Curcio: l'iniziativa è della rivista specializzata Ecomobile e chiede al Governo il rifinanziamento degli incentivi per l'acquisto di veicoli a metano, gpl o energia elettrica e per la trasformazione di quelli a benzina. Alle 20.30 davanti alla scuola di via Taro ci sarà la mostra dei lavori della scuola elementare 'Batti le mani c'è festa ai Ciliani' in collaborazione con la Circoscrizione nord e con l'istituto comprensivo Lippi, oltre alla festa con i commercianti della zona per la presentazione del percorso Amico realizzato all'interno del progetto 'Scolari a piede libero'.
Il 19 settembre alle 9 nel piazzale antistante la Scuola elementare delle Badie saranno inaugurati gli interventi per garantire un'uscita sicura in collaborazione con l'istituto comprensivo 'Convenevole da Prato'. Alle 10 in via Ofelia Giugni l'inaugurazione della passerella ciclopedonale di Galcetello.
Il 20 settembre invece poker di inaugurazioni con la seconda passerella e il nuovo capolinea della Lam blu al Polo scolastico e la pista ciclabile che da via Reggiana attraverserà l'abitato di S.Giusto. Alle 15.30 nel Salone consiliare del Comune si aprirà invece la giornata di studio dedicata al progetto regionale Marco Polo sulla mobilità sostenibile nell'area vasta, organizzata in collaborazione con la Asl 4, l'Arpat e il Centro servizi amministrativi, che presenteranno il laboratorio di progettazione rivolto alle scuole del territorio che fanno parte della rete provinciale di Agenda 21.
Il 21 settembre alle 9.00 sarà dato il via agli interventi con i bambini per caratterizzare un possibile percorso di collegamento ciclopedonale sicuro tra le scuole Lippi e Ciliani individuato dal laboratorio 'Scolari a piede libero'.
Il 22 in occasione della Giornata europea senza auto il Comune in collaborazione con Arpat e il sito regionale Tempi e spazi (www.tempiespazi.toscana.it/) organizza 'Riflessioni, esperienze e buone pratiche per sviluppare cultura su tempi, spazi e mobilità sostenibili' presso il Laboratorio del tempo di via Filicaia 34/7. Dalle 8.30 alle 12.30 si terranno i laboratori 'Dalla scuola alla città' sugli spazi come percorsi di cittadinanza tra formazione e partecipazione creativa. Alle 8.30 bambini e bambine tutti insieme per strada e sulla lam, che raccoglie i piccoli che hanno partecipato all'esperienza dei laboratori di mobilità scolastica agli Istituti comprensivi Lippi e Convenevole utilizzando la Lam o andando a piedi per raggiungere il Laboratorio del tempo. Alle 9.00 i lavori saranno aperti dall'assessore alla Mobilità Massimo Carlesi. Interverranno anche l'assessore alle Politiche dei tempi e alla partecipazione Andrea Frattani e studenti ed insegnanti degli istituti Gramsci-Keynes e Dagomari che presenteranno i risultati dei loro laboratori sulla Mobilità. Dalle 15.00 alle 18.00 si svolgerà l'incontro Mobilità, tempi e spazi sostenibili con l'introduzione dell'assessore all'Ambiente Camilla Curcio e le conclusioni dell'assessore Carlesi. 
Inoltre su invito di Anci, che aderisce alla manifestazione europea, il Comune istituirà il blocco della circolazione dalle 9 alle 12 nell'area della Ztl allargata a via Pomeria e viale Piave, con le eccezioni che saranno a breve specificate con un'ordinanza, ma che ricalcano fondamentalmente quelle delle targhe alterne. 
Il 25 settembre un appuntamento voluto dalla Circoscrizione sud presso la propria sede prolungherà il programma della Settimana della mobilità: 'Le strade della memoria: riscoperta delle vecchie strade di collegamento - oggi possibili percorsi pedonali - fra le frazioni della Circoscrizione sud'."
940,http://comunicati.comune.prato.it/generali/?action=dettaglio&comunicato=14200500000940,14/09/2005,15:44,Sindaco,"«Siamo disponibili a fare la Consulta»","La risposta al Comitato centro storico","Aggiunge però Romagnoli: «Le associazioni di categoria sono un'altra cosa»","Il Comune conferma «la volontà di promuovere la costituzione della Consulta, nel cui ambito «potranno trovare attenzione e accoglimento» le proposte che il Comitato centro storico intenderà formulare o avanzare. E' questo il senso del messaggio che il sindaco ha indirizzato a Maurizio Guidotti,  presidente del Comitato centro storico, in risposta ad una lettera di quest'ultimo, protocollata lunedì scorso 12 settembre. 
Nella missiva a Guidotti il sindaco scrive che «l’Amministrazione comunale conferma la volontà di promuovere la costituzione della Consulta per il centro storico, in base a quanto previsto dallo Statuto comunale». E prosegue: «In quella sede, come già affermato in una lettera inviata al vostro Comitato agli inizi di agosto, potranno trovare attenzione e accoglimento critiche e proposte che vorrete avanzare per la valorizzazione della parte antica della città, sulla base delle procedure fissate dal Regolamento sulla partecipazione del Consiglio comunale».
Sulla richiesta, contenuta nella lettera di Guidotti, di accreditamento comme associazione di categoria ai tavoli di concertazione, da parte del sindaco si rileva che «occorre prendere atto che non spettano all’Amministrazione comunale tali riconoscimenti, poiché le associazioni di categoria sono costituite sulla base di precisi parametri normativi, che definiscono anche le loro caratteristiche di rappresentatività sociale».
Il sindaco ribadisce, a conclusione, «la propria disponibilità, tramite gli assessori competenti, a intrattenere rapporti» col Comitato, in relazione «ai passaggi per la costituzione della prospettata Consulta». 

"
941,http://comunicati.comune.prato.it/generali/?action=dettaglio&comunicato=14200500000941,14/09/2005,16:57,Scuola,"Diritto alllo studio, tutte le provvidenze del Comune","Le domande dal 3 al 31 ottobre presso i Caaf convenzionati","Con un'unica domanda si possono ottenere tutti i contributi di cui si possiedono i requisiti","Si apriranno il 3 ottobre i termini per la presentazione della domanda unica con la quale si possono chiedere i benefici per il diritto allo studio. Le provvidenze vengono concesse in base alla condizione ecomomica della famiglia definita attraverso l'Indicatore della situazione economica equivalente, l'Isee. La scadenza è per il 31 ottobre e basterà compilare un'unica richiesta presso i Centri servizi e Caaf convenzionati per ottenere tutti i benefici a cui si ha diritto se i requisiti richiesti sono validi. Ecco tutte i tipi di sostegno previsti nel bando dell'assessorato alla Pubblica istruzione, di prossima uscita: 
RIMBORSO DEI LIBRI DI TESTO.- Anche per l'anno scolastico 2005/2006 il Comune fornirà gratuitamente i libri di testo per la scuola primaria con le cedole librarie. Per la scuola secondaria e secondo ciclo di istruzione, medie e superiori, il requisito richiesto è una situazione economica Isee non superiore a 10.633 euro. L'importo sarà stabilito in base al numero degli aventi diritto e alla classe frequentata. Sarà assegnato con un assegno a tutti coloro che presenteranno la domanda in possesso del requisito necessario.
BORSE DI STUDIO.- Sono rivolte a tutti gli studenti, delle scuole dalla primaria alla superiore. Sono richieste una situazione economica familiare non superiore a 17.722 euro, una spesa sostenuta per frequenza, trasporto, mensa e acquisto di materiale didattico di almeno 51,65 euro e la documentazione delle spese effettuate. L'importo massimo è di 500 euro per elementari e medie e 750 per il secondo ciclo, ma se le risorse non saranno sufficienti a soddisfare le regolari istanze pervenute l'importo sarà diminuito. Sarà stilata una graduatoria ordinata secondo i valori crescenti di Isee.
ASSEGNI DI STUDIO.- La provvidenza è solo per gli alunni del primo biennio del secondo ciclo d'istruzione, le superiori. La soglia Isee è di 17.722 euro ed è richiesta la promozione nell'anno scolastico precedente. L'importo è di 250 euro, elevabile fino ad un importo che comporti l'esaurimento delle risorse disponibili. Anche in questo caso sarà disposta uan graduatoria.
ESONERO DAL PAGAMENTO DEI SERVIZI SCOLASTICI.- Riguarda tutti gli alunni dalle scuole dell'infanzia fino alle medie. Per l'esonero totale il limite Isee da non superare è 5460 euro e di 8190 per l'esonero parziale del 50%. Occorre inoltre dichiarare di non possedere un autoveicolo con 14 o più cavalli fiscali immatricolato dopo il 30 settembre 2003, due o più autoveicoli, uno o più motoveivoli di cilindrata pari o superiore ai 500 cavalli immatricolati dopo la stessa data, camper roulotte e natanti e assicurazioni volontarie. Gli esoneri verranno concessi fino all'esaurimento delle risorse e sarà preparata una graduatoria.
La cifra totale a disposizione è di 482mila euro. 
I centri servizi a cui rivolgersi sono Acli service di via del Romito 47, Astra services di piazza Mercatale 89 e via Braga 140, Caaf 50& più di via Santa Trinità 28, Caaf Confartigianato di via Saccenti 19 e viale Montegrappa 138, , Caaf Acai di piazza Pier Fiorelli 6, Caf Cia Prato di viale Vittorio Veneto 68, Caf Mcl di via Roma 127/A, Caf Sicurezza fiscale di via S.Antonio 30, Centro servizi Srl di via Pallacorda 5, Centro servizi Uil di via Santa Trinità 30 e via Donizetti 137, Copras di via Zarini 350/C, via Mazzoni 13 e via Rimini 27, e Impresa Verde Firenze Prato di via Ferraris 67.
Per ulteriori informazioni ci si potrà rivolgere all'Urp-Sportello Amico di Corso Mazzoni, numero verde 800/058850."
942,http://comunicati.comune.prato.it/generali/?action=dettaglio&comunicato=14200500000942,14/09/2005,18:25,Appuntamenti,"Romagnoli riceve l'ambasciatore della Costa d'Avorio","Giovedì 15 settembre, ore 16,00, Palazzo comunale",,"Il sindaco Marco Romagnoli riceve domani pomeriggio (giovedì 15 settembre), alle ore 16,00, nel proprio ufficio in Palazzo comunale, l'ambasciatore in Italia della Costa d'Avorio, in visita alla comunità ivoriana della città  "
943,http://comunicati.comune.prato.it/generali/?action=dettaglio&comunicato=14200500000943,14/09/2005,18:31,Agenda,"Medaglia d'oro per i cento anni",-,,"Cento anni per Giacomo Biacchessi. Nel pomeriggio l'assessore Sabrina Nieri si è recata nell'abitazione del cittadino centenario per consegnargli una medaglia d'oro. "
944,http://comunicati.comune.prato.it/generali/?action=dettaglio&comunicato=14200500000944,16/09/2005,12:45,Circoscrizioni,"Nord, mercato equo e solidale","Domenica 18 settembre dalle 15 alle 20","Nel giardino di Villa Fiorelli nel Parco di Galceti","Domenica 18 settembre, dalle 15 alle 20, nel giardino di Villa Fiorelli all'interno del parco di Galceti,  si terrà il 'mercato equo e solidale'. Organizzatrice dell'evento è la commmissione Cultura e Istruzione della Circoscrizione Nord in collaborazione con le associazioni Multiculti e Carovana X, Umanisti per la salute, Thall Senegal, La Luna e il Sole, Centro Aiuti Etiopia, Centro Solidarietà, Granello di Senapa, Atickibraim, Martin Egidio, Emmaus, Mani e Cuore, Emergency, Burkina Paso, Akann, Coop. Cui, Sicomoro, Il Cammino e Anffas di Prato.
Durante la manifestazione si esibiranno alcuni gruppi musicali. Sarà in funzione il servizio bar di Villa Fiorelli e si potrà cenare in villa a prezzo fisso su prenotazione.
"
945,http://comunicati.comune.prato.it/generali/?action=dettaglio&comunicato=14200500000945,15/09/2005,13:16,Scuola,"Stamani prima campanella di scuola per tutti i ragazzi","Completata con oggi l'apertura dell'anno scolastico","La visita del sindaco e degli assessori Giardi e Nieri alle scuole Puddu e Mazzoni. Il calendario delle vacanze che scandirà l'anno","Tutti in classe da stamattina gli oltre 18mila ragazzi delle scuole pratesi, dai nidi alle medie: è stata infatti completata oggi l'apertura dell'anno scolastico 2005/2006 per le scuole che avevano scelto di non anticipare il suono della prima campanella il 12 settembre, che rappresentano la maggior parte. A tenere a battesimo l'inizio dell'anno sono giunti in  visita alla scuola elementare Puddu e alla media Mazzoni il sindaco Marco Romagnoli, gli assessori alla Pubblica istruzione e ai Lavori pubblici Sabrina Nieri ed Enrico Giardi e il dirigente del Centro servizi amministrativi Davide Biccari. Accolti molto calorosamente dagli alunni e dai loro genitori, sono stati accompagnati a visitare le strutture e a conoscere le problematiche delle strutture dalle dirigenti Gianna Celli e Pasqualina Previti. La delegazione istituzionale alla scuola Mazzoni ha inoltre incontrato una rappresentanza delle cinque classi terze di quest'anno.
Ecco il resto del calendario che scandirà le vacanze e i ponti previsti nell'anno scolastico 2005/2006 scuola per scuola con le eccezioni: il termine delle lezioni per le scuole dell'infanzia è il 30 giugno 2006, mentre per le scuole primaria e secondaria è il 10 giugno. Fanno eccezione le seguenti scuole che terminano le lezioni il 9: elementari Guasti e Filzi e media Ser Lapo Mazzei.
Le vacanze di Natale andranno dal 24 dicembre al 6 gennaio compresi, ma faranno eccezione alcune scuole che chiuderanno i battenti il 23: materna, elementare Borgonuovo, media Buricchi, elementare Calvino, materna Cilianuzzo, elementari-materne Mascagni e Meucci, elemetari Meoni e Puccini, materna San Paolo.
Dureranno fino al 7 gennaio compreso invece per le medie Convenevole da Prato, Fermi e la succursale di via Corsani 17.
Le vacanze di Pasquaandranno invece dal 13 al 18 aprile, ma si prolungheranno fino al 19 aprile per la media Fermi e la sua succursale.
Le vacanze effettuate da tutte le scuole sono per il 1° novembre, l'Immacolata Concezione l'8 dicembre, la Liberazione il 25 aprile, la Festa del Lavoro il 1° maggio, la Festa della Repubblica il 2 giugno e la Festa della Toscana del 30 novembre. Per quest'ultima fanno eccezione le seguenti scuole che prevedono attività alternative: materna Abatoni, elementare Borgonuovo, materna Borgosanpaolo, media Buricchi, materna-elementare Cafaggio, elementare Calvino, materna Castelnuovo, elementare Cecchi, materne Cilianuzzo e Corridoni, medie Don Bosco e Fermi, materne Figline, Fontanelle, anche le elementari, Galciana, Galilei, anche la sezione distaccata di via Marradi, Maliseti, Mascagni, anche l'elementare, così come la Meoni, la Puddu, la Rodari, S. Giorgio e la Meucci, Paperino di via dell'Alloro e di via Pastore, elementare Puccini-Bartolini, materne S. Vincenzo, San Paolo e Vergaio.
Il ponte del 31 ottobre non lo effettuano le seguenti scuole: materne Borgosanpaolo, Chiesanuova (succursale di  via Po 24) Chiesanuova di via Taro 56, Corridoni, Figline, Fontanelle, Galciana, Galilei, Galilei/Meucci sez. distaccata, Maliseti, S. Vincenzo e Vergaio, elementari Ciliani di via Taro e via Corridoni e media Lippi 
Non effettuano il ponte del 9 dicembre le materne Chiesanuova, Puddu e Rodari, le elementari Ciliani c/o Lippi di via Corridoni e la Rodari, le medie Don Bosco, Convenevole da Prato, Fermi e Lippi. 
Non effettuano invece il ponte di sabato 24 dicembre le materne Chiesanuova, le elentari Ciliani e la media Lippi. 
Sarà chiusa il 27 e 28 febbraio 2006 la scuola media Fermi con la sua succursale di via Corsani."
946,http://comunicati.comune.prato.it/generali/?action=dettaglio&comunicato=14200500000946,16/09/2005,13:05,Circoscrizioni,"Sud,  Ambiente in Festa 2005","Domenica 18 settembre alle 15 in  via delle Badie 130","Alla riscoperta degli elementi naturali: aria, acqua, terra","La Circoscrizione Sud, anche quest’anno, ripropone la manifestazione «Ambiente in Festa» per far conoscere le iniziative di carattere ambientale ed educativo promosse dalla Circoscrizione e per condividere momenti di festa con i cittadini. 
A differenza degli anni passati la manifestazione sarà dislocata in diverse frazioni del territorio (le Badie, Tavola, S. Giorgio a Colonica) in modo da coinvolgere una fascia più ampia di popolazione. In particolare sono previste tre giornate, in ciascuna delle quali si tratterà una tematica ambientale come l’aria, l'acqua, la terra. Si comincia domenica 18 settembre alle 15, a le Badie (presso la sede della Circoscrizione in via delle Badie 130): tema della giornata, l'aria. Si prosegue domenica 25 settembre alle Cascine di Tavola (l'appuntamento è alle 15 e il tema questa volta sarà l'acqua) e si conclude domenica 2 ottobre nei giardini di San Giorgio a Colonica con l'ultimo tema in programma: la terra.
In tutte e tre le giornate sono previsti dibattiti per gli adulti, momenti di animazione per i più piccoli, degustazione di prodotti tipici e tradizionali a cura dello Slow Food. 
Le scolaresche, per tutta la durata della manifestazione, avranno la possibilità di visitare la caserma dei Vigili del Fuoco e le fattorie che si trovano nella Circoscrizione Sud. 
Per gli interessati, nei giorni 21-22-23 settembre, sono in programma visite guidate all’impianto di riciclo delle acque reflue di proprietà del Conser.  
"
947,http://comunicati.comune.prato.it/generali/?action=dettaglio&comunicato=14200500000947,15/09/2005,12:27,Appuntamenti,"Premiato il mercato di piazza Lippi","Venerdì 16 settembre, ore 11,30, Palazzo comunale","Dal Touring Club nell'ambito del progetto 'Negozi e mercati storici'","Sarà consegnato al 'mercato di piazza Lippi' il premio Touring Club, assegnato alle realtà tipiche e tradizionali del territorio, nell'ambito del progetto «Negozi e mercati storici» promosso e coordinato dalla Regione in collaborazione con i Comuni, le Camere di commercio, la Sovrintendenza regionale per i beni e le attività culturali della Toscana, Unioncamere e le rappresentanze regionali delle realtà economiche interessate. 
La cerimonia di consegna avverrà domani, venerdì 16 settembre, alle ore 11,30, in Palazzo comunale ad opera del console provinciale del Touring Paolo Benassai. Sarà presente anche l'assessore allo Sviluppo economico Fabio Giovagnoli. 

"
948,http://comunicati.comune.prato.it/generali/?action=dettaglio&comunicato=14200500000948,15/09/2005,13:00,Cultura,"Successo a Tokyo dei 'Tesori di Prato'","Prosegue la mostra con le opere del Museo Civico","Un gran numero di visitatori frequenta quotidianamente l'esposizione","Prosegue con successo al Seiji Togo Memorial Sompo Japan Museum of Art di Tokyo la mostra “I tesori di Prato”, dove rimarrà fino al 22 ottobre, prima di  spostarsi a Gifu al Museum of Fine Arts e concludersi a Hiroshima. 
La trasferta nel paese del Sol Levante di ben 60 opere d'arte, provenienti dal Museo Civico di Prato, fra cui i capolavori di Filippo Lippi e del figlio Filippino, è stata organizzata da Art planning rey inc.. 
La delegazione pratese, guidata dall'assessore alla Cultura Andrea Mazzoni, è stata circondata dall'entusiasmo, per una rassegna che quotidianamente accoglie un gran numero di visitatori.    
Per la prima volta Prato e il suo Museo Civico, diretto dalla conservatrice Maria Pia Mannini, sono protagonisti di una “spedizione” culturale all’estero. In passato Prato aveva prestato le proprie opere per mostre internazionali, ma è senza precedenti che un'esposizione estera sia esclusivamente dedicata alla città tessile, considerata in Giappone la 'piccola Manchester'.
Il progetto espositivo proposto dalla Art planning rey è realizzato in collaborazione con la Soprintendenza per i Beni architettonici e il paesaggio, il patrimonio storico artistico e demoetnoantropologico per le province di Firenze, Pistoia e Prato e la Diocesi di Prato. Tra le sessanta opere in Giappone sono presenti anche alcuni significativi pezzi prestati dalla Curia diocesana.
La mostra è una sintesi della pittura pratese nelle sue diverse fasi a cominciare dalla stagione aurea de Tre-Quattrocento: sono presenti alcuni fra i maggiori capolavori di Prato, ovvero le celebri opere di Filippo Lippi e del figlio Filippino, nonché quelle dei loro numerosi collaboratori, in parte su tavola, in parte su affresco, realizzati dalle più importanti botteghe artistiche operanti nel territorio pratese in pieno Quattrocento, dopo il grande successo artistico di quelle tardotrecentesche di Agnolo Gaddi con Niccolò di Pietro Gerini e di Pietro Miniato. Tra le opere esposte è importante come iconografia della vita quotidiana, la predella di Bernardo Daddi con le Storie della Cintola del 1333-34. 
In contemporanea alla mostra viene proposta nella capitale giapponese la multivisione di “Lippi’s eye” con i particolari dei dipinti e degli affreschi del Lippi nel Duomo, ingranditi e proiettati in una stanza appositamente attrezzata. La mostra presenta poi opere del Cinquecento, Seicento, Settecento e Ottocento di particolare valore artistico. 
Il catalogo “I Tesori di Prato” è curato per la parte italiana da Maria Pia Mannini, conservatrice del Museo Civico di Prato, e da Cristina Gnoni, con introduzioni a cura del soprintendente regionale Antonio Paolucci  e del soprintendente Sbaa Bruno Santi. 
"
949,http://comunicati.comune.prato.it/generali/?action=dettaglio&comunicato=14200500000949,15/09/2005,13:14,"Conferenza stampa","Anteprima della mostra di Tosco Andreini","Venerdì 16 settembre, ore 12,00, Antiche Stanze di S. Caterina",,"Anteprima di presentazione per la stampa, domani (venerdì 16 settembre), alle ore 12,00, alle Antiche Stanze di S. Caterina (via S. Caterina, 17) della mostra di Tosco Andreini, promossa dagli assessorati alla Cultura di Provincia e Comune di Prato e dalla Regione Toscana.    

 

"
950,http://comunicati.comune.prato.it/generali/?action=dettaglio&comunicato=14200500000950,15/09/2005,14:01,Mobilità,"Via domani alla Settimana della Mobilità sostenibile","Si comincia con la mostra dei veicoli puliti in piazza del Comune","Tanti eventi e uno slogan accattivante per promuovere una città a misura d'uomo e di bambino. La petizione al Governo per gli incentivi","Al via domani pomeriggio la Settimana europea della mobilità sostenibile con l'esposizione dei veicoli elettrici, gpl e metano e la mostra del progetto Bici in città all'interno dell'Ecocorriera di Asm che si terranno dalle 16.00 alle 19.00 in piazza del Comune. La manifestazione, a cui Prato ha aderito con un ricco programma di eventi, convegni e simulazioni organizzato dagli assessorati alla Mobilità, all'Ambiente e alla società sostenibile e alle Politiche temporali, prevede per domani anche la diffusione della petizione 'Cambia aria', che la giunta ha deciso di sottoscrivere su proposta dell'assessore all'Ambiente Camilla Curcio. L'iniziativa è della rivista specializzata Ecomobile e chiede al Governo il rifinanziamento degli incentivi per l'acquisto di veicoli a metano, gpl o energia elettrica e per la trasformazione di quelli a benzina, degli incentivi per le migliaia di automobilisti che li hanno persi perchè non hanno avuto i tempi tecnici per immatricolare e collaudare i mezzi entro l'ultimo giorno utile, il 29 aprile scorso, che vengano messi a disposizione i fondi già stanziati dalla legge delega ambientale per l'Iniziativa carburanti a basso impatto e il Progetto metano, che venga diminuita l'accisa che grava sul Gpl di circa  10 centesimi al litro allineandosi alla direttiva europea e un programma di sostegno pluriennale per carburanti e mobilità a basso impatto, biodiesel, gasolio bianco, gpl. metano e veicoli elettrici.
Alle 20.30 davanti alla scuola di via Taro ci sarà la mostra dei lavori della scuola elementare 'Batti le mani c'è festa ai Ciliani' in collaborazione con la Circoscrizione nord e con l'istituto comprensivo Lippi, oltre alla festa con i commercianti della zona per la presentazione del percorso Amico realizzato all'interno del progetto 'Scolari a piede libero'.
Quest'anno la Settimana della mobilità europea è dedicata al pendolarismo intelligente e ai modi per svilupparlo riducendo gli effetti negativi del traffico privato.  L’obiettivo generale è quello di ottenere, anche attraverso la riduzione del traffico, sicurezza, aria più pulita e quindi città più sane e capaci di garantire una migliore qualità della vita agli abitanti di ogni età. I  disegni ispirati ai mezzi alternativi che campeggiano sui manifesti e i depliant della Settimana europea sono stati realizzati da Pietro Mugnaioni della scuola media Fermi, vincitore del concorso per le scuole indetto dall'assessorato alla Mobilità e da Legambiente 'Allunghiamo le gambe' nella sezione dedicata agli spostamenti a piedi. Suo anche il significativo slogan 'L'uomo ha camminato da sempre...continuiamo a camminare'. 
Facendo un pò di storia della manifestazione, questa ha preso spunto dal successo suscitato dall’International Car Free Day (In town without my car!) da un progetto avviato in Francia nel 1998, ed è nata nel 2002 caratterizzandosi con eventi che hanno riguardato diversi espetti della mobilità sostenibile.
Nel 2003 il tema conduttore della Settimana europea della mobilità è stato quello dell’accessibilità in coincidenza con l’Anno europeo delle persone con disabilità.
Strade sicure per i bambini è stato il tema che ha caratterizzato la Settimana europea della mobilità del 2004. L’attenzione si è focalizzata in particolare sulla riduzione dei rischi sanitari e infortunistici che il traffico stradale rappresenta per i cittadini più piccoli e giovani.
Il programma articolato in occasione di questo evento europeo comprende a Prato esperienze ed alcuni progetti che in questi ultimi anni si sono sviluppati in diversi ambiti. Ognuno richiama l’attenzione sui problemi e bisogni che derivano da un uso forsennato delle auto (Prato non è estranea alla tendenza rilevata in molte città europee dove un tragitto in automobile su tre è di lunghezza inferiore a 3 Km. con una media di occupanti per auto pari a 1,2 persone), e sulle possibili soluzione che trovano il loro humus nella consapevolezza dei cittadini di ogni età sulla necessità di cambiare modi di muoversi ed abitare la città. Per questo l’Amministrazione comunale ha investito risorse per sviluppare una cultura della “mobilità lenta” e sostenibile, vale a dire in armonia con la natura, con un occhio di riguardo per i laboratori scolastici che ruotano sulla mobilità e sui tempi e gli spazi della scuola e del contesto urbano in cui essa è inserita. "
951,http://comunicati.comune.prato.it/generali/?action=dettaglio&comunicato=14200500000951,15/09/2005,13:46,Scuola,"«Bisogna investire nei giovani e nella formazione»","Il messaggio di saluto di sindaco e assessore","Romagnoli e Nieri formulano i loro auguri a tutto il mondo dell'educazione","«Auguri per un anno sereno e proficuo. Buon lavoro». Si conclude così il breve messaggio di saluto che il sindaco Marco Romagnoli e l'assessore allle Politiche educative Sabrina Nieri hanno indirizzato «a tutte le bambine, i bambini, le ragazze, i ragazzi e gli operatori delle scuole pratesi».  
Nel testo sindaco e assessore ricordano che dodici mesi fa l'anno scolastico coincise con la tragedia di Beslan in Ossezia, dove morirono tanti bambini a causa del terrorismo. «Invitammo allora - scrivono Romagnoli e Nieri - le nostre scuole a dedicare loro un pensiero, affermando con un gesto simbolico il valore di una scuola che educa alla pace, alla democrazia e alla solidarietà».
Nell'anno trascorso, affermano ancora sindaco e assessore, «i focolai dell'odio sparsi nel mondo, insieme a fame e povertà, hanno provocato ancora tante tragedie nelle quali i bambini continuano ad essere i più colpiti e i più indifesi». Per questa ragione i due amministratori ripetono «l'invito di allora, perchè quei valori siano sempre presenti nella grande esperienza formativa che è la scuola»     
«Prato - chiudono il sindaco e l'assessore alle Politiche educative - vive in pieno le contraddizioni di questo tempo, la globalizzazione è una grande sfida per lo sviluppo della nostra area, e una sfida che guarda al futuro non può che avere la scuola come obiettivo primario e fondamentale, perchè investire nei giovani significa arricchire il domani del Paese». "
952,http://comunicati.comune.prato.it/generali/?action=dettaglio&comunicato=14200500000952,15/09/2005,15:12,Viabilità,"Strade chiuse per il Gran Premio","I provvedimenti per la corsa ciclistica","Alcuni divieti di sosta scatteranno dal mattino di sabato 17 settembre","Strade chiuse e divieti di sosta per il 'Gran Premio Industria e Commercio', edizione n. 60. 
DIVIETI DI SOSTA - I divieti scatteranno alle 8,00 di sabato 17 e termineranno il giorno dopo, a termine della corsa comunque non oltre le 20,00, nelle seguenti strade: via Valentini, fra via Baldanzi e via Simintendi, compresa l’area a parcheggio all'incrocio con via Fabbroni, prospiciente il numero civico 21; via G. Pisano, nell’area a parcheggio all’intersezione con via Fabbroni ed adiacente immobile “Prato City” e nella zona di sosta, nella parte senza sfondo, adiacente al numero civico 53; via F. Rocchi  nell’area a parcheggio all’intersezione con via Pisano adiacente a “CariPrato”.
Dalle 6,00  fino a non oltre le 18,30 domenica 18 è istituito il divieto di sosta nelle seguenti strade: via Pisano, via Rocchi, via Fabbroni, via Torelli fra via G. Pieri e via Valentini.
Divieto di sosta domenica 18 settembre, dalle 8,00 alle 19,00, in via Baldanzi fra via Valentini e via del Romito, che sarà riservata ai veicoli al seguito della gara.  
Divieto di sosta (domenica 18) dalle 12,00 fino al passaggio della corsa e non oltre le 17,30, nelle seguenti strade: via Galcianese, fra la Tangenziale (v.le Nam Dinh) e via S. Paolo, via Roncioni, via Zarini fra via Roncioni e via Velentini, via Valentini fra via Zarini e via Baldanzi, via Ferrucci fra via Valentini e p.zza S. Marco, p.zza S. Marco limitatamente alla parte sull'asse tra via Ferrucci e viale Piave, v.le Piave, via Ceppo Vecchio, via Frascati, via Pomeria tra via Frascati e via Roma compresa l’area a parcheggio adiacente ia Frascati (Porta Frascati), via Roma tra via Pomeria e via Zarini.
CHIUSURE AL TRAFFICO - Via Valentini resterà chiusa al traffico, nel tratto fra via Baldanzi e via Ferrucci, dalle 8,00 alle 19,00 di domenica 18 settembre  
Dalle 7,00, sempre di domenica, fino al termine della gara ma non oltre le 18,30, traffico off limits nelle seguenti vie: v. Pisano, v. Rocchi, v. Fabbroni, v. Torelli fra via G. Pieri e via Valentini.
Chiuse al traffico, domenica prossima, dalle 11,30 alle 17,00, le seguenti strade limitatamente al passaggio della corsa, partenza e arrivo: (fasi partenza) v. Simintendi, v. Pomeria fra via Simintendi e via Carradori, v. Carradori, p.zza Macelli, v. Cavour, v. Curtatone tra via Cavour e via R. Luti, v. Luti, v. Filzi, v. Pistoiese fra via Filzi e via Pasubio, v. Pasubio, v. di Maliseti fra via Pasubio e via F. Melis, v. Melis nel tratto tra via dell’Artigianato e il confine con Montemurlo; (fasi arrivo) v. Roma nel tratto fra il confine con Poggio a Caiano e via Paronese, v. Paronese, v. Sedici Aprile tra via Paronese e via Cava, v.le Allende (Tangenziale), rotatoria con v.le L. da Vinci (Declassata) in località Capezzana, v.le Chang Zhou (Tangenziale), v. Galcianese tra v.le Chang Zhou e via M. Roncioni, v. Roncioni, v. Zarini fra via M. Roncioni e via G. Valentini, v. Ferrucci tra via G. Valentini e piazza S. Marco, p.zza S. Marco, v.le Piave, v. Ceppo Vecchio, v. Frascati, v. Pomeria tra via Frascati e via Roma, v. Roma tra via Pomeria e via A. Zarini.
PERCORSI ALTERNATIVI - Per consentire le fasi di arrivo della corsa, in conseguenza della chiusura delle strade, sono istituiti i seguenti percorsi alternativi per il traffico: a) v. Arc. Martini, dall'intersezione con piazza S. Marco, a sinistra per via Firenze e v.le della Repubblica per la zona est e sud della città; b) v. Rinaldesca a destra all'intersezione con la Via Tinaia per tutte le direzioni; c) v. del Purgatorio a destra all'incrocio con via Alessandria per tutte le direzioni; d) v. Marengo all'intersezione con la via Alessandria a destra per tutte le direzioni; e) v. C. Marx in prossimità con l'intersezione in Via Siena: direzione destra da via T. Cortesi per la zona nord ed est; direzione sinistra da via Siena per la parte ovest; f) v. G. Meoni a destra all'intersezione con via E. Boni per tutte le direzioni; g) p.zza S. Marco in uscita da via S. Silvestro obbligo di svolta a sinistra nel tratto di carreggiata posta sulla proiezione di v.le  Veneto per proseguire in quest’ultima via oppure in via Arc. Martini.



"
953,http://comunicati.comune.prato.it/generali/?action=dettaglio&comunicato=14200500000953,15/09/2005,15:34,Viabilità,"Strade chiuse a Paperino per gara ciclistica","Il provvedimento dalle 14,30 di sabato 17",,"Chiusura strade a Paperino e dintorni dalle 14,30 fino a non oltre le 19,00 di sabato 17 settembre per lo svolgimento del “7° Trofeo Paperino”, corsa ciclistica su circuito riservata alle categorie giovanissimi. Alla chiusura sono interessate le seguenti strade: via Fosso del Masi tra via del Ferro e via dell’Alloro, via Lille fra via Fosso del Masi e via Como, via Como
tra via Lille e via G. Rodari, via Rodari tra via Como e via delle Calvane, via delle Calvane tra via G. Rodari e via dell’Alloro.
Il traffico sarà deviato in via del Ferro, via Fonda di Mezzana, via del Ferro, via Gora Bandita, via Traversa delle Calvane e via dell’Alloro. 

"
954,http://comunicati.comune.prato.it/generali/?action=dettaglio&comunicato=14200500000954,15/09/2005,14:53,"Conferenza stampa","Milone presenta il Trofeo Pegaso","Domani 16 settembre alle ore 12 in Comune","Per la prima volta a Prato una competizione nazionale di danza moderna","Si ricorda che domani, 16 SETTEMBRE alle ORE 12, nella sala  giunta del Palazzo comunale, si terrà una CONFERENZA STAMPA in cui l'assessore allo Sport, Aldo Milone, presenterà il Trofeo Pegaso, una competizione nazionale di danza sportiva che per due giorni, il 24 e il 25 settembre prossimi, si svolgerà al Palaprato di Maliseti.
La manifestazione è organizzata dall'associazione dilettantistica danza sportiva Tomasiello con il patrocinio del Comune di Prato.
"
955,http://comunicati.comune.prato.it/generali/?action=dettaglio&comunicato=14200500000955,15/09/2005,14:53,"Conferenza stampa","Urp, presentazione della guida pratica per i migranti","Domani, 16 settembre alle 11 in Prefettura","Interverranno Maffei, Gorelli, Ferrara e Frattani","Si terrà domani, 16 settembre, nella sala riunioni della Prefettura, la conferenza stampa di presentazione della guida pratica per cittadine e cittadini migranti realizzata dall'Urp multiente di cui fanno parte Comune, Provincia e Prefettura di Prato. Al suo interno le risposte alle domande più frequenti in tema di ingresso, soggiorno, lavoro, salute, con un linguaggio che per la prima volta tiene conto delle differenze di genere e, quindi, declinato al maschile e al femminile.  
La guida, tradotta in cinque lingue, sarà presentata ai giornalisti dal prefetto, dott.ssa Eleonora Maffei, dall'assessore provinciale alle Politiche sociali, Irene Gorelli, e dagli assessori comunali all'Organizzazione, Loredana Ferrara, e alla Multiculturalità, Andrea Frattani.

"
956,http://comunicati.comune.prato.it/generali/?action=dettaglio&comunicato=14200500000956,15/09/2005,15:23,Appuntamenti,"Mercatino internazionale in piazza Duomo","Da oggi fino a domenica 18 settembre","Sessanta venditori ambulanti da tutta Europa","E' iniziato oggi, alle 14, il mercatino internazionale che fino a domenica si terrà in piazza Duomo. Sessanta venditori ambulanti, provenienti da varie nazioni europee, a partire da domani,  esporranno i rispettivi prodotti dalle 9 alle 24. 
L'iniziativa è organizzata dalla Confesercenti di Prato ed è stata autorizzata dal Comune.
"
957,http://comunicati.comune.prato.it/generali/?action=dettaglio&comunicato=14200500000957,16/09/2005,14:00,Multiculturalità,"Urp, presentata la guida pratica per i migranti","In una conferenza stampa in Prefettura","La più completa e aggiornata in Italia","Un vademecum ai diritti e alle opportunità delle cittadine e dei cittadini migranti che si trovano a vivere nel nostro territorio, ma anche uno strumento informativo per le cittadine e cittadini autoctoni che sono sempre più in contatto con il fenomeno dell'immigrazione: è questo in sintesi  la 'guida pratica per i cittadini e le cittadine migranti', realizzata dall'Urp di Prato in collaborazione con l'assessorato alla Multiculturalità e il Centro ricerche e servizi per 'immigrazione. In Italia è in assoluto la più completa e la più aggiornata alle più recenti norme legislative. E' tradotta in cinque lingue: inglese, francese, arabo, cinese e albanese, le lingue delle principali etnie presenti a Prato, ed  è disponibile sia in versione cartacea che on line (http://urp.ponet.prato.it/quaderni/numero7/).
A presentarla,  nel corso di una conferenza stampa che si è tenuta questa mattina in Prefettura, sono stati i massimi rappresentanti dei tre enti presenti nell'Ufficio relazioni con il pubblico: il prefetto, Eleonora  Maffei, l'assessore provinciale alle Politiche sociali, Irene Gorelli, l'assessore all'Organizzazione, Loredana Ferrara.
'La maggior parte delle persone straniere appena arrrivate nel nostro territorio - ha sottolineato il prefetto, Eleonora Maffei -  non è a conoscenza dei vincoli posti e delle opportunità offerte a chi risiede regolarmente in Italia. Questo strumento potrà orientarli e aiutarli a muoversi più facilmente all'interno degli uffici pubblici'.
L'assessore Gorelli ha rilevato che la guida, già pronta un anno fa ma solo ora tradotta in cinque lingue, costituisce un passo avanti nella semplificazione della vita di tutti i cittadini, stranieri e italiani. 
Anche l'assessore Ferrara ha messo in evidenza come l'iniziativa editoriale faccia parte di un percorso che l'Urp ha da tempo avviato per agevolare il cittadino nei suoi rapporti con le istituzioni. 
Gli argomenti trattati nella guida cercano di dare una risposta alle domande più frequenti in tema di ingresso, soggiorno, lavoro, salute, istruzione. Si inizia con un capitolo sull'orientamento e la consulenza, e si continua con apposite sezioni dedicate alla residenza, carta di identità, richiesta di ricongiungimento familiare, codice fiscale, lavoto, formazione, sanità, matrimonio e cittadinanza. 
Per ogni tema sono indicati indirizzi utili ai quali fare riferimento. La guida è scritta con linguaggio semplice e  rispettoso delle differenze di genere, declinata cioè sia al maschile che al femminile. Sarà in distribuzione, per coloro che ne faranno richiesta  all'Urp di piazza del Comune, ma anche nelle circoscrizioni, in Prefettura e in Questura. Alla conferenza stampa e intervenuto anche il questore, dottor Giacomo dentici,  che si è dichiarato compiaciuto per questa iniziativa. 'Prato - ha detto - è una provincia laboratorio in tema di integrazione e la guida per i migranti costituisce un passo avanti per far interagire far loro anche le strutture pubbliche preposte a gestire le politiche di intervento sull'immigrazione'.   
'Il nostro obiettivo  -  ha puntualizzato l'assessore Ferrara - è  quello di realizzare un Urp dove siano presenti gli sportelli rappresentativi di tutti gli enti pubblici per dare così risposta a ogni tipo di esigenza che venga espressa da un qualunque cittadino, italiano o straniero'. Un'obiettivo condiviso anche dall'assessore Gorelli, che all'interno dell'Urp vedrebbe opportuna la presenza di tutti gli uffici pubblici che erogano servizi, dall'Asl alle grandi aziende pubbliche, all'Ufficio delle Entrate per le questioni fiscali.
  
DATI IMMIGRAZIONE
Secondo il centro ricerche e servizi per l'immigrazione di Prato le cittadine e i cittadini stranieri residenti, iscritti all'anagrafe comunale (i dati si riferiscono al 31 dicembre 2004) sono 16.399, pari al 9, 08% del totale dei residenti. A questi si aggiungono gli immigrati sprovvisti di un regolare permesso di soggiorno che hanno presentato domanda di regolarizzazione, i minori e quei gruppi che pur aggiornando regolarmente sul territoreio sono privi della redidenza anagrafica. I dati 2004 confermano come siano le donne le mshgiori fruitrici dei servizi (contatti femminili 13.475, contro 12.811 maschili). 

"
958,http://comunicati.comune.prato.it/generali/?action=dettaglio&comunicato=14200500000958,15/09/2005,17:03,Sindaco,"Romagnoli riceve il primo ministro della Costa d'Avorio","Delegazione ivoriana in Palazzo comunale",,"Una delegazioone della Costa d'Avorio, guidata dal primo ministro Affi N'guessan Pascal, uno dei vice presidenti dell'Internazionale socialista e presidente del Front Populair Ivoirien, il partito attualmente al potere nel paese africano, è stata ricevuta in Palazzo comunale dal sindaco Marco Romagnoli, nell'occasione accompagnato dall'assessore alla Multiculturalità Andrea Frattani.
Il primo ministro ivoriano è in visita in Toscana per incontrare le comunità del proprio paese che risiedono nella regione e per stringere contatti con gli amministratori locali e regionali.
Il sindaco si è intrattenuto a colloquio con l'ospite africano nella Sala giunta del Palazzo comunale, ed ha donato al primo ministro della Costa d'Avorio i sigilli d'argento della città, testimonianza del libero Comune nel medioevo. 
Prima di congedarsi dal sindaco il primo ministro Affi N'guessan Pascal ha firmato il 'libro d'oro' degli ospiti. "
959,http://comunicati.comune.prato.it/generali/?action=dettaglio&comunicato=14200500000959,16/09/2005,10:34,Circoscrizioni,"Nord,  tutti insieme a ripulire il torrente  Bardena","Domani, 17 settembre","Il ritrovo alle 14 a Figline nel piazzale Tintori","Domani, 17 settembre,  tutti i cittadini sono invitati a dare il proprio contributo per ripulire e fare più bello il torrente Bardena. L'iniziativa ecologica, che si intitola appunto 'Insieme per la Bardena',  è organizzata dalla commissione Verde Pubblico della Circoscrizione Nord e vedrà la partecipazione di numerose associazioni: i circoli Ventinove Martiri e Giardino, le sezioni di Figline della Misericordia e della Pubblica Assistenza, la parrocchia di S. Pietro a Figline, il Centro di scienze naturali, le sezioni pratesi di Italcaccia e Italpesca. Un apposito kit per la pulizia del torrente sarà fornito dall'Asm a tutti i partecipanti. Il ritrovo è fissato alle 14 nel piazzale Leonetto Tintori di Figline. "
960,http://comunicati.comune.prato.it/generali/?action=dettaglio&comunicato=14200500000960,,,,,,,"notizia non presente"
961,http://comunicati.comune.prato.it/generali/?action=dettaglio&comunicato=14200500000961,16/09/2005,13:26,Cultura,"Tutte le opere di Andreini in mostra a Prato e Firenze","Domani, sabato 17, apre la personale dell'artista pratese","Dipinti e sculture nelle Antiche Stanze di S. Caterina, al Cassero, in Palazzo Banci Buonamici","Per festeggiare i 50 anni dell’attività artistica di Tosco Andreini, il Comune di Prato insieme alla Provincia di Prato, col patrocinio e contributo della Regione Toscana, presenta nel mese di settembre una grande mostra delle sue opere. Sarà un’occasione per rileggere, con l’opera dell’artista, anche un intero periodo della vita sociale, culturale e politica della città, in considerazione della forte, radicata presenza di Andreini nel suo vissuto quotidiano come artista, organizzatore culturale, cittadino impegnato su tanti versanti della comunità pratese.
L’inaugurazione è per domani, sabato 17 settembre (ore 17,30), nello spazio delle Antiche Stanze di S. Caterina, ma la mostra comprende anche altre sedi quali il Cassero medioevale, il Palazzo Banci Buonamici e a Firenze il Palazzo Panciatichi, sede del Consiglio regionale (inaugurazione martedì 27 settembre, ore 14,30). 
La mostra presenta opere di pittura, scultura e grafica, realizzate dall’artista nell’arco del mezzo secolo di attività.
Tosco Andreini è una figura di grande rilievo nell’arte e nella società pratese. “Consapevole fino nel midollo di essere artista - scrive l'assessore alla Cultura nel catalogo della mostra - in quanto componente di una comunità (e viceversa), Tosco Andreini ha segnato questo trascorso mezzo secolo con la sua presenza esuberante, ricca di fermenti vitali, di generoso ed effervescente impegno per la città attorno ai temi della cultura, del lavoro, della pace e della solidarietà, vivendo l’arte come strumento non solo di espressione, ma anche di emancipazione. Una presenza costante, fervida e operosa, caratterizzata dall’apertura al nuovo, dalla voglia di sperimentare, di provincializzare”. 
Si deve a lui la nascita della Federazione nazionale degli artisti a Prato ed insieme ad Armando Meoni, Emanuele Bettini, Giovacchino Del Rigo e Silvio Gori ha fondato il Circolo di pittura Arrigo del Rigo, dedicandosi contemporaneamente a molte altre iniziative artistiche che sono rimaste legate al suo nome. Il suo intrecciarsi fra la vita e il lavoro ha fatto sì che le sue opere non siano patrimonio di pochi, ma facciano mostra di sé in spazi pubblici e privati della città, del territorio, in musei italiani ed esteri. 
Il suo nome figura in pubblicazioni d’arte, enciclopedie, libri specializzati e di lui hanno scritto tra i più importanti critici d’arte, da Carlo Giulio Argan  a Piero Bargellini, da Francesco Gurrieri a Lara Vinca Masini.
La mostra è accompagnata da un catalogo con un testo critico di Francesco Gurrieri e foto di opere fino sua produzione più recente.
Il catalogo è stato realizzato anche grazie al sostegno di enti pubblici e soggetti privati, che hanno aderito al progetto con grande disponibilità.   
Sabato 1 ottobre alle ore 16,00 presso le Antiche Stanze di S. Caterina si svolgerà una tavola rotonda dal titolo “La città si racconta” per riflettere, a partire dall’opera di Andreini, sui processi e le dinamiche sociali, culturali, politiche che hanno interessato Prato negli ultimi 50 anni. Interverranno Francesco Guerrieri, Giampiero Nigro, Franco Riccomini, Dino Carlesi, Umberto Cecchi e Bruno Niccoli. 
La mostra di Andreini negli spazi pratesi resterà aperta dal 17 settembre fino all'8 ottobre (orario: 10,00/13,00-15,00/18,00, martedì chiuso), mentre a Firenze a Palazzo Panciatichi le opere sono visitabili dal 27 settembre al 5 ottobre (orario: feriali 15,00/18,30, sabato 9,00/12,00, domenica chiuso). 


"
962,http://comunicati.comune.prato.it/generali/?action=dettaglio&comunicato=14200500000962,16/09/2005,15:10,Commercio,"In primavera ogni domenica il 'mercato' dei prodotti tipici","In piazza Lippi ad opera dell'Amministrazione comunale","Consegnato stamani in Palazzo comunale il premio del Touring club italiano","Il premio del Touring club italiano, nell'ambito del progetto 'Negozi e mercati storici', promosso dalla Regione Toscana, in collaborazione coi Comuni e le Camere di commercio, nonchè con la Sovrintendenza per i beni e le attività culturali, è andato al 'Mercatino di piazza Lippi». A consegnarlo stamani, in Palazzo comunale, all'assessore allo Sviluppo economico Fabio Giovagnoli è stato il console provinciale del Touring Paolo Benassai.
Il Touring club italiano, come ha spiegato il suo console provinciale, dopo le fabbricerie delle cattedrali, i giochi storici, le bande musicali, i borghi storici e le biblioteche, quest'anno ha deciso di premiare i mercati storici e di tradizione. A Prato la scelta è caduta sul 'Mercatino di piazza Lippi', già attivo dall'800 e teatro di molte iniziative, che ospiterà ad ottobre (15-16), sotto l'egida del marchio «Genio & Sapori», il tradizionale appuntamento gastronomico dell'autunno pratese, vetrina dei prodotti tipici locali.
Del resto fin dalle origini piazza Lippi era sede di venditori di carne e, anche quando questi furono sfrattati e chiuso il loggiato sotto la parte settentrionale del palazzo vescovile, continuò ad ospitare i banchi degli ambulanti sotto l'attuale struttura in ghisa e vetro, costruita nel 1887.
Un 'mercatino', come ha affermato l'assessore Giovagnoli, attorno al quale sta risorgendo nuovo interesse: nell'ambito delle domeniche che vanno da aprile a giugno, con la collaborazione delle associazioni di categoria, l'Amministrazione si è impegnata realizzare un programma per la presentazione delle produzioni pratesi, riguardanti sia il settore alimentare che quello artigianale, «a salvaguardia delle eccellenze e professionalità esistenti nel nostro territorio».       "
963,http://comunicati.comune.prato.it/generali/?action=dettaglio&comunicato=14200500000963,16/09/2005,16:17,Appuntamenti,"I Litfiba protagonisti per solidarietà del Trofeo Aurora","L'ultima tappa del tour della band all'Anomalia club il 20","Musica, sport, danza e anche un murales per la manifestazione dedicata ai disabili mentali, che lasceranno 'Segni indelebili'","La musica e lo sport saranno gli strumenti con cui chi vive di emarginazione senza tracciare segni di se stesso lascerà una firma indelebile: sarà aperta dal concerto dei Litfiba, che si sono offerti di suonare senza alcun compenso, l'undicesima edizione del Trofeo Aurora international, manifestazione dedicata alle persone con disagio mentale e problemi pscichici. L'organizzazione è di una collaudata cordata di enti ed associazioni: la regia è della Polisportiva Aurora di Prato in collaborazione con Anpis, l'associazione nazionale delle polisportive per l'integrazione sociale, l'Associazione dei familiari dei malati pscichici gravi, gli assessorati allo Sport di Comune, Provincia e Regione, la Uisp, la Asl 4 di Prato, la Circoscrizione nord, Officina giovani e l'Anomalia club. Proprio qui nello spazio dedicato ai giovani di via Campana il 20 settembre prenderà il via la kermesse, che il famoso gruppo rock dei Litfiba hanno eletto come sede dell'ultima tappa del loro tour estivo in Italia per una performance esclusiva.
Quest'anno, dopo 10 anni dalla sua nascita, il Trofeo Aurora international ha fatto molti passi in avanti e si è ampliata, ma la matrice del Trofeo Aurora international, che si svolgerà dal 20 al 23 settembre, è comunque sempre sportiva con tornei di calcio e di pallavolo tra i ragazzi delle polisportive invitate a partecipare: la finale di calcio dell'ultima giornata sarà arbitrata da Nicola Stefanini, arbitro di serie A e B, ed è prevista la presenza in campo di personaggi a sorpresa che sono stati invitati a fare da testimonial d'eccezione. Lo sport viene utilizzato infatti come linguaggio comune tra le associazioni che si occupano dell'integrazione sociale e come veicolo per raggiungere le persone con problemi di salute psichica, spesso confinate ai margini della società. Altra caratteristica, come dice il nome stesso della manifestazione, è l'internazionalità: anche quest'anno giungeranno a Prato per disputare il torneo associazioni provenienti da Marsiglia in Francia, da Brema in Germania, da Lauwen in Belgio, da Barcellona in Spagna e da Oxford in Inghilterra. Oltre a Prato l'Italia sarà rappresentata dall'associazione Alchimia di Frascati. Ma una delle più importanti novità introdotte quest'anno nella formula è il murales che mercoledì 21 settembre sarà realizzato dai partecipanti sulla pareti dell'ex mercato ortofrutticolo, chev presto sarà sede del poliambulatorio dell'Asl 4. Da qui il significativo slogan scelto per il Trofeo, 'Segni indelebili'.
Uno degli obiettivi principali dell'undicesima edizione del Trofeo è creare una rete di associazioni e cooperative che operano nell'ambito del disagio mentale per creare una carta di diritti che sarà sottoposta all'attenzione di Bruxelles: «Vorremmo creare un punto di riferimento per il Parlamento europeo - spiega Luciano Giusti, coordinatore della Polisportiva Aurora e vicepresidente nazionale di Anpis - Non c'è infatti una linea comune europea sulla salute e la nostra ambizione è creare un osservatorio di coordinamento che faccia da termometro per gli interventi da mettere in pratica per aiutare i disabili mentali. Lo sport in questo è un mezzo di riacquisizione di diritti, oltre che un modo per divertirsi e stare insieme. E' l'elemento trainante del Trofeo Aurora, anche se quest'anno puntiamo molto anche sulla musica». Della creazione dell'osservatorio si parlerà anche nel convegno organizzato nell'ambito del Trofeo per il 23 settembre presso l'ospedale di Prato, a cui parteciperanno tutti gli addetti ai lavori: «Si tratta di una manifestazione importante, di respiro europeo - afferma l'assessore allo Sport del Comune Aldo Milone - L'anno scorso vide come protagoniste polisportive provenienti da Argentina e Palestina andando addirittura oltre i confini europei. Eventi come questo dimostrano quale sia il potenziale dello sport come strumento di integrazione delle persone e dei popoli, un elemento cardine a cui spesso i Governi non prestano la dovuta attenzione». «La nostra è una delle realtà territoriali più attive e vive nell'affrontare i problemi di integrazione e socializzazione delle persone in difficoltà - fa eco la collega della Provincia Irene Gorelli - Il trofeo Aurora rappresenta anche un utile momento di riflessione e conoscenza di questo tipo di problematiche che quest'anno, con il murales, lascerà in eredità alla città un segno indelebile».
Il programma prevede martedì 20 nella mattinata dalle 9.00 alle 12.00 lo svolgimento delle partite di calcio presso gli impianti sportivi di Galcetello e S. Lucia e di sera alle 21.30 all'Anomalia club la performance esclusiva dei Litfiba. Il giorno seguente il torneo di pallavolo presso i giardini di via Baracca, dalle 15.30 alle 19.30 la realizzazione del murales della manifestazione e alle 20.30 la grigliata in collaborazione con le famiglie e i volontari della Polisportiva Aurora presso Villa Fiorelli a Galceti. Il 22 i partecipanti visiteranno Prato e alle 21.30 lo spettacolo di danza Poid pois presso l'Anomalia club. Il 23 dalle 9.00 alle 12.00 le finali di calcio a Galcetello, alle 15.00 il convegno presso la Sala delle Colonne dell'ospedale di Prato e alle 20.00 all'Anomalia club chiusura del Trofeo Aurora con la premiazione dei vincitori e la festa."
964,http://comunicati.comune.prato.it/generali/?action=dettaglio&comunicato=14200500000964,16/09/2005,16:38,Viabilità,"Declassata chiusa al passaggio del Giro femminile","Divieto di sosta in una parte di p.zza del Mercato Nuovo",,"Divieto di sosta in piazza del Mercato Nuovo domenica 18 settembre dalle ore 7,00 fino a non oltre le 12,30, nel riquadro parallelo al viale Galilei ed adiacente allo stesso viale, per consentire lo svolgimento delle fasi di raduno della manifestazione “11° Meeting nazionale Città di Prato”.
Le autovetture partecipanti al raduno si muoveranno in sfilata per alcune vie del territorio secondo il seguente itinerario: p.zza del Mercato Nuovo, v.le Galilei, via S. Giorgio, via S. Margherita, p.zza Mercatale, via S. Silvestro, p.zza S. Marco, v.le Veneto, p.zza Europa, Ponte alla Vittoria, p.zza Stazione, via Firenze fino al confine con Calenzano.
Chiusa al traffico, sempre domenica 18 settembre, anche la Declassata, nella fascia oraria tra le 15,50 e le 16,30 circa e limitatamente al transito delle cicliste, per il passaggio del “10° Giro della Toscana femminile”.
 "
965,http://comunicati.comune.prato.it/generali/?action=dettaglio&comunicato=14200500000965,16/09/2005,16:39,Viabilità,"Centro off limits per il mercato internazionale","Nei pomeriggi di sabato 17 e domenica 18",,"Chiuso al traffico il centro storico nei pomeriggi di domani, sabato 17 settembre, e domenica 18 settembre, dalle 14,30 alle 20,00, per lo svolgimento del Mercato internazionale in p.zza Duomo
In pratica è istituito il divieto di transito all'immissione di via Frascati, da Porta S. Trinità, da via della Misericordia all'intersezione con via Cavour, da Porta Pistoiese/via S. Vincenzo, da Porta al Serraglio, da via Garibaldi da piazza Mercatale, dal viale Piave, dal Canto alle Tre Gore all'intersezione con via S. Margherita. 
Il divieto di transito non è valido per i veicoli autorizzati Ztl e Apu dei residenti all’interno della cinta muraria e nelle vie sopra elencate, per i mezzi di trasporto pubblico o di pubblico servizio ed i veicoli in uso a portatori di handicap;
I taxi che solitamente stazionano nell’area loro riservata in Largo G. Carducci (dove varrà il divieto di transito fino alle 20,00 di lunedì prossimo) fino alle ore 24.00 di lunedì 19 settembre dovranno stazionare in via Cavallotti, nel tratto compreso tra via del Serraglio e via G. Magnolfi, dove per l’occasione sarà istituita segnaletica di “divieto di sosta con rimozione forzata eccetto taxi”.

"
966,http://comunicati.comune.prato.it/generali/?action=dettaglio&comunicato=14200500000966,16/09/2005,17:04,Appuntamenti,"Trofeo di danza Pegaso, al Palaprato spettacolo in technicolor","500 coppie di ballerini in gara il 24 e 25 settembre","La competizione, patrocinata dal Comune, presenterà ballo liscio, caraibico. olimpico e standard","Cinquecento coppie che ballano con vestiti sfavillanti, musica e coreografie da tutto il mondo per uno spettacolo in technicolor: il 24 e il 25 settembre il Palaprato farà da cornice ad una competizione sportiva d'eccezione, il Trofeo nazionale Pegaso di danza. La competizione nelle sue sette precedenti edizioni si è svolta a Firenze al Mandela forum ed è la prima volta che sbarca nel capoluogo tessile. Cinquecento coppie di ballerini di danza sportiva dai 6 agli over 56 provenienti da tutta Italia ed iscritti alla Federazione di questa disciplina, diventata olimpica nel 1997, si disputeranno la vittoria esibendosi in danze standard, latino-americane, caraibiche, argentine, balli da sala e liscio. Ad organizzare l'evento è l'Associazione dilettantisctica danza sportiva Tomasiello, che ha sede a Signa e che dal 1978 organizza corsi di ballo e competizioni. Il Trofeo Pegaso, patrocinato dall'assessorato allo Sport e dalla Federazione italiana Danza sportiva, è stata presentata stamattina in Palazzo comunale dall'assessore Aldo Milone, dal presidente dell'associazione organizzatrice Gianluca Beconcini, ballerino di livello nazionale, dal maestro di ballo che ha fondato la scuola Enzo Tomasiello e dalla curatrice della manifestazione Vivi Caligaris, ballerina che gareggerà domenica in pista. Enzo Tomasiello è ballerino e insegnante dal 1975 e, dal 1981, lasciando l’attività di ballerino agonistico, si è dedicato esclusivamente all’insegnamento. Nel 1979 si è laureato campione italiano aggiudicandosi il campionato di Danze show. Oggi è tecnico e maestro diplomato di ballo da sala, liscio unificato, danze standard e latino americane nonché giudice di gara e preparatore esami.
La scuola Tomasiello, iscritta alla Federazione italiana danza sportiva, vanta da sempre  un “gruppo sportivo” costituito solamente da coppie che si allenano e si preparano per le competizioni agonistiche e per gli spettacoli. Oggi le coppie facenti parte del gruppo sportivo sono oltre 35 e fra questi ci sono campioni e vincitori di diverse categorie, classi e discipline. «Abbiamo scelto Prato per ambientare il Trofeo nazionale di danza per dare un nuovo contesto alla gara - ha spiegato il maestro Tomasiello - geograficamente è anche più idoneo per gli atleti e il pubblico e il Palaprato presenta un parquet e delle tribune molto adatte alla kermesse».
Gli spettacoli di danza sono sempre più seguiti perchè anche grazie alla trasmissioni televisive e ai film dedicati al ballo c'è un nuovo interesse per questa disciplina, che piace guardare e praticare.
Il programma prevede sabato dalle 16.30 l'inizio delle competizioni e alle 18.00 un'esibizione pre-agonistica di danze caraibiche con un vero e proprio show realizzato dai principianti delle scuole di danza Eta beta e Danze 3.
Domenica 25 invece la gara partirà già alle 10.00 per le categorie junior, mentre nel pomeriggio dalle 16.00 in poi la competizione degli adulti e dei senior e lo show di danza moderna con i campioni del mondo a cura della scuola Devil's rock."
967,http://comunicati.comune.prato.it/generali/?action=dettaglio&comunicato=14200500000967,17/09/2005,16:22,"Società della Salute","«Stiamo organizzando i servizi nel territorio»","La replica di Stancari al consigliere regionale Magnolfi","«Bisogna superare un modello incentrato solo sulla risposta sanitaria»","«E' un consigliere regionale, legga le delibere della Regione, capirà che gli enti locali hanno la competenza e l'obbligo di definire gli indirizzi per un maggior benessere della popolazione». E' secca la replica al consigliere regionale Alberto Magnolfi dell'assessore alla Sanità e presidente della Società della Salute M. Luisa Stancari. «E' il sindaco - prosegue l'amministratore pratese - che è il responsabile della salute dei cittadini. Si tratta di ottimizzare al meglio le risorse umane e professionali, e rendere i Comuni effettivamente responsabili, per dare risposte compiute e appropriate sul territorio».
Quanto alle accuse di burocratizzazione l'assessore Stancari precisa: «Non ci sono costi aggiuntivi, burocratici o d'altro tipo per la Società della Salute. Lo stesso consiglio di amministrazione è composto dagli assessori delegati dai sindaci e dal rappresentante della Asl, senza indennità o altro. I 250 mila euro, e non due milioni e passa, stanziati dalla Regione non riguardano le spese per il funzionamento, ma i costi legali per istituire la Società della Salute». 
Prosegue la presidente Stancari: «Stiamo compiendo una sperimentazione, che il Comune di Prato, gli altri Comuni e l'azienda sanitaria hanno deciso di intraprendere, chiedendo di aderire al progetto della Regione. La sperimentazione si avvale di due fasi: una prima fase di programmazione, l'altra di gestione dei servizi. L'obiettivo è dare ad ogni cittadino la possibilità di rivolgersi ai servizi territoriali per ottenere prestazioni dovute».
Poi la chiusura: «Si parla tanto di territorio in questi ultimi tempi. E l'organizzazione delle sue attività è ciò che le amministrazioni sono chiamate a fare, perchè responsabili del benessere delle loro collettività. Bisogna superare una sorta di modello puntato solo sulla risposta sanitaria, e incentrato sull'ospedale. Lo si può fare se c'è l'integrazione fra i servizi sanitari e sociali. Grazie al contributo di tutti, operatori sanitari e sociali, medici di famiglia, assistenti domicliari, stiamo realizzando un progetto ad hoc per i bisogni domiciliari di ogni persona». "
968,http://comunicati.comune.prato.it/generali/?action=dettaglio&comunicato=14200500000968,17/09/2005,12:16,Ambiente,"Cento firme sotto la petizione 'Cambia aria'","In poco più di un'ora raccolte in piazza del Comune","Presentato anche il progetto 'Bici in città', per una mobilità alternativa","Sono cento le firme raccolte in poco più di un'ora, venerdì pomeriggio in piazza del Comune, nella prima manifestazione della 'Settimana europea per la mobilità sostenibile', sotto la petizione «Cambia aria», lanciata dalla rivista specializzata Ecomobile, a cui ha aderito anche il Comune su proposta dell'assessore Camilla Curcio, per chiedere al Governo il rifinanziamento degli incentivi per l'acquisto di veicoli a metano, gpl o energia elettrica e per la trasformazione di quelli a benzina. 
Ma nella prima giornata della 'settimana della mobilità sostenibile', sull'Ecorriera di Asm, con esemplari dei veicoli elettrici, a metano o Gpl schierati in piazza del Comune, è stato presentato il progetto 'Bici in città' che l'assessorato all'Ambiente sta predisponendo. In pratica si tratta da alcuni parcheggi scambiatori di fornire bici a noleggio e di raggiungere il centro città attraverso la rete di connessione costituita dalle piste ciclabili. «C'è stato molto interesse per quest'idea», commenta l'assessore Curcio, di cui si stanno defininendo gli ultimi aspetti organizzativi.
Quanto ai finanziamenti per l'acquisto di bicilette elettriche (sono già un centinaio quelle acquistate in virtù degli incentivi erogati) si stanno esaurendo, mentre dall'assessorato sono già partite le lettere alle categorie economiche per prossimi incontri sui veicoli commerciali 'inquinanti': i 140 mila euro del fondo incentivi sono infatti tuttora inutilizzati.
Dice l'assessore Curcio: «Il Comune in ogni caso ha intenzione di rifinanziare i diversi fondi sia per quanto riguarda l'acquisto di biciclette elettriche sia per quanto concerne la trasformazione a metano o Gpl. A differenza di quello che sta facendo il Governo, che ha bloccato gli stanziamenti».  



  "
969,http://comunicati.comune.prato.it/generali/?action=dettaglio&comunicato=14200500000969,17/09/2005,12:37,Appuntamenti,"Ultimi giri di giostra con spettacolo pirotecnico","Conclusione del Luna park nel viale Marconi",,"Si conluderà domani sera, domenica 18 settembre, con uno spettacolo pirotecnico, il Luna park, in corso di svolgimento nel viale Marconi. Dal 27 agosto scorso le 60 attrazioni hanno fatto divertire soprattutto i più giovani, per quello che è ormai divenuto un apppuntamento fisso nel calendario delle manifestazioni del Settembre pratese."
970,http://comunicati.comune.prato.it/generali/?action=dettaglio&comunicato=14200500000970,17/09/2005,12:44,Appuntamenti,"Inaugurazione passerella ciclopedonale di Galcetello","Lunedì 19 settembre, ore 10,00, via O. Giugni",,"Inaugurazione della passerella ciclopedonale di Galcetello lunedì 19 settembre in via Ofelia Giugni. All'inaugurazione alle ore 10,00 parteciperà anche il sindaco Marco Romagnoli, insieme agli assessori alla Mobilità Massimo Carlesi, alle Opere pubbliche Enrico Giardi e all'Ambiente Camilla Curcio. Il passaggio ciclopedonale è inaugurato nell'ambito delle manifestazione della 'Settimana europea della mobilità sostenibile'.
"
971,http://comunicati.comune.prato.it/generali/?action=dettaglio&comunicato=14200500000971,17/09/2005,12:47,Sindaco,"Le condoglianze di Romagnoli ai familiari","Per la scomparsa di Sem Parigi",,"Con un telegramma il sindaco Marco Romagnoli ha espresso le condoglianze ai familiari di Sem Parigi  «pratese vero e ottimo artista, che durante la sua lunga attività ha saputo valorizzare la città con la sua pittura»"
972,http://comunicati.comune.prato.it/generali/?action=dettaglio&comunicato=14200500000972,20/09/2005,12:29,Circoscrizioni,"Est, un ciclo di sei incontri sull'autostima","A partire da giovedì 22 settembre","La partecipazione è libera e gratuita,","Raggiungere un buon livello di autostima è, per ogni individuo, un bisogno primario, un presupposto essenziale per costruire un buon rapporto con se stessi e con gli altri. E' con questa premessa che la Commissione servizi sociali e sanità della  Circoscrizione Prato Est ha organizzato un corso sul tema dell'autostima che prevede attività teoriche e pratiche. In particolare il corso consentirà di riflettere sul significato dell'autostima, di accrescere l'accettazione di sè, acquisire autostima e, quindi, capire che volersi bene è importante; si imparerà anche a comunicare assertivamente acquistando il coraggio di dire di no e a non aver paura  di un cambiamento personale. Si tratta di un un ciclo di sei incontri, ciascuno della durata di due ore, che si terranno ogni giovedì dal 22 settembre al 27 ottobre  dalle 21 alle 23 presso lo Spazio polivalente 'Don Milani', nel viale De Gasperi 63. Sarà condotto dalla dottoressa Evita Raffaelli, assistente sociale, mediatrice familiare, esperta nella conduzione di gruppi di auto aiuto.
Gli incontri sono aperti a tutti coloro che desiderano migliorare il rapporto con se stessi, potenziare il proprio livello di autostima, aprendosi al confronto con gli altri  in un contesto di gruppo. La partecipazione è libera e gratuita 

PROGRAMMA
22 settembre. Introduzione generale al tema dell'autostima            
29 settembre. Accettazione di sè e l'affetto verso noi stessi
6 ottobre. Pensieri negativi e pensieri positivi.
13 ottobre. Il senso di colpa.
20 ottobre. Essere assertivi: imparare a dire di no.
27 ottobre. Cambiamento e progettualità

INFORMAZIONI
Si possono richiedere presso la Circoscrizione Est del Comune di Prato, viale  A. De Gasperi 67, tel. 0574/52701 - fax 0574/527040 -  e-mail: circoscrizione.est@comune.prato.it 

"
973,http://comunicati.comune.prato.it/generali/?action=dettaglio&comunicato=14200500000973,23/09/2005,10:37,Circoscrizioni,"Est, due progetti  educativi per bambini dai 18 mesi ai 3 anni","Le iscrizioni a partire da lunedì 26 settembre","Si terranno nelle scuole dell'infanzia  Dalla Chiesa e Campino","Si chiamano 'Spotty' e 'CiuffCiuff' i progetti che la Circoscrizione Prato Est attiverà anche quest’anno per i bambini e le bambine di età compresa fra 18 mesi e 3 anni accompagnati dai genitori  o da un adulto che sia per loro un riferimento affettivo.
Scopo dell'iniziativa è favorire l’ incontro fra  bambini e adulti diversi,  promuovere la socializzazione, lo scambio di esperienze e stimolare la crescita  con  attività programmate di gioco creativo- manipolativo e motorio,  appuntamenti- dibattito su tematiche educative emergenti curate da educatori esperti.
Sede del progetto 'Spotty' è la scuola dell’Infanzia Carlo Alberto Dalla Chiesa, di via Pablo Picasso. Le attività si svolgeranno nel pomeriggio,  dalle 17 alle 18.30, in due turni: lunedì e mercoledì oppure martedì e giovedì. Il costo è annuale di € 70,00 per il periodo compreso fra ottobre 2005 e maggio 2006. 
Il progetto 'CiuffCiuff' si terrà preso la scuola dell’infanzia del Campino in via Amendola 31. Anche in questo caso sono previste attività pomeridiane dalle 17 alle 19 per tre giorni alla settimana: lunedì, mercoledì e venerdì. Il costo per il trimestre ottobre-dicembre 2005 è di € 35,00.	
Per partecipare ai progetti è necessaria l'iscrizione da effettuarsi presso  la sede della Circoscrizione Prato Est, viale De Gasperi 67,  in orario di ufficio, a partire da lunedì  26 settembre. Al momento dell'iscrzione va anche versata la quota indicata: è previsto un numero massimo di venti iscritti. Le attività, se sarà raggiunto il numero degli iscritti, inzieranno il 3 ottobre prossimo e rispetteranno il calendario scolastico 2005-2006. 
Ulteriori informazioni possono essere richieste aalla Circoscrzione Prato Est (Assunta D’Angelo tel.0574/52701 - 527023).

"
974,http://comunicati.comune.prato.it/generali/?action=dettaglio&comunicato=14200500000974,19/09/2005,16:22,Economia,"Tessile: dalla Commissione Ue sì ai fondi strutturali","Delegazione guidata da Giovagnoli a Bruxelles","Manca l'unanimità degli Stati sul fronte della certificazione di origine","Bruxelles, 19 settembre 2005 -  Accelerazione dell’iter avviato dalla Commissione Ue per la certificazione d’origine dei prodotti e l’etichettatura obbligatoria e orientamento dei fondi strutturali europei verso i distretti industriali particolarmente esposti al commercio internazionale: sono queste le due richieste inviate dall’Associazione dei Comuni tessili (Acte), al commissario al commercio Ue Peter Mandelson  appena qualche giorno fa e sottoscritta da 16 amministrazioni locali tessili italiane (i Comuni di Prato, Biella,, Carpi, Schio, Montemurlo, Empoli, Montevarchi, Castelfiorentino, Agliana e Montale, le Province di Prato, Pistoia, Milano, Biella, Macerata e Novara). Sulla base di queste due richieste oggi una delegazione guidata dal vice presidente di Acte,  l’assessore allo sviluppo comunale allo sviluppo economico di Prato Fabio Giovagnoli, ha partecipato ai lavori della conferenza sul commercio internazionale, alla quale è intervenuto il presidente della Commissione Ue José Manuel Barroso.
Se sulla prima richiesta dalla Commissione europea non sono arrivate risposte del tutto positive (Mandelson ha ricordato che manca l’unanimità degli Stati sulla proposta in tal senso della Commissione), sulla seconda sia Barroso che Mandelson hanno manifestato la volontà della Commissione a riservare una quota dei fondi strutturali alle aree e alle economie maggiormente esposte alla concorrenza internazionale, come il tessile. 
Giovagnoli, a questo proposito, ha sottolineato come l’intervento ipotizzato non debba essere confuso con misure protezionistiche, che non chiedono né Prato né Acte, ma vada considerato un intervento speciale volto a favorire il riposizionamento sui mercati e la riqualificazione del tessuto produttivo dei distretti tessili, favorendo investimenti nella ricerca, nell’alta formazione e nelle infrastrutture.
Infine la delegazione di Acte ha espresso la propria non soddisfazione nei confronti del recente accordo Ue-Cina, che ha favorito gli importatori e i distributori a danno dei produttori, e della mancata applicazione  da parte della Commissione Ue degli strumenti di salvaguardia a suo tempo varati dalla precedente Commissione. 
"
975,http://comunicati.comune.prato.it/generali/?action=dettaglio&comunicato=14200500000975,19/09/2005,16:42,Mobilità,"Un ponte ciclabile sulla Tangenziale","Inaugurato stamani in via Ofelia Giugni","Domani sarà la volta della passerella che collega il capolinea della Lam blu al polo scolastico di Reggiana","E' stato inaugurato stamani, alla presenza del sindaco Marco Romagnoli e degli assessori Massimo Carlesi, Camilla Curcio e Enrico Giardi, il ponte ciclopedonale, in via Ofelia Giunti, che consente  l'attraversamento della Tangenziale. 
La costruzione della passerella, che congiunge i due lati della pista ciclabile, che da Galcetello interseca il viale F.lli Cervi, si è resa necessaria per evitare la pericolosità del passaggio a raso su un'arteria di grande scorrimento.
La passerella è un ponte in acciaio zincato su spalle in cemento armato. La sua particolarità tecnica consiste nello schema statico non convenzionale, che presenta l'antenna del ponte collegata alla base anziché incastrata come è tipico di strutture del genere. L'importo del progetto è di circa 130 mila euro. La  pista ciclabile è largha 2,5 metri e ha una pendenza mai superiore all'8%.
Domani, martedì 20 settembre, altra inaugurazione di una passerella ciclopedonale: praticamente il capolinea della Lam blu di piazza Nenni e del centro commerciale Coop, in prossimità della Declassata,  sarà unito al polo scolastico di Reggiana e al sistema di piste ciclabili di S. Giusto.
Le due inaugurazioni fanno parte del programma della «Settimana europea della mobilità sostenibile».
"
976,http://comunicati.comune.prato.it/generali/?action=dettaglio&comunicato=14200500000976,19/09/2005,17:23,Mobilità,"Centro città off limits giovedì prossimo","Per tre ore nella 'Giornata europea senz'auto'","Nel pomeriggio di domani un convegno sul progetto scolastico 'Marco Polo'","Tre ore col centro città off limits, dalle 9,00 alle 12,00, come per le 'domeniche ecologiche', giovedì 22 settembre, nell'ambito della 'Settimana europea della mobilità sostenibile'. Il provvedimento di limitazione del traffico, nell'ambito della «Giornata europea senz'auto», che viene attuato in tutte le città che aderiscono alla 'Settimana', promossa dagli assessorati alla Mobilità, Ambiente e Politiche del tempo, riguarda la Ztl con estensione a via Pomeria.
Nella stessa giornata, in collaborazione con Arpat e il sito regionale 'Tempi e spazi', al Laboratorio del tempo di via Filicaia 34/7, dalle 8,30 alle 12,30, si sovolgerà il convegno «Dalla scuola alla città: i laboratori sugli spazi come percorsi di cittadinanza fra formazione e partecipazione creativa».
Nel pomeriggio di domani, martedì 20 settembre, sempre per le iniziative della 'Settimana della mobilità sostenibile', nel Salone consiliare del Palazzo comunale, si svolgerà, in collaborazione con la Asl, l'Arpat e il Csa, il convegno «Per la realizzazione di un laboratorio di progettazione partecipata della mobilità sostenibile».
Il convegno fa esplicito riferimento al progetto 'Marco Polo'/La mobilità sostenibile nell'area vasta', che coinvolge la rete degli istituti scolastici di Agenda 21, a cui ha dato la propria adesione anche il Comune di Prato.
I lavori saranno aperti (ore 15,30) dal pediatra Angelo Vigliotti, coordinatore progetto scuole per l'educazione alla salute della Asl, cui faranno seguito i saluti del direttore sanitario della Asl Francesco Bellomo e del direttore dell'Arpat di Prato Luciano Giovannelli. A seguire sarà presentato il laboratorio di progettazione rivolto alle scuole, a cura di Csa, Arpat e Asl, con interventi anche di tecnici di Comune e Provincia e la comunicazione di Franca Gattini dell'Irre 'Dall'informazione al percorso didattico dentro la scuola'."
977,http://comunicati.comune.prato.it/generali/?action=dettaglio&comunicato=14200500000977,19/09/2005,17:33,Spettacolo,"Emily a Officina Giovani","Martedì 20 e mercoledì 21 settembre, ore 21,30",,"Dopo il successo ottenuto a New York quest’estate, la compagnia “The Brads” propone (martedì 20 e mercoledì 21 settembre, ore 21,30), nei locali di Officina Giovani (Cantieri culturali ex Macelli), «Emily», il fortunato spettacolo teatrale vietato ai minori di 16 anni, promosso da Comune (assessorato alla Cultura). TraArt Regione Toscana e Officina Giovani.
Lo spettacolo per la regia di Monica Bucciantini (suono e luci di Michele Ciappi, foto Darragh Hehir) vede in scena Sara Nesti, Monica Bucciantini, Giulia Mannelli, Carlo Marsili, Lina Santi, Armando Tarantino, Giovanni Villari."
978,http://comunicati.comune.prato.it/generali/?action=dettaglio&comunicato=14200500000978,20/09/2005,11:42,Formazione,"Presentazione  delle offerte formative 2005/2006","Domani, 21 settembre, ore 15.30 alla biblioteca Lazzerini","Progetti integrati e decine di attività  saranno proposti alle scuole","Dodici enti culturali ed educativi di Prato, tre assessorati comunali, cinque circoscrizioni, sei progetti formativi integrati e decine di attività da proporre agli studenti delle scuole materne, elementari e medie, e percorsi specifici rivolti alle superiori. Con una amplissima varietà di temi e argomenti da scoprire, dalla natura all’arte, dall’archeologia alla storia, dalla musica alla fotografia, sempre con una attenzione particolare rivolta alla storia e ai tesori pratesi.
Sono alcuni degli ingredienti del Piano delle Offerte Formative per l’anno scolastico 2005/2006 che verrà presentato domani 21 settembre alle ore 15.30 nella Sala Conferenze della biblioteca comunale “Alessandro Lazzerini” (via del Ceppo Vecchio 7).
Il Piano è frutto della sinergia fra i tre assessorati alla Cultura e Politiche giovanili, all’Istruzione Pubblica e allo Sport del Comune di Prato. Già da quattro anni servizi comunali diversi uniscono le risorse per offrire alle 60 scuole dell’obbligo di Prato una proposta unitaria che mira a un obiettivo fondamentale: creare legami sempre più stretti e produttivi fra la scuola e il territorio.
I progetti integrati di quest’anno, che vanno dalla scoperta della preistoria di Prato a quella dell’epoca medievale e rinascimentale fino al Novecento, attraverso percorsi che aiuteranno gli studenti a ricostruire attivamente il passato e ‘riviverlo’ anche nei suoi aspetti quotidiani, vedono il coinvolgimento del Museo Civico, del Museo del Tessuto, del Centro di Scienze Naturali, della Scuola di Musica “G.Verdi”, del Laboratorio per Affresco “Elena e Leonetto Tintori”, dell’Archivio Fotografico Toscano, del Museo Pecci, del Trofeo Città di Prato e della Scuola d’Arte Leonardo.
Tutti i progetti integrati sono gratuiti, ideati da un team di progettazione  e coordinati da Tosca Stoppioni responsabile Sezione Ragazzi della biblioteca comunale “A. Lazzerini”. 
Ai progetti integrati si aggiunge la vasta gamma dei progetti specifici dei singoli enti culturali rivolti alle scuole, e le numerose attività educative e di svago proposte dalle Circoscrizioni (spazi gioco, laboratori creativi, espressivi e musicali, attività di sostegno didattico, laboratori di informatica, di lettura animata, etc). Quest’anno l’offerta formativa include anche i corsi di educazione stradale e per il patentino ciclomotore realizzati dalla polizia municipale. 
Alla presentazione di domani, 21 settembre, sono invitati tutti i dirigenti scolastici e i docenti delle scuole d’infanzia, elementari, medie inferiori e superiori. Saranno presenti l’assessore alla Cultura e Politiche Giovanili Andrea Mazzoni, l’assessore alle Politiche e Educative e all’Istruzione Pubblica Sabrina Nieri, l’assessore alle Politiche dello Sport Aldo Milone.
La pubblicazione della Guida completa alle Offerte Formative 2005/2006 è disponibile presso la Biblioteca “A.Lazzerini” e consultabile sul sito web www.comune.prato.it



"
979,http://comunicati.comune.prato.it/generali/?action=dettaglio&comunicato=14200500000979,,,,,,,"notizia non presente"
980,http://comunicati.comune.prato.it/generali/?action=dettaglio&comunicato=14200500000980,20/09/2005,15:44,Mobilità,"Taglio del nastro per il prolungamento della Lam blu","Inaugurato stamani anche il ponte ciclopedonale sulla Declassata","Le aperture delle opere fanno parte del programma della Settimana europea della Mobilità sostenibile","Poker di inaugurazioni stamani lungo l'asse della Declassata: dopo il taglio del nastro ieri mattina del ponte ciclopedonale sulla Tangenziale in via Ofelia Giugni, oggi sempre nell'ambito del programma della Settimana europea della Mobilità sostenibile sono stati ufficialmente tenuti a  battesimo il prolungamento della Lam blu dal parcheggio di Via Nenni fino al Centro Direzionale Leonardo da Vinci, il nuovo capolinea e la passerella ciclopedonale che sovrasta la Declassata come collegamento tra il Centro Direzionale e il Polo scolastico e il sistema di piste ciclabili che attraversa via Reggiana e l'abitato di S.Giusto. Erano presenti gli assessori Massimo Carlesi alla Mobilità, Enrico Giardi ai Lavori pubblici e Camilla Curcio all'Ambiente, l'assessore provinciale alle Opere pubbliche Maria Luisa Favi e il dirigente comunale della relativa Area Lorenzo Frasconi.
Il prolungamento della linea, che sarà attivato entro breve quando la Cap rimodulerà il servizio per l'utilizzo di capolinea e complanare, è lungo in tutto 1092 metri ed è costituito da una corsia preferenziale a senso unico alternato  che va dal parcheggio di via Nenni fino alla via Fernand Braudel sul lato nord della Declassata, e dalla rotatoria in via Braudel all’altezza dell’accesso del parcheggio della Coop, permettendo l’attraversamento delle Lam di via Braudel dalla corsia preferenziale all’imbocco del parcheggio. Il costo dell'opera è stato di 500mila euro.
La passerella ciclopedonale, che unirà l'area Coop al di là della Declassata con le piste ciclabili di S.Giusto, ha una struttura ad arco di 49,5 metri, realizzata con una soluzione tecnica particolare che permette di avere una ridotta sezione dell’impalcato e di avere grande risparmio di materiale: proprio questa caratteristica ha suscitato l'interesse di pubblicazioni specialistiche che si sono occupate del progetto. E' a campata unica per permettere future modificazioni e ampliamenti della strada sottostante. Per l'accesso e l'uscita ci sono due rampe di accesso di circa 90 realizzate in terra armata, non in cemento, con piani di riposo ogni 12 m e pendenza dolce. Il costo è stato di 120mila euro per il ponte e di 180mila per le rampe, l'illuminazione e le opere di finitura. 
Il cantiere della passerella e del prolungamento è stato aperto nel febbraio 2004 e i lavori per la prima opera si sono conclusi nell'arco di nove mesi, mentre quelli per la complanare sono terminati pochi mesi fa."
981,http://comunicati.comune.prato.it/generali/?action=dettaglio&comunicato=14200500000981,20/09/2005,15:40,Bilancio,"«Occorre capire entro quale quadro si discute»","L'incontro con le categorie produttive e i sindacati","Il primo incontro, di altri che seguiranno, sulle previsioni finanziarie per il 2006","«Nessuno intende scaricare le responsabilità sulla città o metterla di fronte ad alternative secche: o i tagli o gli investimenti. Si tratta di fare un ragionamento complessivo e discuterlo con le categorie economiche e sociali. Dopodichè le scelte saranno nostre e ce ne assumeremo la responsabilità».
Attorno al tavolo della sala giunta, ad ascoltare il sindaco Marco Romagnoli sul Bilancio di previsione 2006 e dintorni, c'arano tutti i vertici delle associazioni economiche e produttive e dei sindacati: dal presidente della Camera di Commercio Gianluca Rinfreschi ai presidenti di Confartigianato, Cna e Unione industriali rispettivamente Stefano Acerbi, Anselmo Potenza e Carlo Longo coi loro direttori, dai segrretari confederali di Cgil-Cisl-Uil Giuseppe Gregori, Gabriella Melighetti, A. Lisa Nocentini, al direttore dell'Unione commercianti Riccardo Diddi, ai rappresentanti di Legacoop e Confcooperative Giuseppe Maroso e Filippo Bettarini.
«Quando rileviamo - ha proseguito il sindaco - che i tagli del Governo sono pesanti, anche qui non lo facciamo per scaricare su altri responsabilità, ma perchè hanno un incidenza reale sui Comuni». Un'incidenza, che nell'illustrazione a grandi linee del Bilancio 2006 dell'assessore alle Finanze e vice sindaco Roberto Bencini, calcolata per il Comune di Prato in 12,5 milioni di euro in meno di trasferimenti «se le attuali anticipazioni della Finanziaria venissero confermate», che si aggiungerebbero ad uno sbilancio tendenziale da coprire per il 2006, «a spese intatte», di circa dieci milioni di euro.
E' questo il quadro offerto dal sindaco e dal vice sindaco ai loro interlocutori, entro paletti che continuano ad essere stretti, come spiegato da Bencini medesimo, da un lato «la necessità di investimenti in una fase delicata della città», dall'altro la volontà di «non ritoccare altre tasse e tariffe».
Un passaggio stretto, anche perchè ha chiosato il sindaco «è vero che si può sempre razionalizzare e che non c'è alcun limite al meglio», ma è altrettanto vero che «i margini di razionalizzazione sono davvero minimi». I parametri per lo stesso funzionamnto dei servizi sono tirati al massimo. Basti pensare al personale: il Comune di Prato ha 60 dipendenti ogni mille abitanti, «il rapporto più basso fra le città più o meno della dimensione della nostra - ha spiegato il primo cittadino -, dove peraltro si sono compiute esternalizazioni come a Prato».
E se sulle 'aziende partecipate' c'è da fare un discorso complessivo «soprattutto per quanto concerne la loro dimensione, in rapporto a cambiamenti dei mercati, come quello energetico», esse non pesano sui conti del Comune: Consiag, nelle parole del sindaco, «produce utili», Asm «con la Tia ha una propria autonomia finanziaria», mentre per Sori «è in atto una discussione sul piano industriale». 
Ma ciò che premeva al sindaco e alla giunta era non solo offrire il quadro del prossimo bilancio di previsione 2006, da presentare entro dicembre, ma anche far toccare con mano il quadro entro cui si discute. Da questo punto vista tutti, dagli imprenditori agli artigiani e ai sindacati, pur con accenti diversi, si sono dichiarati «disponibili a fare la propria parte», definendo in una situazione di risorse inferiori «precise priorità» e soprattutto i modi affinchè «possano essere smobilizzati i tanti capitali privati, che pur a Prato continuano ad esserci».
Fin qui la discussione odierna, che avrà un seguito sul Bilancio, ma anche sul piano regolatore e sulla situazione economica e le ulteriori iniziative da intraprendere verso Europa, Regione, governo nazionale.         
"
982,http://comunicati.comune.prato.it/generali/?action=dettaglio&comunicato=14200500000982,20/09/2005,15:57,Economia,"Il distretto tessile cerca alleati","Dopo l'incontro a Bruxelles con Barroso e Mandelson","In discussione infatti c'è «il futuro dell'intero comparto manifatturiero in Europa»","Un 'coordinamento' fra le istituzioni locali e l'insieme delle categorie economiche e produttive, perchè sulle questioni «dell'industria manifatturiera», sul tessile e non solo, non basta da solo il distretto ma occorre una «mobilitazione generale che investa Regione, governi nazionali e i vertici di tutte le associazioni». Una mobilitazione che si può ottenere parlando la stessa lingua e dando l'idea che è un intera comunità che si muove e che interessa i diversi organismi istituzionali e associativi.
Il giorno dopo Bruxelles, dopo l'incontro con il presidente della Commissione europea Jose Manuel Barroso e il commissario Peter Mandelsono, sensazioni diverse ma stessa convinzione di tutti presenti attorno al tavolo riunito stamani in Palazzo comunale dal sindaco Marco Romagnoli: «Occorre un salto di qualità nell'iniziativa di Prato». Un salto di qualità che significa trovare nuove alleanze in Italia e in Europa, per creare un fronte più ampio verso la stessa Unione europea, «poichè in discussione non c'è soltanto il tessile ma l'intero comparto manifatteriero». 
Sono stati l'assessore allo Sviluppo economico Fabio Giovagnoli e il presidente di Confartigianato Stefano Acerbi, che hanno preso parte agli incontri nella capitale belga, a spiegare i loro esiti. Con la convinzione, condivisa dai presenti, «che occorre una nuova iniziativa e che il distretto deve muoversi ad ampio raggio, per far sentire le proprie ragioni».      
"
983,http://comunicati.comune.prato.it/generali/?action=dettaglio&comunicato=14200500000983,21/09/2005,13:31,Urbanistica,"La prima variante riguarda la Declassata","L'assessore Ciuoffo delinea le fasi del Prg","«Al Piano strutturale deve essere affidato il ruolo di contesto entro cui agire»","Il Piano strategico «come la proiezione della città da riequilibrare e sviluppare», la variante, o le varianti al Piano regolatore ('tematiche' sono state definite), «come lo strumento che permettono dal punto di vista del profilo urbanistico di favorire questo sviluppo».
Dunque, come ha detto il sindaco, nell'incontro di ieri (martedì 20 settembre) con le categorie economiche e sociali e i sindacati, i prossimi incontri sul piano strategico «verteranno sul profilo che dovrà acquisire la variante al piano regolatore».
Nel frattempo, però, un altro percorso si intreccerà con quello del Piano strategico ed è quello delineato dall'assessore all'Urbanistica Stefano Ciuoffo, per la definizione di «strumenti urbanistici rapidamente eseguibili», a cui si sta dedicando il già costituito Ufficio Piano. Un percorso urbanistico che avrà il suo banco di prova sul cosiddetto 'asse della Declassata', «che può rappresentare il compimento di una nuova immagine della città».
Si tratta, nelle parole di Ciuoffo, di approntare varianti che restituiscono al Piano strutturale «il ruolo di contesto urbanistico» e al regolamento «la definizione degli interventi». In un tutto in una logica che differenzi gli strumenti e non faccia del Piano strutturale «un vestito che ci lega mani e piedi».
E se la Declassata è il primo atto delle future varianti urbanistiche, le altre due riguarderanno il Macrolotto zero e le cosiddette aree dismesse, laddove si tratta anche di comprendere «le nuove esigenze produttive di un processo di diversificazione» da tutti auspicato.  "
984,http://comunicati.comune.prato.it/generali/?action=dettaglio&comunicato=14200500000984,20/09/2005,16:50,Mobilità,"Giovedì mattina in centro senz'auto","Dalle 9 alle 12 il divieto di transito per i mezzi a motore","L'iniziativa fa parte della Settimana europea della Mobilità sostenibile. Potranno circolare i mezzi pubblici, d'emergenza e a Gpl e metano","Centro città off limits per tutti i mezzi a motore giovedì mattina 22 settembre dalle 9.00 alle 12.00 per la Giornata europea senza l'auto, manifestazione che conclude la Settimana della Mobilità 2005, dedicata quest'anno al tema del 'Pendolarismo intelligente'. L'area interessata dal divieto di circolazione è quella della Ztl, all'interno delle mura storiche, con estensione a via Pomeria nel tratto compreso tra via del Romito e via Carradori e alla stessa via Carradori, ad eccezione di piazza San Marco, via San Silvestro, piazza Mercatale, via S. Antonio, via San Giorgio e  via S. Margherita.
Il divieto di transito con chiusura al traffico vige dalle immissioni alla suddetta area urbana da Canto delle tre gore, via Garibaldi, viale Piave, via Pomeria, via Carradori, via della Misericordia, via Pistoiese e via Porta al Serraglio.
La segnaletica di preavviso delle chiusure è posta all'incrocio tra via Livi e via Arcangeli, tra questa e via F.lli Giachetti, tra via Livi e via Lazzerini, all'incrocio tra via Pistoiese e via Orti del pero, in piazza Ciardi e in via Compagnetto da Prato.
Sono esclusi dal divieto di transito i veicoli in manovra di uscita dall’area interdetta alla circolazione.
E’ consentito il libero transito ai veicoli muniti di apposita autorizzazione per persone invalide nonchè a mezzi  di soccorso e di pronto intervento, forze dell’ordine, turisti su mezzi propri diretti ad alberghi con sede all’interno dell’area chiusa al traffico, autobus di linea e da turismo, taxi, veicoli elettrici, veicoli noleggio con conducente, veicoli alimentati a gas metano e/o Gpl, veicoli di medici in visita domiciliare ed in casi di particolare necessità da valutare di volta in volta, previo rilascio di autorizzazioni da richiedere presso il Comando di Polizia municipale.
Salvo casi di pronto intervento all’area interessata alla chiusura non è consentito l’accesso ai mezzi delle Pubbliche amministrazioni e degli altri enti (Consiag, Enel, Telecom, ecc.)
"
985,http://comunicati.comune.prato.it/generali/?action=dettaglio&comunicato=14200500000985,20/09/2005,17:16,Ambiente,"Percorsi sicuri e un convegno per la Mobilità sostenibile","Gli ultimi appuntamenti della Settimana europea","Domattina gli 'Scolari a piede libero' dipingeranno il percorso fino a scuola","Un percorso colorato e sicuro per guidare gli alunnia scuola senza pericoli: nell'ambito del programma della Settimana europea della mobilità sostenibile domattina alle 9.00 bambine e bambini con le loro insegnanti delle scuole medie Lippi e elementari Ciliani inizieranno a dipingere e a caratterizzare il percorso sicuro ciclo-pedonale che permette ai ragazzi di raggiungere autonomamente la sede scolastica e i servizi dislocati fra scuola media Lippi, elementare e materna Ciliani, frutto del laboratorio 'Scolari a piede libero'.
Il giorno seguente invece, l'ultimo della manifestazione, in occasione della Giornata europea senza auto il Comune in collaborazione con Arpat e il sito regionale Tempi e spazi (www.tempiespazi.toscana.it/) organizza 'Riflessioni, esperienze e buone pratiche per sviluppare cultura su tempi, spazi e mobilità sostenibili' presso il Laboratorio del tempo di via Filicaia 34/7. Dalle 8.30 alle 12.30 si terranno i laboratori 'Dalla scuola alla città' sugli spazi come percorsi di cittadinanza tra formazione e partecipazione creativa. Alle 8.30 bambini e bambine tutti insieme per strada e sulla lam, che raccoglie i piccoli che hanno partecipato all'esperienza dei laboratori di mobilità scolastica agli Istituti comprensivi Lippi e Convenevole utilizzando la Lam o andando a piedi per raggiungere il Laboratorio del tempo. Alle 9.00 i lavori saranno aperti dall'assessore alla Mobilità Massimo Carlesi. Interverranno anche l'assessore alle Politiche dei tempi e alla partecipazione Andrea Frattani e studenti ed insegnanti degli istituti Gramsci-Keynes e Dagomari che presenteranno i risultati dei loro laboratori sulla Mobilità. Dalle 15.00 alle 18.00 si svolgerà l'incontro Mobilità, tempi e spazi sostenibili con l'introduzione dell'assessore all'Ambiente Camilla Curcio e le conclusioni dell'assessore Carlesi. 
Bambine e bambini, ragazze e ragazzi animeranno queste zone della città, mettendo in evidenza anche le criticità di un territorio non pensato per essere percorso in autonomia e sicurezza anche dalle persone più giovani. 
Educazione alla mobilità sicura e sostenibile, una scelta strategica per l’autonomia è il tema dell’intervento di Letizia Di Bartolomeo, l’esperta che guiderà un percorso di formazione rivolto ai tecnici del Comune di Prato incentrato sulla sicurezza stradale e su tutto ciò che concorre a garantirla.
Coordinerà Fanny Di Cara. Interverranno anche Albert Mayr, 'Aspetti culturali della mobilità sostenibile', Danila Scala, 'Mobilità salubre e sostenibile', Sergio Spagnesi 'Aspetti ambientali della mobilità', Lorenzo Frasconi con la presentazione del Pum di Prato 

"
986,http://comunicati.comune.prato.it/generali/?action=dettaglio&comunicato=14200500000986,,,,,,,"notizia non presente"
987,http://comunicati.comune.prato.it/generali/?action=dettaglio&comunicato=14200500000987,21/09/2005,12:29,"Polizia municipale","Parrucchiere abusivo in negozio pakistano, intervengono i vigili","Questa mattina in una via del centro","Sequestrate le attrezzature","La polizia municipale di Prato è intervenuta questa matttina in via S. Margherita per interrompere l'attività di un parrucchiere abusivo, che veniva svolta nel retro di un negozio di profumeria gestito da un cittadino pakistano.
Il via vai di clienti extracomunitari aveva dato nell'occhio e, da qualche giorno, gli agenti dell'unità speciale di polizia commerciale  avevano posto sotto controllo il locale. 
Una volta certi dell'irregolarità, gli agenti sono intervenuti,  sanzionando il titolare dell'impresa che gestiva l'attività senza l'autorizzazione né i requisiti professionali necessari per esercitare.
Il locale è diviso in due parti da una scaffalatura: vicino all'ingresso viene esercitata l'attività commerciale di vendita di generi di profumeria,  nel retro gli agenti hanno sorpreso in flagranza un sedicente parrucchiere mentre serviva un cliente in un spazio dotato di tutto il necessario. In questo spazio è stata, infatti, trovata -  e immediatamente sequestrata - una  attrezzatura completa con mobili da salone, poltroncine estensibili, lavabo per gli shampoo, specchi e tutti gli arnesi del mestiere.

 
"
988,http://comunicati.comune.prato.it/generali/?action=dettaglio&comunicato=14200500000988,,,,,,,"notizia non presente"
989,http://comunicati.comune.prato.it/generali/?action=dettaglio&comunicato=14200500000989,,,,,,,"notizia non presente"
990,http://comunicati.comune.prato.it/generali/?action=dettaglio&comunicato=14200500000990,21/09/2005,13:22,Circoscrizioni,"Centro, va in scena Frankenstein Junior show","Sabato 24 settembre, ore 21, al Castello dell'Imperatore","Lo spettacolo chiude la rassegna estiva","Sabato 24 settembre, alle ore 21, sul palcoscenico del Castello dell’Imperatore, andrà in scena lo spettacolo teatrale dal titolo 'Frankenstein Junior Show' del gruppo teatrale La Compagnia. L’iniziativa, che va a chiudere il programma degli eventi estivi, è promossa dalla Circoscrizione Prato Centro. Si tratta di una rivisitazione teatrale del celebre film “Frankenstein Jiunior”, diretto da Mel Brook nel 1974, uno spettacolo quindi fresco e divertente, di sicuro successo per quel pubblico che ama il genere teatrale brillante. Garanzia della buona riuscita dell'opera, è il vigore e la vivacità dei giovani protagonisti sulla scena, che sanno essere trascinanti e pieni di energia.
La regia dello spettacolo è di Giuseppe Lentini. Personaggi ed interpreti sono Paolo Gonfiantini, Simona Colzi, Barbara Bini, Giovacchino Pedini, Alessandro Barelli, Fabio Bettanin, Lara Ciampelli, Alessio Dardi, Massimo Ramazzotti. 
L'organizzazione è di Elisabetta Amadio, Massimo Maiolino, Simona Colzi, Luca Ominelli. Testi e musiche di Luca Ominelli, Massimo Maiolino, Elisabetta Amodio, Serena Malpaganti.
L’ingresso allo spettacolo è gratuito.
La Circoscrizione Centro ringrazia la Fondazione Teatro Metastasio per l’aiuto tecnico alla messa in scena.

 


 

 

"
991,http://comunicati.comune.prato.it/generali/?action=dettaglio&comunicato=14200500000991,21/09/2005,14:24,Ambiente,"Domenica di pulizie alle Cascine di Tavola","Anche il Comune partecipa a Puliamo il mondo,","La campagna si legherà ad Ambiente in festa il 25 settembre alle 15.00","Anche il Comune di Prato partecipa a Puliamo il mondo, la manifestazione promossa da Legambiente per domenica prossima 25 settembre. Lo fa intrecciando l'evento ad un'altra iniziativa ambientale che ha la stessa cornice, le Cascine di tavola: 'Ambiente in festa 2005', organizzata dalla Circoscrizione sud in collaborazione con l'assessorato all'Ambiente, Asm, Conser, Consiag e Gida presso la struttura Slow food del Parco. L'appuntamento, alla sua seconda giornata dopo l'avvio di domenica scorsa, il 25 settembre sarà dedicato al tema dell'acqua con mostre, illustrazioni dei progetti di riallagamento dei canali delle Cascine, degli impianti di fitodepurazione del Calice e molto altro. Si comincia alle 15.00 e a metà pomeriggio inizierà l'opera di pulizia e raccolta dei  di cartacce, mozziconi e rifiuti di vario genere da parte dei volontari per Puliamo il mondo. All'iniziativa prenderà parte anche l'assessore all'Ambiente Camilla Curcio: «La manifestazione ha sempre riscosso grande successo nei cittadini, evidentemente sensibili alle tematiche della salvaguardia dell'Ambiente - dice l'assessore - speriamo che anche quest'anno partecipino molte persone, anche per diffondere un approccio diverso e più consapevole al problema dei rifiuti, che possono essere utilizzati come risorsa attraverso la raccolta differenziata. Inoltre la campagna di pulizia è un modo per riapproporiarsi del proprio territorio prendendosene cura prendendo coscienza che, oltre a ripulire, si dovrebbe imparare a non sporcare».
Puliamo il Mondo è l'edizione italiana di Clean Up the World, il più grande appuntamento di volontariato ambientale del mondo nato in Australia nel 1989. Dal 1993, Legambiente ha assunto il ruolo di comitato organizzatore in Italia."
992,http://comunicati.comune.prato.it/generali/?action=dettaglio&comunicato=14200500000992,21/09/2005,15:02,Mobilità,"Domattina tutti a piedi in centro","La giornata senz'auto","Un ricco programma di laboratori con bambini, insegnanti e Lam per il principale appuntamento della Giornata della Mobilità.","Domani giornata clou della Settimana europea della viabilità con la Giornata senz'auto: Prato ha aderito all'iniziativa e all'invito dell'Anci indicendo tre ore di blocco per tutti i mezzi a motore in centro dalle 9.00 alle 12.00, così come avviene a Pisa, Livorno, Firenze, Massa Carrara e una ventina di altri Comuni toscani, oltre a grandi città come Roma, Torino e Genova: «Prato si inserisce in questo modo in un contesto nazionale - afferma l'assessore all'Ambiente Camilla Curcio. Di fronte alle problematiche dello smog e alla salvaguardia della salute di tutti i ciittadini con cui ci troveremo di nuovo alle prese, bisogna rilevare l'assenza del Governo, sia per quanto riguarda i finanziamenti agli interventi strutturali contro l'inquinamento atmosferico che per gli incentivi destinati al rinnovo del parco veicoli italiano, che ammontano ad una cifra davvero irrisoria». A questo proposito, sempre nell'ambito della Settimana della Mobilità, prosegue con successo la petizione 'Cambia aria' sottoscritta e sostenuta dall'assessorato all'Ambiente per chiedere il rifinanziamento dei contributi e dei progetti per l'acquisto di mezzi a metano, gpl ed energia elettrica o per la trasformazione di quelli a benzina e diesel: le firme sono già a quota 150 ed è ancora possibile partecipare rivolgendosi agli uffici dell'assessorato in piazza Mercatale.
L'area interessata dal divieto di circolazione è quella della Ztl, all'interno delle mura storiche, con estensione a via Pomeria nel tratto compreso tra via del Romito e via Carradori e alla stessa via Carradori, ad eccezione di piazza San Marco, via San Silvestro, piazza Mercatale, via S. Antonio, via San Giorgio e  via S. Margherita.
E’ consentito il libero transito ai veicoli muniti di apposita autorizzazione per persone invalide nonchè a mezzi  di soccorso e di pronto intervento, forze dell’ordine, turisti su mezzi propri diretti ad alberghi con sede all’interno dell’area chiusa al traffico, autobus di linea e da turismo, taxi, veicoli elettrici, veicoli noleggio con conducente, veicoli alimentati a gas metano e/o Gpl, veicoli di medici in visita domiciliare ed in casi di particolare necessità da valutare di volta in volta, previo rilascio di autorizzazioni da richiedere presso il Comando di Polizia municipale.
Salvo casi di pronto intervento all’area interessata alla chiusura non è consentito l’accesso ai mezzi delle Pubbliche amministrazioni e degli altri enti (Consiag, Enel, Telecom, ecc.).
Il programma di domattina però prevede anche dalle 8.30 alle 12.30 i laboratori sugli spazi come percorsi di cittadinanza tra formazione e partecipazione akl Laboratorio del tempo di via Filicaia: bambini e bambine tutti insieme per strada e sulla Lam, che raccoglie i piccoli che hanno partecipato all'esperienza dei laboratori di mobilità scolastica agli Istituti comprensivi Lippi e Convenevole utilizzando la Lam o andando a piedi per raggiungere il Laboratorio del tempo. Alle 9.00 i lavori saranno aperti dall'assessore alla Mobilità Massimo Carlesi. Interverranno anche l'assessore alle Politiche dei tempi e alla partecipazione Andrea Frattani e studenti ed insegnanti degli istituti Gramsci-Keynes e Dagomari che presenteranno i risultati dei loro laboratori sulla Mobilità. Dalle 15.00 alle 18.00 si svolgerà l'incontro Mobilità, tempi e spazi sostenibili con l'introduzione dell'assessore all'Ambiente Camilla Curcio e le conclusioni dell'assessore Carlesi. 
Bambine e bambini, ragazze e ragazzi animeranno queste zone della città, mettendo in evidenza anche le criticità di un territorio non pensato per essere percorso in autonomia e sicurezza anche dalle persone più giovani. 
Educazione alla mobilità sicura e sostenibile, una scelta strategica per l’autonomia è il tema dell’intervento di Letizia Di Bartolomeo, l’esperta che guiderà un percorso di formazione rivolto ai tecnici del Comune di Prato incentrato sulla sicurezza stradale e su tutto ciò che concorre a garantirla.
Coordinerà Fanny Di Cara. Interverranno anche Albert Mayr, 'Aspetti culturali della mobilità sostenibile', Danila Scala, 'Mobilità salubre e sostenibile', Sergio Spagnesi 'Aspetti ambientali della mobilità', Lorenzo Frasconi con la presentazione del Pum di Prato. 
"
993,http://comunicati.comune.prato.it/generali/?action=dettaglio&comunicato=14200500000993,21/09/2005,17:10,Sport,"'Educazione metafisica' vince Scrivo per sport","Assegnato il 1° premio del concorso letterario","Il soggetto della vincitrice Laura Giuntini diventerà un cortometraggio realizzato dalla scuola Magnani","La venticinquenne Laura Giuntini di Calenzano si è aggiudicata la terza edizione di Scrivo per sport, il concorso letterario per soggetti cinematografici dedicati allo sport ideato dall'assessorato allo Sport del Comune di Prato. Il soggetto da lei scritto si intitola 'Educazione metafisica', ambientato al liceo classico Cicognini, e quest'anno, per la prima volta, viene integralmente pubblicato in rete nel canale tematico dello sport. La giuria del concorso ha deciso di premiare “Educazione Metafisica” perchè, come si legge nella motivazione del verdetto, ' con la sua prosa vivace e scorrevole ci ha fatto volare con la fantasia in una dimensione dove scuola, sport e amicizia trascinano tutti, senza distinzioni di ruoli, in un contagioso momento di allegria'. Il messaggio di coda del soggetto è 'Vivi lo sport: fare sport unisce ed insegna a crescere…'
La Scuola di cinema Anna Magnani come ogni anno realizzerà il cortometraggio basato sul soggetto che sarà proiettato a dicembre in occasione del Premio Bacchino Sport e nella stessa serata sarà consegnato alla ragazza il premio di 1.200 euro.
"
994,http://comunicati.comune.prato.it/generali/?action=dettaglio&comunicato=14200500000994,23/09/2005,11:54,Circoscrizioni,"Un pomeriggio con tanti sport ma senza il calcio,","Domani 24 settembre nei giardini di via Papa Giovanni XXXIII","Istruttori e atleti inviteranno  a 'provare'  le varie discipline","Domani 24 settembre, dalle 15 alle 19, presso i giardini e gli impianti sportivi di via Papa Giovanni XXIII (lungo il viale Borgovalsugana), tornano “Giochi di Sport”,  una festa organizzata dalla Circoscrizione Prato Est in collaborazione con enti  e società sportive. 
Per un intero pomeriggio si potranno provare gratuitamente tante discipline, tutte  rigorosamente “non calcistiche”, sotto la guida di istruttori e atleti di varie società sportive: il tennis (con il Tennis Club “Costa Azzurra'), il pattinaggio (con la Fulgor), le arti marziali (a cura di Apam Shiro Saigo), il tiro con l’arco (con la Compagnia Arcieri Borgo al Cornio), la scherma e il minibasket (con il Centro giovanile di formazione sportiva),  l’orienteering, la corsa campestre ed altri giochi(Uisp), il minivolley (Csi), le bocce (Associazione sportiva “PRATO BOCCE”).
Sarà presente  con un proprio stand anche l’associazione “R. Becheroni” per la profilassi delle malattie vascolari. 
'Scopo della manifestazione - sottolinea il presidente della commisione sport, Francesco Carlli -  è  promonuovere lo sport  inteso come attività fisica complementare a uno stile di vita sano ed equilibrato.
L’ idea di sport legata al concetto di agonismo e impegno totalizzante è senza dubbio appassionante, ma non necessariamente rapportabile a tutti'. 'Per questo - aggiunge Carulli -  ci piace  proporre  di  vivere lo sport  come attività liberatoria del fisico e della mente, e perciò formativa, divertente, rilassante; insomma una vera alternativa allo stress quotidiano'.
Tutti, non ci sono limiti di età,  sono invitati aalla festa. La partecipazione libera e gratuita. Per informazioni: Circoscrizione Est, tel.0574/527025 oppure 320/1964239

"
995,http://comunicati.comune.prato.it/generali/?action=dettaglio&comunicato=14200500000995,22/09/2005,14:59,Appuntamenti,"Le proposte dei ragazzi per andare a scuola da soli","Giornata europea senz'auto","Le scuole Lippi, Cilani e Le Badie partecipano al convegno all Laboratorio del tempo","Andare a scuola da soli è più bello. Ma il percorso deve essere  sicuro e il traffico non deve costituire un  pericolo. E' il messaggio che gli studenti delle scuole medie Lippi  e delle elementari Ciliani e Badie hanno voluto lanciare con le proposte messe a punto nel laboratorio di mobilità scolastica,  'Scolari a piede libero', presentato oggi, proprio durante la celebrazione dela Giornata europea senza auto.
Gli studenti insieme agli insegnanti sono partiti dalle rispettive scuole e hanno raggiunto, alcuni a piedi, altri in Lam, il Laboratorio di via Filicaia per partecipare al convegno organizzato da Comune e Arpat  'Riflessioni, esperienze e buone pratiche per sviluppare cultura su tempi, spazi e mobilità sostenibili'. Ad attenderli  l'assessore all'Ambiente, Camilla Curcio, che ha apprezzato il lavoro svolto dai ragazzi e si è impegnata a coinvolgere tutti i settori dell'amministrazione comunale per dare risposte concrete alle loro proposte. Una di queste  prevede la realizzazione di un percorso ciclo-pedonale che permette ai ragazzi di raggiungere autonomamente la sede scolastica e i servizi dislocati fra scuola media Lippi, elementare e materna Ciliani.
Bambine e bambini, ragazze e ragazzi hanno voluto mettere in evidenza, con semplicità ma in modo chiaro, le criticità di un territorio non pensato per essere percorso in autonomia e sicurezza anche dalle persone più giovani. 
"
996,http://comunicati.comune.prato.it/generali/?action=dettaglio&comunicato=14200500000996,23/09/2005,10:03,Circoscrizioni,"Nord, ultima festa d'estate nei giardini di viale Galilei","Domani, 24 settembre, a partire dalle 15","Sport, ambiente e volontariato protagonisti della serata,","Si coclude domani, 24 settembre, il programma delle iniziative primavera-estate organizzate dalla Commissione ambiente e sport della Circoscrizione Prato Nord. A ospitare la festa, questa volta, saranno i giardini lungo il viale Galilei - quelli adiacenti al ponte  Datini -  dove, a partire dalle 15, si susseguiranno manifestazioni sportive, ambientali e legate al mondo del volontariato. Parteciperanno gli Arcieri di Borgo al Cornio per il tiro con l'arco, il Centro Ippico la Querce che metterà a disposizione i pony su cui i bambini potranno provare a cavalcare gratuitamente. Ci saranno l'Uisp con le canoe, La Sas con i cani addestrati e interverranno anche Legambiente e il Centro di scienze naturali. Saranno presenti le associazioni del volontariato e il Granello di Senape per il commercio equo e solidale.
'Le cinque iniziative del nostro programma  - ha commentato il presidente della Commissione Marco Baldi - hanno centrato l'obiettivo che ci eravamo prefissi di fare emergere l'aspetto socializzante dello sport (tutti, grandi e piccoli,  si sono divertiti con le varie discipline sportive) e anche di sensibilizzare la gente al valore  dell'ambiente e di  avvicinarla al volontariato'. "
997,http://comunicati.comune.prato.it/generali/?action=dettaglio&comunicato=14200500000997,23/09/2005,12:05,Scuola,"Il menù della mensa su un calendario","Da lunedì 26 settembre nelle scuole inizia il servizio refezione","Sarà distribuito in diecimila copie a tutti gli utenti","In tutte le scuole, a partire, dal prossimo lunedì (26 settembre) inizierà il servizio mensa, ma già dalla  settimana in corso tutti hanno potuto consultare il menù che sarà loro servito. Sono stati, infatti, stampati e distribuiti in tutte le scuole di Prato, dagli asili nido, alle materne, alle elementari, oltre diecimila calendari con il menù settimanale.
L’iniziativa, promossa dall’assessorato alle Politiche educative del Comune, e realizzata dal Servizio pubblica istruzione, permetterà  alle famiglie di conoscere in anticipo cosa mangeranno a mensa i figli giorno per giorno: il calendario contiene infatti il menù della settimana a partire dall’inizio del servizio di refezione – fissato appunto per lunedì prossimo - fino al 31 gennaio.
I calendari, per l’esattezza, sono due:  l’Informapappa destinato ai bambini degli asili nido  e l’Informamensa rivolto alle scuole dell’infanzia primaria e secondaria,  ossia alle materne e alle elementari. Entrambi gli opuscoli, oltre al menù, contengono informazioni generali sul servizio. 

INFORMAPAPPA
Negli asili nido  la mensa viene fornita già dal 12 settembre e l’Informapappa, distribuito in oltre cinquecento copie,  pubblica  il menù a partire da quella data fino al 31 gennaio 2006.   Nella premessa viene sottolineato il valore educativo del momento del pasto e ne vengono illustrati gli aspetti nutrizionali. A qesto proposito si specifica che il menù proposto negli asili nido è elaborato secondo il modello di “alimentazione mediterranea” in linea con i cosiddetti Larn, i livelli di assunzione di nutrienti raccomandati dalla Società italiana di nutrizione umana e le linee guida dell’Istituto nazionale della nutrizione.  Circa la composizione del menù sono previste pietanze diverse per ogni giorno della settimana, con una rotazione ogni quattro settimane. Saranno utilizzati anche prodotti biologici come pasta, pane, frutta fresca, yogurt alla frutta o tipici tradizionali e Doc come il parmigiano reggiano, grana padano, prosciutto di Parma.  Tutte le pietanze saranno preparate con generi alimentari esenti da Ogm, così come prevede la legge. 
E’ possibile richiedere una dieta  in bianco o leggera, oppure una dieta speciale   se il bambino presenta intolleranze o allergie alimentari.  Per ulteriori precisazioni sulle diete  i genitori possono rivolgersi direttamente alle dietiste dell’ufficio refezione del Comune in via Migliorati 1/A. L'Informapappa contiene, infine, una dettagliata descrizione della qualità degli alimenti: per ciascun prodotto (pane, pasta, riso, latte ecc.) sono indicati gli standard qualitativi sulla base dei parametri igienici, nutrizionali, organolettici richiesti dal Comune.  

INFORMAMENSA
Diffuso in circa novemilacinquecento copie, l'Informamensa  dedica un'ampia premessa alla giusta e corretta distribuzione delle calorie e dei nutrienti nell'arco della giornata alimentare con consigli utili per la colazione, lo spuntino dell'intervallo, il pranzo e la merenda.  Quindi vengono descritti i criteri di scelta per il menù. Nel corso dell'anno scolastico vengono elaborati tre menù con piatti e proposte legate alla stagione: quello autunnale da settembre a ottobre; quello invernale, da novembre alla fine di aprile, è suddiviso in due parti da novembre a gennaio e da febbraio a aprile, per permettere una rotazione di piatti diversi; quello primaverile da maggio alla fine della scuola. Anche il menù pubblicato sull'Informamensa comprende le settimane  dal 26 settembre al 31 gennaio. Nel calendario, infine, si può trovare il riepilogo delle tariffe del servizio e delle modalità di pagamento.

"
998,http://comunicati.comune.prato.it/generali/?action=dettaglio&comunicato=14200500000998,23/09/2005,10:33,Circoscrizioni,"Sud,  Ambiente in Festa , appuntamento  alla Cascine di Tavola","Domanica 25 settembre, alle 15","Tema della manifestazione questa volta è 'l'acqua'","Domenica, 25 settembre, appuntamento con la seconda giornata di Ambiente in Festa. La manifestazione, organizzata dalla Circoscrzione Prato Sud,  avrà luogo alle Cascine di Tavola presso la sede dell’Associazione Slow Food, la Casa del Caciaio.
Tema della giornata è l''acqua' e su questo argomento si terrà un dibattito che spazierà dal progetto di recupero del Parco Mediceo delle Cascine di Tavola all’accordo di programma per la tutela delle acque, al progetto di Fitodepurazione di Baciacavallo e Calice. Oltre alla presidente della Circoscrizione Sud, Maria Luisa Peris, interverranno l’assessore all’Ambiente, Camilla Curcio, insieme ai tecnici del suo settore, i tecnici della Gida, i rappresentanti del Centro di Scienze Naturali. Nel corso del pomeriggio sono, inoltre, previsti laboratori per i più piccoli che potranno partecipare alle iniziative di pulizia e riciclaggio organizzate nell'ambito di “Puliamo il mondo”. Infine per tutti i partecipanti sarà possibile una degustazione di prodotti tipici, tradizionali e musica a cura dell'associazione Slow Food.
Ambiente in festa si colcuderà domenica 2 ottobre nei giardini di San Giorgio a Colonica con l'ultimo tema in programma: la terra.
La prima giornata (il 18 settembre nei giardini de Le Badie) di Ambiente in Festa era stata dedicata all'aria. "
999,http://comunicati.comune.prato.it/generali/?action=dettaglio&comunicato=14200500000999,23/09/2005,11:44,Appuntamenti,"La danza sportiva protagonista al Palaprato","Domani sabato 24 e domenica 25","Cinquecento coppie iscritte alla Federazione danza sportiva si disputeranno il Trofeo nazionale Pegaso","Una competizione di danza ai massimi livelli di questa disciplina sportiva farà spettacolo domani sera e domenica al Palaprato: con cinquecento coppie in gara si disputerà per la prima volta nel capoluogo laniero il Trofeo nazionale di danza Pegaso, organizzato dalla scuola e associazione sportiva Tomasiello di Signa con il patrocinio del Comune di Prato. I ballerini provengono da tutta Italia e hanno un'età dai 6 anni agli over 56: si disputeranno la vittoria esibendosi in danze standard, latino-americane, caraibiche, argentine, balli da sala e liscio. Gli spettacoli di danza sono sempre più seguiti perchè anche grazie alla trasmissioni televisive e ai film dedicati al ballo c'è un nuovo interesse per questa disciplina, che piace guardare e praticare.
Il programma prevede domani dalle 16.30 l'inizio delle competizioni e alle 18.00 un'esibizione pre-agonistica di danze caraibiche con un vero e proprio show realizzato dalle scuole di danza Eta beta e Danze 3.
Domenica 25 invece la gara partirà già alle 10.00 per le categorie junior, mentre nel pomeriggio dalle 16.00 in poi la competizione degli adulti e dei senior e lo show di danza moderna con i campioni del mondo a cura della scuola Devil's rock."
1000,http://comunicati.comune.prato.it/generali/?action=dettaglio&comunicato=14200500001000,,,,,,,"notizia non presente"
1001,http://comunicati.comune.prato.it/generali/?action=dettaglio&comunicato=14200500001001,24/09/2005,13:16,Cultura,"Cinquantamila presenze alla  Pratestate 2005","Nella riunione della commissione politiche sociali e formative","Mazzoni traccia un primo bilancio dell'ultima edizione","La Pratestate 2005 non si è ancora conclusa (le ultime manifestazioni sono in programma per questo fine settimana) ma il bilancio di questa edizione, ovviamente provvisorio, è degno di nota:  si calcola già un totale di cinquantamila presenze alle iniziative organizzate direttamente dall'assessorato alla Cultura, senza tenere conto di quelle registrate per gli spettacoli in programma nelle singole circocrizioni. Il dato è stato reso noto dall'assessore alla Cultura Andrea Mazzoni, nel corso dell'ultima seduta della Commissione Politiche sociali e formative, che ha voluto verificare l'esito della Pratoestate di quest'anno in vista del bilancio di previsione 2006. Entrando nei dettagli della manifestazione, l'assessore ha specificato che le grandi interpretazioni musicali nell'ambito del Festival internazionale di musica al femminile(si è svolto al Pecci) ha visto oltre 500 presenze per il concerto di Ute Lemper, 400 per il concerto di Cristina Donà e 450 per quello di Sarah Jane Morris.  Positivo il riscontro per la rassegna dedicata alla musica d'autore italiana con sette concerti nel Castello dell'Imperatore, fra cui quelli di Nada, Mimmo Loscasciulli, Greg Cohen: in tutto circa tremila presenze. Successo di pubblico ai grandi concerti in piazza Duomo: 500 persone hanno ascoltato la Drummeria e 400 La Banda Improvvisa. Numeri interessanti anche per la rassegna 'Liriche' nella splendida cornice dela giardino della scala santa di San Niccolò:  500 persone hanno ascoltato i Carmina Burana con letture da Folgore di San Gimignano e in 300 hanno seguito Gabriele Tozzi nelle letture con musiche dei Midnight. La rassegna cinematografica al Castello dell'Imperatore ha registrato 6.800 presenze e sono state contate tremila persone alla festa di Ferragosto, arricchita quest'anno da un concerto folk. Grandi numeri sul Lungobisenzio: La Plaza, dal 12 giugno al 10 settembre, con spettacoli e servizio bar,  ha ospitato 22 mila persone. Tremila spettatori, infine per la Rassegna Videominuto al Pecci. 
'La ricaduta della Pratoestate sul territorio - ha commentato Mazzoni - è più che positiva. Abbiamo cercato di dare risposta alle più svariate esigenze culturali e lo forzo fatto dall'assessorato in collaborazione con la rete dei soggetti e associazioni locali e con le circoscrzioni, ha dato ottimi risultati, considerato che il budget a disposizione per il 2005 era di soli 187 mila euro contro i 270 mila dello scorso anno'. 
Il presidente della Commissione, Luciano Bartolotti, ha dato atto all'assessore dell'impegno e dei risultati che i dati rilevano in modo inequivocabile. Apprezzamento per il lavoro svolto e il successo di questa edizione è stato   espresso anche da altri membri della commissione. "
1002,http://comunicati.comune.prato.it/generali/?action=dettaglio&comunicato=14200500001002,,,,,,,"notizia non presente"
1003,http://comunicati.comune.prato.it/generali/?action=dettaglio&comunicato=14200500001003,23/09/2005,15:58,"Consiglio Comunale","Gli exit della 1a fase debuttano in Consiglio comunale","Piano strategico/1","L'illustrazione dell'assessore allo Sviluppo economico Giovagnoli e della dirigente Livia Marinetto.","Un resoconto di 80 pagine con analisi e documenti, 26 incontri intorno ai quattro tavoli tematici sulla città, 4 seminari di approfondimento, 10 incontri istituzionali e 880 persone coivolte ed incontrate dal novembre 2004 al giugno scorso: sono questi i numeri del Documento 1 del Piano strategico, che a conclusione della sua prima fase ieri ha fatto il suo debutto al Consiglio comunale. Ad illustrare la fisionomia del Documento, denominato 'Contesto - exit condivisi' sono stati l'assessore allo sviluppo economico e al Piano strategico Fabio Giovagnoli e la dirigente del Servizio Sviluppo economico e strategico Livia Marinetto, che ha sintetizzato i contenuti con il supporto visivo delle diapositive.
A giugno si è conclusa la prima delle tre fasi in cui è diviso il percorso inclusivo del Piano strategico, in cui viene scattata la fotografia della realtà della città con un'analisi dei problemi focalizzata su punti di forza, di debolezza, le opportunità e le minacce. 
Le principali questioni da affrontare sono l'implosione demografica e settoriale. Per risolverle il Piano strategico rispetto ad un normale documento di pianificazione punta sulla cooperazione tra tutti gli attori e sulla peculiarità locale. La seconda fase, che sta per iniziare, prevede la progettazione e l'identificazione della visione e degli strumenti necessari. La terza è dedicata all'implementazione e la monitoraggio delle misure. La pianificazione strategica è stata divisa come è noto in quattro tavoli, detti matrici, per la 'Città compiuta', la 'Sostenibilità ed innovazione', 'Cultura e cambiamento' e La 'Città coesa e sicura', ma con un unico obiettivo, la 'missione2 del Piano strategico: accelerare la transizione del distretto verso un modello di sviluppo basato sulla conoscenza attraverso interventi nel contesto urbano, ambientale e culturale. A questo fine gli orizzonti intermedi da raggiungere sono sette: completare il sistema dei servizi al sistema produttivo, rafforzare il sistema delle strutture per la formazione superiore, la ricerca e il trasferimento
tecnologico, migliorare le politiche di inclusione sociale, potenziare le connessioni con l'esterno e di riduzione della mobilità interna su mezzi privati, riqualificazione territoriale ed urbana con innalzamento della qualità progettuale degli edifici e
dello spazio pubblico, costruzione di un sistema integrato di aree verdi e parchi e valorizzazione dei fattori di attrattività del territorio urbano attraverso interventi nella cultura, nel turismo e nella comunicazione. «La prima parte del lavoro per il Piano strategico di Prato ha segnato un momento di vera consonanza tra tutti gli enti che sono stati coinvolti nella sua redazione, dalle istituzioni, ai sindacati, le associazioni, le organizzazioni di categoria e il Polo scientifico - ha affermato l'assessore Giovagnoli - Le città che prima di noi si sono dotate di questo strumento, come Barcellona e Lione, sono balzate in testa alla lassifica delle aree più attrattive d'Europa per i progetti di sviluppo. Il Piano costituisce un processo che si svolge in continuità, l'involucro del procedimento decisionale inclusivo. La partecipazione di tutti i soggetti è infatti il cuore della pianificazione: includeremo in questo cammino anche le Circoscrizioni, con cui è già stato disposto un gruppo di lavoro. La città che ci apprestiamo a progettare nella seconda fase sarà ancora legata al settore manifatturiero ed industriale, che le è connaturato, ma saranno potenziate l'alta formazione, la ricerca e l'Università per creare la Città della conoscenza. Sarà poi rafforzato il welfare locale per dare le risposte necessarie in un momento di cambiamento e ristrutturazione così repentino che rischia di creare sacche di povertà ed emarginazione». 

"
1004,http://comunicati.comune.prato.it/generali/?action=dettaglio&comunicato=14200500001004,23/09/2005,15:58,"Consiglio Comunale","L'analisi della fase 1 accende il dibattito","Piano strategico/2","Diverse le posizioni espresse sul Contesto exit. La maggioranza presenta una mozione. La discussione rimandata alla prossima seduta","L'esordio degli exit della consultazione sul Piano strategico in Consiglio comunale hanno suscitato un acceso dibattito con punti di vista opposti da parte di maggioranza ed opposizione. Quest'ultima infatti ha bocciato la fase embrionale dello strumento di programmazione e in particolare Rifondazione comunista e Sinistra per Prato viva hanno aspramente criticato la scelta della maggioranza di presentare una mozione, definita 'blindata', a sostegno del lavoro fin qui compiuto per il Piano strategico. L'atto è stato presentato da Ds, Margherita, Comunisti italiani, Verdi ed Italia dei valori e condivide i risultati della prima fase di consultazione, sintetizzata negli exit presentati ieri, e la volontà dell'Amministrazione comunale. Visto il protrarsi del dibattito la seduta è stata aggiornata e la discussione della mozione rimandata alla prossima riunione dell'Assemblea, che si terrà tra due settimane. 
«Esprimo la mia incredulità di fronte a questo deficit di politica - ha esordito Mauro Vannoni, capogruppo di Sinistra per Prato viva - solo 10 giorni fa abbiamo approvato all'unanimità un documento sul tessile redatto da tutti i gruppi e ora la maggioranza presenta una mozione propria in cui si vuole dare un segnale non all'intera città, che vive situazioni drammatiche a causa della crisi, ma ai soliti noti interessati a certi argomenti e a certe realizzazioni. E'una presa in giro. A Prato si rischia che i ricchi diventino sempre più ricchi e i poveri sempre più poveri. Dato che però condivido molti dei contenuti dell'analisi della prima fase non parteciperò al voto». «Avevamo creduto che il percorso sarebbe stato davvero condiviso - ha aggiunto Leonardo Becheri di Rc - invece la maggioranza si blinda in una mozione dicendo praticamente che solo loro sono deputati a dare delle risposte alla città. Per noi sono centrali le questioni del sociale e dello sviluppo economico: ci doveva essere un doppio binario tra la formazione del Piano strategico e l'attuazione dei conseguenti atti amministrativi, ma sembra che questo non avverrà, o almeno le premesse non sono delle migliori. Di fronte a questa presa in giro della partecipazione, ci asterremo dal voto». Massimo Taiti del Nuovo Psi-Taiti per Prato ha puntato il dito contro la scarsità di interventi e di pianificazione per lo sport, mentre il capogruppo di Forza Italia Goffredo Borchi ha sollecitato risposte e tempi più rapidi: «Non c'era certo bisogno di scrivere 80 pagine e di un anno di lavoro per farlo per descrivere problemi che la città conosce benissimo perchè li vive quotidianamente. Il documento lascia la bocca amara a chi credeva in uno scatto contro la crisi. Non sono questi i tempi che la città si aspettava. Se ci è voluto un anno per scattare la fotografia dei problemi, si può sapere quando avremo delle risposte?» Caverni dello stesso partito ha aggiunto che depone a favore dell'utilità del Piano il fatto che città come Torino, che l'hanno adottato in momenti di crisi, abbiano conosciuto un  nuovo sviluppo, ma 'lo sforzo compiuto finora e i tempi impiegati sono sproporzionati rispetto a ciò che si è ottenuto e i risultati attesi si allontanano troppo'.
Parere diametralmente opposto è stato espresso invece da Aurelio Donzella dell'Idv: «Il Piano strategico non è la bacchetta magica che risolverà tutto, ma è l'insieme delle regole che permetterà di adttarsi alle problematiche di una realtà in rapida evoluzione. I punti nodali da affrontare per uscire dalla crisi sono la sostenibilità dello sviluppo, in particolare con il raggiungimento dell'autonomia energetica utlizzando fonti rinnovabili come i rifiuti, il rafforzamento della cultura e la questione dell'immigrazione, che andrà risolta favorendo la pacificazione tra autoctoni e stranieri e la diffusione della legalità in  modo che ci sia un'unica popolazione di Prato, e l'assetto urbanistico del territorio con il completamento delle infrastrutture. Credo che la fase progettuale del Piano strategico possa rispondere a queste esigenze». Anche Maria Grazia Cimabellotti della Margherita ha espresso il proprio assenso al Contesto exit affermando che l'atteggiamento e la modalità attuativa sono vincenti contro la crisi: «Le linee espresse non sono generiche ed astratte, ma anzi c'è una piena consapeviolezza del problema e lo sforzo di trovare il sistema che risolleverà la città. E' positivo poi che il lavoro sia in itinere e che l'analisi prosegua anche nelle fasi successive»."
1005,http://comunicati.comune.prato.it/generali/?action=dettaglio&comunicato=14200500001005,23/09/2005,17:16,"Consiglio Comunale","Sori, a ottobre la revisione del Piano industriale","Quattro question time in Consiglio sulla spa","La situazione occupazionale e le future linee dell'azienda sotto i riflettori della discussione","Oltre al Piano strategico a far discutere in Consiglio comunale sono state anche la situazione di Sori e le ultime vicende occupazionali dell'azienda, su cui sono state presentate in apertura di seduta quattro question time da parte dello schieramento dell'opposizione. A firmarle i capigruppo Leonardo Becheri di Rc, Maurizio Bettazzi di An e Massimo Taiti del Nuovo Psi-Taiti per Prato e Giovanni Luchetti di Forza Italia. Gli atti hanno avanzato pressochè le stesse domande, che riguardavano il recente mancato rinnovo del contratto a molti lavoratori della società, come si intende provvedere al problema, se questo provocherà delle inefficienze, quali saranno le linee del nuovo Piano industriale in via di definizione e se è vero che l'aggio sarà aumentato dal Comune dal 3,3% al 5,5% in favore di Sori. La risposta è arrivata dal vice-sindaco Roberto Bencini: «Innanzitutto non si tratta di licenziamenti, ma di contratti che sono scaduti e non sono stati nel frattempo rinnovati. Come avevamo annunciato è infatti in fase di revisione il Piano industriale dell'azienda e in attesa della definizione delle sue linee e della verifica dei compiti, anche nuovi e futuri, che l'Amministrazione comunale intende affidare a Sori non abbiamo ritenuto di stipulare nuovi contratti. Il nostro obiettivo , anche contando che la società sta cercando nuovi compiti e nuove attività nello stesso settore della riscossione e del recupero dei crediti, è cercare di riassorbire questi lavoratori. Sempre nell'ambito del nuovo Piano, confrontandosi con il mercato e le aziende concorrenti che ne fanno parte sarà valutata anche l'adeguatezza dell'aggio attuale, ma per ora i cambiamenti a questo riguardo solo solo delle ipotesi. Nel frattempo comunque non ci saranno disfunzioni nei confronti degli utenti». La verifica del Piano industriale di Sori, affidata alla società di roma CrediOp, dovrebbe essere completata entro il 15 ottobre e approdare poi in Consiglio comunale per la discussione. Attualmente il personale dell'azienda è formato da 31 dipendenti a tempo indeterminato, 21 a termine e 6 collaboratori a progetto.
I firmatari delle question time non si sono detti soddisfatti delle risposte ottenute e in particolare il capogruppo Bettazzi ha rimarcato che la Sori non avrebbe comportato dalla sua nascita alcun vantaggio per il Comune , ma solo oneri, e che 'non si capisce perchè prima era necessario il doppio dei lavoratori per svolgere le stesse mansioni', osservazione sollevata anche da Becheri di Rifondazione che ha sollecitato la convocazione di una seduta del Consiglio per affrontare la situazione delle società partecipate dal Comune 'di cui non si pùò parlare in Assemblea solo quando sono in difficoltà finanziarie e bisogna intervenire nell'emergenza'."
1006,http://comunicati.comune.prato.it/generali/?action=dettaglio&comunicato=14200500001006,26/09/2005,14:50,"Servizio civile","Dodici progetti per il servizio civile","Presentati dal Comune all'Unsc","Se approvati impiegheranno fino a  89 volontari","Dodici progetti con una richiesta complessiva di 89 volontari  sono stati presentati entro la scadenza del 22 settembre scorso all'Ufficio nazionale per il servizio civile istituito presso la presidenza del consiglio dei ministri. A predisporre la pratica, anche quest'anno, è stato l'ufficio per il servizio civile nazionale che il Comune di Prato ha attivato da due anni. I progetti sono stati elaborati da vari servizi comunali sulla base delle procedure già sperimentate lo scorso anno. 
Il primo, 'parco fluviale e piste ciclabili' è targato Polizia municipale e impiegherà 9 volontari a supporto dell'attività di controllo in questa parte del terririoio. Il secondo porgetto, 'Ri-Abili' prevede 12 volontari in aiuto ai Servizi Sociali per l'assistenza all'handidicap sia a scuola che sul lavoro. 'Città e musica' è il progetto della scuola Verdi che impegnerà 4 volontari in attività di promozione e produzione.  I quattro progetti dei Servizi sociali, 'Ci vorrebbe un amico' saranno attuati nei singoli distretti socio-sanitari di piazza Lippi, via Gherardi, via Roma e via Clementi: otto volontari affiancherano gli operatori per assistere gli handicappati a scuola e sul lavoro. Ancora due progetti dei servizi sociali 'I brutti anatroccoli'  che prevedono 12 volontari nel ditretto di piazza Lippi e 2 in quello di via Gherardi per l'assistenza ai minori con ritardo scolastico e disagio. 'Non affogare in una bicchere d'acqua' è il progetto della Protezione civile e prevede 4 volontari a supporto dell'attività di informazione  alle imprese ubocate nelle zone a rischio idraulico  in caso di alluvione. Altri quattro progetti dei servizi sociali da attuare nei singoli distretti, 'Non siamo soli', impiegheranno dodici volontari per l'asssitenza agli anziani.  G& G è un progetto di Officina Giovani  per impiegare 10 volontari  nelle attività che fanno capo al poaneta giovani. Quattro volntari anche per il progetto 'Biblioteca Amica', presentato dalla Lazzerini per supportare i propri operatori. 'Sport e movimento: ce n'è uno per tutti' è targato servizio Sport e  prevede quattro volontari per il supporto nelle palestre e nelle piscine; 'Prato multietnica' si avvarrà di 4 volontari presso il Centro servizi  immigrazione'; infine 'Gioca Cipì' dei Servizi educativi per l'infanzia chiede 4 volontari a supporto degli operatori professionali nelle attività ludiche in due asili nidi che resteranno aperti continuativamente nell'arco della giornata.
'L'amministrazione comunale - è il commento dell'assessore alla Cultura Andrea Mazzoni - rinnova il suo forte impegno progettuale  per fare del servzio civile una occasione di crescita e formazione per i giovani volontari, ma anche un'opportunità per se stessa portando al proprio interno in vari settori  energie fresche  e fortemente motivate. Auspico - ha concluso Mazzoni - che i nuovi progetti  possano essere tutti approvati perchè ciò significherebbe un contributo davvero importante  per dare sostegno a tante esigenze della comunità pratese'.
Nel 2004, attraverso l'ufficio del Comune - accreditato a svolgere un ruolo di tramite con l'Unsc -erano stati presentati quattordici progetti, di cui quattro approvati per un totale di 34 volontari dai diciotto ai ventotto anni già sono entrati in servizio. Un gruppo sperimentale di 9 volontari prestò invece la propria attività l'anno scorso in progetti proposti nel 2003.
I volontari presteranno servizio per un anno e percepiranno un'indennità di 433,86 euro al mese da parte dell'Ufficio nazionale per il Servizio civile. 
Da quest'anno, con la fine della leva obbligatoria, sia il servizio militare, sia quello civile sono articolati su base volontaria.




 "
1007,http://comunicati.comune.prato.it/generali/?action=dettaglio&comunicato=14200500001007,24/09/2005,10:21,Circoscrizioni,"Un consulente speciale contro le barriere architettoniche","Un disabile monitorerà la Circoscrizione ovest","L'obiettivo è eliminare scalini, dislivelli e ostacoli che impediscono ai poratori di handicap di muoversi liberamente","Contro le barriere architettoniche che ancora impediscono ai disabili di muoversi liberamente la Circoscrizione ovest, ha da oggi un proprio consulente che si occuperà, a titolo gratuito, di verificare la presenza di ostacoli da eliminare. Si tratta di Umberto Materassi, costretto per un incidente a muoversi su una sedia a rotelle. Opererà a stretto contatto con il presidente della Circoscrizione Giovanni Mosca, segnalando, frazione per frazione, la presenza di barriere, scalini e dislivelli , che ancora impediscono l’accesso a strutture pubbliche quali giardini, impianti sportivi e luoghi di aggregazione come esercizi pubblici e circoli. Si estende così a tutta la Circoscrizione un’esperienza cominciata da Materassi un anno fa nella frazione di Maliseti, attraverso il consigliere circoscrizionale Paolo Sambo ed il portale Maliseti.it: «L’accessibilità ai luoghi pubblici e privati – ha detto Mosca presentando l’iniziativa – è un presupposto indispensabile per consentire a soggetti svantaggiati di partecipare alla vita sociale e di sviluppare dei percorsi di vita indipendente.
Materassi, dal suo osservatorio, ci permetterà di vedere i problemi con un occhio
diverso: la sua collaborazione risulterà molto utile».

"
1008,http://comunicati.comune.prato.it/generali/?action=dettaglio&comunicato=14200500001008,24/09/2005,10:50,Giovani,"Un laboratorio-concorso per ridisegnare il look della passerella","L'oggetto da reiventare è il ponte ciclopedonale sulla Declassata","L'iniziativa è rivolta ai giovani dai 16 ai 29 anni. Oltre alla realizzazione del progetto in palio un premio di 3000 euro","La passerella ciclo-pedonale sulla Declassata che unisce il nuovo terminal della Lam blu al Polo scolastico di via Reggiana, inaugurata pochi giorni fa, è in cerca di un nuovo look: per la sua caratterizzazione artistica l'Ufficio Tempi e spazi del Comune, Officina giovani e la Fondazione Giovanni Michelucci hanno promosso un laboratorio progettuale rivolto a giovani tra i 16 e i 29 anni. Ci si potrà iscrivere singolarmente o in gruppo a titolo gratuito. I lavori innizieranno il 19 ottobre e termineranno il 16 novembre, arco entro cui si svolgeranno cinque incontri ad Officina sotto la guida di un artista. I bozzetti che saranno realizzati saranno presentati alla città con una mostra allestita a fine novembre ad Officina. La selezione del progetto che sarà realizzato sarà fatta da una commissione composta dai promotori, il Centro per l'Arte contemporanea Pecci e il dirigente del laboratorio entro dicembre. Al vincitore andrà un premio di 3000 euro. 
Le iscrizioni si raccolgono fino al 15 ottobre ad Officina giovani dal lunedì al venerdì dalle 10.00 alle 19.00 e il sabato fino alle 14.00. "
1009,http://comunicati.comune.prato.it/generali/?action=dettaglio&comunicato=14200500001009,24/09/2005,11:39,Appuntamenti,"Al termine domani la Settimana della Mobilità sostenibile","Chiude il sipario un progetto della Circoscrizione sud","L'iniziativa prevede il recupero dele strade storiche del quartiere. Le conclusioni della manifestazione e il ruolo della scuola","Con un tuffo nella storia e nella memoria si conclude domani la Settimana europea della mobilità sostenibile, che dal 16 settembre con convegni, manifestazioni e laboratori ha diffuso un modo alternativo di muoversi in città e le tematiche del 'pendolarismo intelligente', lasciando l'auto a casa: domani pomeriggio alle Cascine di Tavola durante la manifestazione Ambiente in festa, organizzato dalla Circoscrizione sud, ci sarà la presentazione dell'ultimo progetto in cartellone, dal titolo “Le strade della memoria: riscoperta delle vecchie strade di collegamento, oggi possibili percorsi pedonali, fra le frazioni della Circoscrizione sud”, voluto sempre dal Quartiere sud. Si tratta di avviare un progetto di adozione da parte dei soggetti interessati al recupero e alla valorizzazione del territorio, come scuole, gruppi di anziani ed associazioni, dei vecchi percorsi agricoli, ovvero le strade bianche. Tale adozione sarà la prima fase di un possibile percorso storico-ambientale, volto, con l’ausilio di esperti messi a disposizione dalla Circoscrizione, alla mappatura della flora e della fauna tipiche di tali strade. Per iniziare è stata chiesta la disponibilità all’adozione di un percorso agricolo alla scuola media Sem Benelli e alla scuola primaria di Cafaggio, ubicate in prossimità di due di tali percorsi. La scuola primaria di Cafaggio ha già dato l’adesione al progetto. Fondamentale, per lo sviluppo del progetto, sarà in ogni caso la partecipazione attiva degli istituti scolastici coinvolti e di tutti gli altri soggetti interessati.
Tirando le fila della manifestazione, il mondo della scuola è stato scelto come partner ideale dagli assessorati alla Mobilità, all'Ambiente e alle Politiche temporali del Comune per attuare un progetto locale e partecipato di mobilità sostenibile: è l'obiettivo espresso dal progetto regionale Marco Polo per muoversi nell'area vasta centro nel convegno organizzato lo scorso 20 settembre nell'ambito della Settimana della Mobilità, organizzato dal Comune in collaborazione con Arpat, Csa e Asl 4 di Prato. E' stato infatti formato per questo un team progettuale di cui fanno parte la Provincia, in particolare per ciò che concerne Agenda 21, gli assessorati all'Ambiente e alla Mobilità del Comune, il Csa, docenti e dirigenti degli istituti Marconi, Livi, Malaparte e Mascagni, l'Aci e l'Istituto regionale di Ricerca educativa. L'obiettivo generale è promuovere nelle scuole comportamenti e stili di vita favorevoli alla mobilità sostenibile e alla sicurezza del territorio con progetti didattici e percorsi educativi da realizzare durante l'anno scolastico. A partire da gennaio si passerà dalle idee ai fatti con lezioni e laboratori sugli inquinanti e sugli effetti per la salute, questionari sulle abitudini di spostamento e analisi del territorio e della sicurezza delle strade. 


"
1010,http://comunicati.comune.prato.it/generali/?action=dettaglio&comunicato=14200500001010,,,,,,,"notizia non presente"
1011,http://comunicati.comune.prato.it/generali/?action=dettaglio&comunicato=14200500001011,26/09/2005,14:52,Circoscrizioni,"Nord, «Dimensione donna» consigli per il look","Mercoledì 28 settembre alle ore 21,30","Sala Consiliare, via 7 Marzo, 15.","Mercoledì 28 settembre alle ore 21,30 ancora un incontro organizzato dal progetto «Dimensione Donna», di cui fanno parte tutte le consigliere della Circoscrizione Nord.
Tema della serata «Perchè ogni donna é diversa. E tu? Come sei?», con la partecipazione del parrucchiere Nico e dell'estetista Maila, presidente dell'associazione estetiste del CNA Prato.
Durante la serata saranno dati consigli utili su come migliorare il proprio look, e si parlerà delle novità per il prossimo autunno inverno.
L'incontro si svolgerà nella Sala Consiliare in via 7 Marzo, 15; l'ingresso è libero e gratuito, per informazioni 0574/697722.

"
1012,http://comunicati.comune.prato.it/generali/?action=dettaglio&comunicato=14200500001012,26/09/2005,16:23,Giovani,"Un concorso artistico e una redazione al Punto giovani","Due proposte per  artisti o giornalisti in erba","Le iscrizioni sono già aperte in piazza dei Macelli.","'Una città da sogno' e una vera redazione giornalistica: sono queste le due proposte del Punto giovani Europa per i ragazzi che vogliono tracciare il profilo della loro città ideale o sognano un futuro da giornalista. 
La redazione giornalistica autogestita è per i ragazzi dai 15 ai 35 anni, lavoratori o studenti, che avranno a disposizione i locali e tutte le informazioni in merito a concorsi giornalistici e letterari italiani ed europei a cui saranno invitati a partecipare, oltre ad un progetto di newsletter e di uno spazio on-line dedicato ai giovani. Inoltre sarà proposta la partecipazione al corso di Comunicazione organizzato da Officina Giovani al via il 4 novembre.
Una città da sogno è un concorso letterario ed artistico per ragazzi tra i 14 e i 29 anni che siano residenti o domiciliati sul territorio di Prato e provincia.
Il concorso prevede libera interpretazione di un racconto della propria città ideale, una città da sogno, appunto, sia in termini realistici che fantastici. Il termine ultimo per la presentazione delle opere, è fissato per il 12 Novembre. Ai primi tre verrà assegnato un premio offerto dalla Fondazione Metastasio - stabile della Toscana, assessorato alle Politiche Giovanili dello Sport del Comune di Prato e dalla libreria 'Il Gufo' di Prato.
Ci si può già iscrivere al Punto Giovani Europa in p.zza Macelli 4, tel. 0574/616741 puntogiovani@comune.prato.it
www.puntogiovanieuropa.prato.it
"
1013,http://comunicati.comune.prato.it/generali/?action=dettaglio&comunicato=14200500001013,26/09/2005,16:02,Appuntamenti,"L'acqua, un bene da salvaguardare","Grande successo per Ambiente in festa, dedicato al tema","Illustrati l'Accordo di programma che tutela le risorse idriche e il progetto di ricostruzione del sistema dei canali alle Cascine di Tavola","Una giornata dedicata al rispetto dell'ambiente dove la protagonista è stata l'acqua: ieri pomeriggio alle Cascine di Tavola ha riscosso larga partecipazione l'illustrazione dei progetti legati all'acqua e al suo ciclo per Ambiente in festa, manifestazione organizzata dalla Circoscrizione sud in collaborazione con l'assessorato all'Ambiente, a cui era abbinata anche l'iniziativa di pulizia  del Parco e riciclaggio dei rifiuti Puliamo il mondo. Tema della giornata è stata appunto l'acqua con il dibattito tenuto presso la casa del Caciaio, che ospita il presidio Slow food, sull'Accordo di programma per la tutela delle risorse idriche del medio Valdarno e degli acquiferi di Prato e Pistoia e la presentazione del progetto di ricostruzione storico-ambientale dei canali delle Cascine di Tavola, inserito nella riqualificazione del Parco mediceo.  Oltre alla presidente della Circoscrizione Sud, Maria Luisa Peris, sono intervenuti l’assessore all’Ambiente Camilla Curcio, il responsabile del Servizio comunale Gestione e sviluppo ambientale Sergio Spagnesi, che hanno parlato del progetto relativo alle Cascine, l'ingegner Riccardo Valeri di Gida, che ha illustrato l'Accordo per la tutela delle acque, e i rappresentanti del Centro di Scienze naturali. 
Sono attualmente in progettazione gli interventi per il riallagamento e il ripristino del sistema dei canali, con attuazione prevista per la prossima primavera: l'iniziativa, per la quale il Comune impiegherà 180mila euro e a cui a breve dovrebbero aggiungersi 220mila euro di fondi Cipe, è partita dalla ricerca storica  del sistema idraulico funzionante alle Cascine nei primi del Novecento e comprende il restauro di ponti, calle, chiuse, trabocchi e lavatoi, il ripristino del sistema di scarico e la realizzazione di un nuovo sistema di adduzione delle acque, che storicamente derivavano dalle gore del Palasaccio e di Mazzoni, con due immissioni che saranno realizzate da via Traversa del Crocifisso e da via Roma sul lato est. Le acque utilizzate deriveranno dall'impianto Gida di Baciacavallo trattate per lo scopo con ozono e fitodepurazione.
L'Accordo di programma per la tutela delle risorse idriche, sottoscritto nel luglio 2004 a Roma dal Ministero dell'Ambiente, la Regione Toscana, il Comune di prato, le Province di Prato e Pistoia, l'Arpat, Gida, Unione industriale pratese,Autorità di Ambito territoriale ottimale Aato 3 e Autorità di bacino del fiume Arno, è la risposta alla necessità di tutelare la falda idrica contro il suo depauperamento per i forti prelievi necessari nella piana per i fabbisogni dell'industria tessile pratese e per le aziende floro-vivaistiche di Pistoia, che potrebbero avere gravi ripercussioni sugli approvvigionamenti idropotabili. A questo si aggiungono i problemi di inquinamento di Arno, Ombrone e Bisenzio, recettori finali degli scarichi dei depuratori industriali. Permetterà alla Gida di estendere a Montemurlo l'acquedotto industriale, di costruire un nuovo impianto di affinamento dei reflui di Baciacavallo in grado di fornire in fasi successive 2, 4 e 6 milioni di metri cubi di acqua depurata per fini industriali che sarà distribuita alle aziende tessili attraverso l'acquedotto industriale di Prato, di collegare l'impianto di Baciacavallo alla rete dell'acquedotto industriale e delle fognature delle industrie tessili di Campi Bisenzio, di fornire attraverso il Calice di circa 5 milioni di metri cubi l'attività florovivaisyica in accordo con la Provincia di Pistoia e di adeguare il depuratore di Cantagallo in fase di progettazione esecutiva per migliorare la qualità delle acque del Bisenzio."
1014,http://comunicati.comune.prato.it/generali/?action=dettaglio&comunicato=14200500001014,26/09/2005,15:49,"Conferenza stampa","Lotta al commercio ambulante abusivo.","Domani, al Comando della polizia municipale","Il vice-comandante Pasquinelli  fa il punto sui risultati","Il vice-comandante della Polizia municipale, Andrea Pasquinelli, domani, 27 settembre, alle ore 12, nella sede del Comando (piazza Macelli), farà il punto sui risultati conseguiti dagli agenti  per contrastare il commercio abusivo.
Saranno presentate anche le varie tipologie di oggetti messi sotto sequestro negli ultimi mesi.

 "
1015,http://comunicati.comune.prato.it/generali/?action=dettaglio&comunicato=14200500001015,26/09/2005,15:44,Cultura,"Inaugurazione a Firenze della mostra di Tosco Andreini","Domani, 27 settembre, alle ore 14.30","L'esposizione a Palazzo Panciatichi sarà aperta fino al 5 ottobre","Sarà inaugurata domani, 27 settembre, alle 14.30, a Firenze, in Palazzo Panciatichi (sede del Consiglio regionale), la  mostra di Tosco Andreini con opere di pittura, scultura e grafica realizzate nell'arco di mezzo secolo.  L'esposizione rimarrà aperta nell'Anticamera della Sala Affreschi fino al 5 ottobre  (orario: feriali 15,00-18,30, sabato 9,00-12,00, domenica chiuso).    
La 'personale' di Tosco Andreini, promossa dal Comune e dalla  Provincia con il patrocinio della Regione Toscana per festeggiare i 50 anni di attività dell'artista pratese, è in corso dal 17 settembre nelle Antiche Stanze di S. Caterina (vi sono esposte opere di pittura e scultura eseguite dal 1956 al 2005), a Palazzo Banci Buonamici (comprende le opere del periodo 2001-2005) e presso il Cassero medioevale (tutta la grafica).  

Per festeggiare i 50 anni dell’attività artistica di Tosco Andreini, il Comune e la Provincia di Prato (assessorati alla Cultura), col patrocinio e il contributo della Regione Toscana, presentano a settembre una grande mostra delle sue opere. Sarà un’ occasione per rileggere, con l’opera dell’artista, anche un intero periodo della vita sociale, culturale e politica della città, in considerazione della forte, radicata presenza di Andreini nel vissuto quotidiano come artista, organizzatore culturale, cittadino impegnato su tanti versanti della comunità pratese.
L’inaugurazione della personale di Andreini avverrà sabato 17 settembre (ore 17,30) nello spazio delle Antiche Stanze di S. Caterina (esposte opere di pittura e scultura eseguite dal 1956 al 2005), ma la mostra, aperta fino all'8 ottobre, comprende anche altre sedi quali il Palazzo Banci Buonamici (le opere del periodo 2001-2005) e il Cassero medioevale (tutta la grafica). Orario: 10,00/13,00 e 15,00/18,00, martedì chiuso). 
L''antologia' di Andreini avrà anche una propaggine fiorentina, dal 27 settembre al 5 ottobre, in Palazzo Panciatichi (sede del Consiglio Regionale), nell'Anticamera della sala Affreschi, con inaugurazione martedì 27 settembre alle ore 14,30 (orario: feriali 15,00-18,30, sabato 9,00-12,00, domenica chiuso).    
La mostra presenta opere di pittura, scultura e grafica, realizzate dall’artista nell’arco di mezzo secolo di attività.
Tosco Andreini è una figura di grande rilievo nell’arte e nella società pratese. «Consapevole fino nel midollo di essere artista in quanto componente di una comunità (e viceversa), Tosco Andreini (…) - ha scritto l'assessore Andrea Mazzoni nel catalogo di presentazione della mostra - ha segnato questo trascorso mezzo secolo con la sua presenza esuberante, ricca di fermenti vitali, di generoso ed effervescente impegno per la città attorno ai temi della cultura, del lavoro, della pace e della solidarietà, vivendo l’arte come strumento non solo di espressione, ma anche di emancipazione. Una presenza costante, fervida e operosa, caratterizzata dall’apertura al nuovo, dalla voglia di sperimentare, di sprovincializzare». 
Si deve a lui la nascita della Federazione nazionale degli artisti a Prato ed insieme ad Armando Meoni, Emanuele Bettini, Giovacchino Del Rigo e Silvio Gori ha fondato il Circolo di pittura Arrigo del Rigo, dedicandosi contemporaneamente a molte altre iniziative artistiche che sono rimaste legate al suo nome. Il suo intrecciarsi fra la vita e il lavoro ha fatto sì che le sue opere non siano patrimonio di pochi, ma facciano mostra di sé in spazi pubblici e privati della città, del territorio, in musei italiani ed esteri. 
Il suo nome figura in pubblicazioni d’arte, enciclopedie, libri specializzati e di lui hanno scritto tra i più importanti critici d’arte, da Carlo Giulio Argan a Piero Bargellini, da Francesco Gurrieri a Lara Vinca Masini.
La mostra è accompagnata da un catalogo con un testo critico di Francesco Gurrieri e foto di opere fino sua produzione più recente. Il catalogo è stato realizzato anche grazie al sostegno di enti pubblici e soggetti privati, che hanno aderito al progetto con grande disponibilità.   
Sabato 1 ottobre alle ore 16,00, nelle Antiche Stanze di S. Caterina si svolgerà una tavola rotonda dal titolo “La città si racconta” per riflettere, a partire dall’opera di Andreini, sui processi e le dinamiche sociali, culturali, politiche che hanno interessato Prato negli ultimi 50 anni. Interverranno Francesco Guerrieri, Giampiero Nigro, Franco Riccomini, Dino Carlesi, Umberto Cecchi e Bruno Niccoli. 
 
 
 
 


"
1016,http://comunicati.comune.prato.it/generali/?action=dettaglio&comunicato=14200500001016,27/09/2005,13:51,Sport,"Trofeo città di Prato, un esempio da imitare","La rivista specializzata Mobile premia l'esperienza pratese","L'associazione è in continua evoluzione e attualmente coinvolge 20mila studenti","Un esempio da imitare: così è stata definita l'esperienza del Trofeo città di Prato dalla rivista internazionale Mobile, con pronuncia inglese, ovvero la più importante pubblicazione di educazione fisica e attività sportiva. Il periodico è edito in Svizzera e viene pubblicato in francese, tedesco ed italiano. 
Nell'ultimo numero ha dedicato ampio spazio all'associazione pratese e alla sua quasi trentennale  attività nelle scuole per promuovere l'attività motoria e sportiva. Il Trofeo città di Prato ha rappresentato infatti il primo esempio in Italia di struttura di supporto per la realizzazione di progetti ed iniziative legate allo sport nelle scuole di ogni grado, per favorire la partecipazione all'attività motoria da parte di tutti i ragazzi, anche di chi non ha le qualità del campione e dell'appassionato di sport, e nelle scuole dell'infanzia e alle elementari, dove l'educazione fisica è assente come materia. E' anche il modello più imitato in Italia: molti Comuni hanno richiesto consulenza ed informazioni per adottare lo stesso approccio ed evidentemente l'eco è arrivata anche Oltralpe. Mobile ripercorre la storia del Trofeo: nato nel 1978 da un'idea di un gruppo di insegnanti di educazione fisica pratesi, dal 2003 ha moltiplicato la propria azione anche grazie alla trasformazione da fondazione in associazione, di cui sono entrati a far parte con un ruolo più attivo le società sportive, le scuole, l'Università di Firenze e le istituzioni locali, come il Comune di Prato, la Provincia e gli altri Comuni del comprensorio.
Il campo d'azione è stato ampliato con l'interazione di diverse discipline sportive e di progetti diversi scuola per scuola, studiati sulla base di programmi concordati dagli operatori del Trofeo con gli insegnanti. Gli studenti coinvolti sono oltre 20mila e recentemente il direttore Giovanni Biagiotti ha richiesto al Ministero dell'Istruzione l'accreditamento del Trofeo città di Prato come agenzia formativa riconosciuta e la certificazione di qualità Iso 9001."
1017,http://comunicati.comune.prato.it/generali/?action=dettaglio&comunicato=14200500001017,27/09/2005,15:33,"Polizia municipale","Un campionario di oggetti falsi di oltre 22mila pezzi","Il materiale sequestrato dalla Polizia municipale pratese","Solo negli ultimi due mercati sono stati confiscati 300 articoli con marchi contraffatti","Un campionario completo di borse, occhiali, cinture e portafogli con marchi contraffatti che solo negli ultimi giorni ha contato centinaia di pezzi: sono il risultato dell'attività di controllo contro il commercio abusivo su area pubblica e nei negozi presentato stamani presso il Comando del Corpo dal vice-comandante della Polizia municipale Andrea Pasquinelli e dal commissario Giovanni Morosi, responsabile del servizio Unità specialistiche e dell'Unità commerciale, amministrativa e tributaria. Nell'ufficio del vice-comandante un tavolo imbandito con decine e decine di oggetti sequestrati solo negli ultimi giorni ha fatto da esempio lampante dell'attività di controllo svolta quotidianamente dai vigili, che va di pari passo con il riscontro di altri reati, come il soggiorno in clandestinità. Dal 2002 gli articoli sequestrati ammontano ad oltre 22mila, di cui 8015 cd e dvd senza marchio Siae, 409 pezzi tra borse, cinture, orologi e portafogli e 13.576 prodotti come accessori per la cura della casa e della persona, piccola oggettistica e materiale elettrico e a pile non contraffatti ma venduti irregolarmente senza le autorizzazioni e non rispettando le norme di sicurezza. Al mercato straordinario di piazza Mercatale, tenutosi la scorsa domenica, sono stati sequestrati dagli agenti circa 200 articoli falsificati, di cui un  centinaio di cd masterizzati, 15 borse e 95 paia di occhiali. A questo si aggiunge il mercato settimanale del lunedì, dove ieri sono stati sequestrati altri 160 pezzi. Queste cifre sono indice di un business internazionale di grosse dimensioni, che va dalla produzione di materiale contraffatto, soprattutto nei paesi orientali, al trasporto in Europa, lo stoccaggio e la distribuzione per un giro di soldi di milioni. La vendita nei mercati e nelle strade, fatta soprattutto da africani e magrebini, è solo l'ultimo tassello. Come hanno spiegato Pasquinelli e Morosi, oltre a creare un danno economico il commercio abusivo di merce contraffatta può provocare conseguenze anche sulla salute e sulla sicurezza delle persone, perchè non vi è alcuna certificazione di qualità nè tantomeno il marchio Ce: ad esempio gli occhiali potrebbero essere dannosi per la vista non essendo schermati a norma contro i raggi ultravioletti, la pelle potrebbe essere stata conciata con sostanze tossiche e gli oggetti elettrici potrebbero avere un funzionamento non sicuro. Senza contare che spesso gli oggetti in questione vengono prodotti con lo sfruttamento di manodopera, anche clandestina o minorile, non rispettando le norme di sicurezza dei lavoratori e di igiene. 
Nel mirino dell'Unità commerciale della Polizia municipale anche il settore alimentare, con controlli che recentemente hanno portato ha mettere sotto sequestro un capannone cinese in via Galcianese e a distruggere il contenuto di un deposito di generi alimentari di via Marini.
Le operazioni sono svolte da 6 agenti, spesso in borghese, con azioni congiunte ad altri Corpi di Polizia municipale o i Nas. Per ora non è stata elevata alcuna sanzione a Prato per chi acquista merce contraffatta, come prevede la recente e più rigida normativa in materia. La multa è di 3.333 euro., ma la rilevazione non è facile perchè gli agenti devono sorprendere l'acquirente in flafrante mentre contratta il prezzo e paga l'oggetto con marchio falso. "
1018,http://comunicati.comune.prato.it/generali/?action=dettaglio&comunicato=14200500001018,28/09/2005,13:07,"Opere pubbliche","Bando di gara per il centro civico di Iolo","Primi atti per la ristrutturazione dell'ex scuola media","Le domande dovranno essere presentate entro il 25 ottobre","Bando di gara per l'appalto dei lavori di ristrutturazione dell'ex scuola media di Iolo, in via Guazzalotri, che sarà destinata a centro civico polivalente.
L'importo complessivo dei lavori è di 850mila euro, IVA eslusa. Il tempo utile per l'ultimazione dei lavori è fissato in 500 giorni consecutivi.
Copia del bando potrà essere ritirata presso il Notariato, piazza del Comune  2, dal lunedì al venerdì dalle ore 9 alle ore 13.
Le imprese interessate alla gara dovranno far pervenire, tramite servizio postale, corriere o recapito a mano, l'offerta economica e la documentazione richiesta, in plico chiuso e sigillato, al protocollo generale del Comune (piazza del Pesce n. 9) entro il 25 ottobre prossimo. L'asta pubblica si terrà il 27 ottobre alle ore 9 in una sala aperta al pubblico del Palazzo Comunale. 
Il bando si trova anche sul sito Internet: www.comune.prato.it/servcom/gare."
1019,http://comunicati.comune.prato.it/generali/?action=dettaglio&comunicato=14200500001019,,,,,,,"notizia non presente"
1020,http://comunicati.comune.prato.it/generali/?action=dettaglio&comunicato=14200500001020,28/09/2005,13:21,Appuntamenti,"Il promemoria di Vieri Bongini, 70 anni di storia in un libro","Sarà presentato il 30 settembre alle 17 alla Circoscrizione ovest","Ricordi personali e dell'esperienza politica, sindacale e amministrativa si intrecciano alla storia con la 'S' maiuscola","La vicenda politica e personale di un uomo che si intreccia con la storia della città e che ha come sfondo la grande storia, quella dell'Italia che rinasce dalle ceneri della seconda guerra mondiale, che vive le lotte sindacali e politiche: è questo il filo che lega i ricordi di Vieri Bongini, raccolti in 'Promemoria di una vita intensamente vissuta in coincidenza con una ricca e travagliata storia d'Italia', edito da Pentalinea. La pubblicazione sarà presentata il 30 settembre alle 17.00 presso il Centro civico della Circoscrizione ovest di via Isidoro del Lungo a Galciana, dove è stato capogruppo dei Ds nel Consiglio di Quartiere.
Bongini è stato segretario della Camera del Lavoro di Prato e assessore comunale nel 1975 nella giunta del sindaco Lohengrin Landini quando il segretario del Partito Comunista in Italia si chiamava Enrico Berlinguer. Una vita la sua spesa a metà tra passione politica e vicende personali, molto diversa da quella che gli prospettava alla nascita: il racconto inizia infatti il 6 ottobre 1930 quando Vieri Bongini nacque in un casolare di Montaione da una famiglia di mezzadri. Era un bambino fragile e piccolo, ma sviluppò presto una grande passione per l'impegno sociale. Questo lo portò negli anni '60 alla Cgil, gli anni del Pci di Togliatti. Poi nel 1975 la nomina ad assessore: a lui vennero affidate le deleghe per il lavoro, l'agricoltura il decentramento, il personale e la partecipazione popolare, settori strategici e delicati in una città che era già il primo polo industriale della Toscana e che si candidava ad obiettivi ancora più ambiziosi con uno sviluppo costante. In Promemoria il racconto dell'esperienza politica e amministrativa è unito alla cronaca della famiglia, alle vicende personali e sentimentali,alla descrizione di eventi di grande portata storica, come la caduta del fascismo, il congresso del Partito comunista dell'Urss, la nascita del Pds. Ci sono poi le lettere all'Unità, ai compagni di partito e alcuni brani di interventi pubblici.
La prefazione è stata curata da Camilla Curcio, oggi assessore all'Ambiente e al fianco di Bongini quando lei era presidente della Circoscrizione ovest, da Giuseppe Gregori, segretario della Cgil, Gianni del Vecchio, segretario della Federazione Ds di Prato, e Giovanni Mosca, presidente del Quartiere ovest, che hanno voluto dare in questo modo il loro contributo testimoniando l'impegno di Bongini."
1021,http://comunicati.comune.prato.it/generali/?action=dettaglio&comunicato=14200500001021,28/09/2005,15:45,"Opere pubbliche","98mila euro per il campo di calcio Galleni","Approvato dalla giunta il progetto esecutivo","I lavori riguardano l'adeguamento degli spogliatoi alle norme di sicurezza e igienicità","Sì della giunta comunale al progetto esecutivo per i lavori di adeguamento alle norme di sicurezza e sull'igienicità degli spogliatoi del campo di calcio Galleni a Galcetello, proposto nella riunione di ieri dall'assessore ai Lavori pubblici Enrico Giardi. Approvato anche il relativo finanziamento , che ammonta a 98mila euro, di cui 58mila provenienti dalla casse comunali e 40mila dai contributi regionali. Le opere, che riguarderanno anche gli impianti eletrici e termici, inizieranno entro breve."
1022,http://comunicati.comune.prato.it/generali/?action=dettaglio&comunicato=14200500001022,10/10/2005,15:48,"Opere pubbliche","Bando di gara per il lotto 2 bis della  seconda  Tangenziale","Dopo il protocollo d'intesa siglato il 9 settembre scorso","Le domande dovranno essere presentate entro l'8 novembre","Il Comune ha bandito la gara d'appalto dei lavori relativi al lotto 2 bis della seconda Tangenziale di Prato. In particolare l'appalto riguarda le opere necessarie a realizzare il cavalcavia in corrispondenza della rotatoria di innesto tra la seconda Tangenziale e la Declassata. 
L'importo complessivo dei lavori è di oltre 2 milioni e 420mila euro, IVA esclusa, di cui 2 milioni e 349 mila a base d'appalto e soggetti a ribasso d'asta e 71 mila per oneri relativi alla sicurezza. Il tempo utile per l'ultimazione dei lavori è fissato in 120 giorni consecutivi.
Copia del bando potrà essere ritirata presso il Notariato, piazza del Comune 2, dal lunedì al venerdì dalle ore 9 alle ore 13, entro il 4 novembre prossimo.
Le imprese interessate alla gara dovranno far pervenire, tramite servizio postale, corriere o recapito a mano, l'offerta economica e la documentazione richiesta, in plico chiuso e sigillato, al protocollo generale del Comune (piazza del Pesce 9) entro l'8 novembre prossimo. L'asta pubblica si terrà il 10 novembre alle ore 9 in una sala aperta al pubblico del Palazzo Comunale.
Il bando si trova anche sul sito Internet: www.comune.prato.it/servcom/gare.
L'accordo di programma per la realizzazione di questo lotto della Tangenziale Ovest, denominato 2 bis, era stato siglato il 9 settembre scorso  tra le Province di Prato e Pistoia e i Comuni di Prato, Montemurlo, Agliana e Quarrata.  
La Tangenziale ovest, destinata ad unire le zone industriali di Montemurlo, Quarrata e Montale con l'Asse delle Industrie e la Declassata, ha un costo complessivo di 32 milioni e 700 mila euro, suddivisi fra gli enti che partecipano alla sua costruzione.
L'arteria si svilupperà per circa 10,7 km, di cui i primi 2,2, a quattro corsie, sono in fase di costruzione (i rimanenti 8,5 saranno a due corsie), con 11 ponti, che scavalcheranno anche la linea ferroviaria FI-PT e il torrente Ombrone, con un nuovo attraversamento di 88 metri a campata unica che collegherà Prato a Quarrata. La realizzazione dell'intera opera è prevista nel triennio 2006-2008.
In fase esecutiva sono i rimanenti tre lotti: il 3º che prevede il collegamento fra Montale e Agliana; il 4º con l'Asse delle industrie; il 5º che raggiungerà  Quarrata; il 6º che prevede l'innesto sulla strada provinciale Montalese.
"
1023,http://comunicati.comune.prato.it/generali/?action=dettaglio&comunicato=14200500001023,29/09/2005,15:47,Circoscrizioni,"Sud, 'Ambiente in Festa', terza e ultima giornata","Domenica, 2 ottobre, ore 15","Le scuole sono invitate alla vendemmia","Domenica, 2 ottobre, alle 15, presso il giardino di S. Giorgio a Colonica in via Traversa delle Calvane (ang. via Gora della Bandita),  avrà luogo la terza ed ultima giornata organizzata  dalla Circoscrizione Sud nell’ambito della alla manifestazione “Ambiente in Festa”. Tema della giornata: la 'terra' e, in particolare, la vendemmia.  Ad assistere a tutte le varie fasi della vendemmia,  dalla raccolta, pigiatura, dalla spremitura alla torchiatura, sono state invitate le scuole.  
Per l'occasione sarà allestita una mostra con dipinti e foto di paesaggi rurali della zona Sud; per i più piccoli sono previsti laboratori con pulizia finale e riciclaggio. Per tutti coloro che interverranno degustazione di prodotti tipici, tradizionali e musica della tradizione contadina a cura di Slow Food. Durante la manifestazione saranno, infine, presentati due progetti: il percorso storico, che sarà realizzato  dagli alunni della scuola di S. Giorgio a Colonica per l’intitolazione di un luogo a ricordo degli avvenimenti del 25 luglio 1944 e  “L’orto Diffuso” a cura dell’associazione Slow Food."
1024,http://comunicati.comune.prato.it/generali/?action=dettaglio&comunicato=14200500001024,29/09/2005,16:02,Circoscrizioni,"Nord, si riunisce il Consiglio","Mercoledì 5 ottobre alle ore 21,15","Al Centro Civico, via Sette Marzo 15","Mercoledì 5 ottobre alle ore 21,15 nei locali del Centro Civico in via Sette Marzo 15 si riunisce il Consiglio della Circoscrizione Nord.
All'ordine del giorno la presentazione del progetto Asm Spa «Riciclare Meglio» e l'interrogazione del consigliere Alfondo Fornasini sull'invasione di insetti e i relativi interventi di disinfestazione."
1025,http://comunicati.comune.prato.it/generali/?action=dettaglio&comunicato=14200500001025,04/10/2005,13:14,Circoscrizioni,"Ovest, al via i lavori per la nuova scuola media di Maliseti","Dopo un'attesa di vent'anni","Mosca 'Servirà a integrare le frazioni di Maliseti e Narnali'","Partono i lavori per la nuova scuola media di Maliseti. Nei giorni scorsi il cantiere della scuola è stato ufficialmente consegnato alla ditta che si è aggiudicata l’appalto.
La nuova scuola sarà immersa nel verde: verrà realizzata, su una superficie totale di oltre 4 mila metri quadrati nell’area compresa tra via Isola di Lero ed il centro commerciale Conad. Particolare la  forma dell’edificio: due archi di cerchio opposti si  congiungeranno in una zona centrale dove è pensata una piazza con panchine pavimentata a porfido.
Per meglio connotare il senso di apertura dell’edificio a tre piani, la struttura sarà realizzata interamente in acciaio e vetro. Dallo spazio centrale pubblico, partiranno le due ali riservate all’apprendimento, con 18 aule, 9 laboratori (per attività artistiche, scientifiche e musicali), uffici amministrativi ed una mensa. Di notte la struttura sarà illuminata dal basso da una serie di fari. I lavori dovrebbero terminare entro tre anni.
'La scuola - ha sottolineato il presidente della Circoscrizione Ovest, Giovanni Mosca, che si è recato sul posto insieme ai consiglieri Paolo Sambo e Valdambrini Umberto per un sopralluogo -  servirà a legare ed integrare le frazioni di Maliseti e Narnali, quartieri già oggi caratterizzati da un vivace tessuto sociale'. Mosca ha ringraziato l’assessore ai Lavori Pubblici,  Enrico Giardi,   e Camilla Curcio,  che insieme al passato Consiglio si è adoperata per questo importante obiettivo atteso da oltre venti anni.
Circa la futura destinazione dell’attuale edificio scolastico di via Pistoiese, Mosca ha le idee chiare: «Sarà il Consiglio a valutare, io  personalmente penso ad un centro polivalente per giovani ed anziani».


                                                                          
"
1026,http://comunicati.comune.prato.it/generali/?action=dettaglio&comunicato=14200500001026,29/09/2005,15:18,Giovani,"Punto giovani, al via la campagna informa-tutti","Un mondo di informazioni su lavoro, scuola e tempo libero","Tra le novità l'apertura del servizio anche di mattina. I depliant informativi saranno tradotti in quattro lingue","Una finestra aperta sull'Europa, ma anche sul lavoro in città, sugli eventi per il tempo libero, i corsi di formazione e i master post-laurea: tutto questo è il Punto giovani Europa del Comune, un mondo di informazioni ed opportunità a 360° dedicate ai ragazzi di tutte le età, ma utilizzabile anche da chi un ragazzo non lo è più da qualche anno. E'al via in questi giorni la campagna informativa del Punto giovani Europa su tutti i servizi resi gratuitamente dallo sportello, gestito dal consorzio Astir: dopo il trasferimento da piazza delle Carceri alla più grande e attrezzata sede nella cittadella creata per i ragazzi ai Cantieri culturali degli ex macelli le attività si sono moltiplicate, ma l'obiettivo del Punto giovani è sfruttare al massimo tutte le proprie potenzialità. Saranno pertanto distribuiti segnalibri, locandine, depliant, cartoline e bigliettini con i servizi e i recapiti del PgE in scuole, punti di ritrovo e incontro dei giovani, pub, impianti sportivi, palestre. E' prevista anche la traduzione in inglese, francese, cinese e arabo. Attraverso questi canali preferenziali potranno entrare in contatto con il servizio di consulenze orientative individuali, che prevede ad esempio l'aiuto nella redazione del curriculum vitae, la guida all'inserimento nel lavoro, la consulenza sull'imprenditoria e l'orientamento ai concorsi pubblici, l'Eurodesk, sportello di informazione sulle opportunità per lavorare, studiare e soggiornare in Europa, e l'atelier multimediale, dove si può navigare gratuitamente in internet ma anche consultare i principali quotidiani locali e nazionali. Attualmente ci sono 10 postazioni in rete, ma presto l'atelier si arricchirà anche di una postazione Word solo per la scrittura. 
Lo sportello può rispondere a tutte le domande sulle borse di studio e i tirocini all'estero, il servizio di volontariato fuori dall'Italia, il lavoro, ma anche le vacanze alternative, le scuole di lingua e i soggiorni alla pari. Trovano spazio anche l'associazionismo e il volontariato con il Servizio civile volontario nazionale, le news delle associazioni pratesi, la formazione privata e pubblica, i corsi d'informatica, le informazioni sulle scuole superiori a Prato, Pistoia e Firenze, l'Università, i recuperi scolastici. In particolare il settore del lavoro offre tutti gli indirizzi utili, le offerte della Fil, delle agenzie interinali, concorsi artistici e casting, il lavoro per diplomati, laureati, per la grande distribuzione ma anche l'arruolamento volontario e la carriera militare. e' presente poi la bacheca cerco/offro che mette direttamernte in contatto con le aziende.
Un'altra novità riguarda l'orario di apertura: da luglio il PgE è aperto anche di mattina dal lunedì al sabato dalle 10.00 alle 14.00, con chiusura anticipata il sabato alle 13.00, mentre di pomeriggio la struttura è aperta dalle 15.00 alle 19.00 dal lunedì al venerdì.
Con i propri servizi il PgE è parte integrante del polo giovanile costruito ai Cantieri culturali dal Comune: prevalentemente vi si rivolgono giovani dai 17 ai 25 anni in cerca di un'occupazione part time da conciliare con gli studi, ma il target arriva fino a 35 anni, con alcuni casi anche di over 40. Anche gli stranieri si rivolgono al servizio, all'incirca per il 10% dell'utenza: perlopiù bengalesi e pachistani per il lavoro, mentre i cinesi sono interessati quasi esclusivamente ai corsi di formazione. Attualmente il personale del PgE presta una settantina di consulenze al giorno di vario genere e in mese la struttura è utilizzata e visitata da circa 1500 ragazzi, mentre il sito www.puntogiovani europa.prato.it riceve in media 29-30mila contatti al mese: «Il PgE è uno snodo fondamentale delle politiche dell'Amministrazione comunale rivolte ai giovani - dice l'assessore alla Cultura e alle Politiche giovanili Andrea Mazzoni - Per i ragazzi è sempre più importante poter usufruire  di strumenti di conoscenza ed informazione sulle tantissime opportunità che a loro si offrono. Ho potuto vedere all'affollatissima Biennale dei giovani artisti del Mediterraneo, a cui Prato è associata, in corso a Napoli in questi giorni, come per i giovani siano essenziali quanto l'aria le occasioni d'incontro, di conoscenza e di scambio con cui soddisfare la propria curiosità, la voglia di essere protagonisti e il bisogno di cogliere le tante possibilità per far crescere la propria identità. Il PgE è in tutto questo un simbolo efficace ed affidabile per tutti i giovani pratesi». "
1027,http://comunicati.comune.prato.it/generali/?action=dettaglio&comunicato=14200500001027,29/09/2005,16:31,Circoscrizioni,"'La giornata dell'ascolto' per promuovere la partecipazione","11 incontri nelle frazioni della Circoscrizione ovest","Il presidente Giovanni Mosca incontrerà i cittadini per raccogliere suggerimenti, richieste e proposte su vari argomenti.","L'ambiente urbano e le esigenze dei giovani, degli anziani e delle famiglie saranno i temi al centro della Giornata dell'ascolto, anzi, delle giornate dell'ascolto, iniziativa indetta dal presidente della Circoscrizione ovest Giovanni Mosca per tutti i cittadini residenti nel Quartiere.
L'obiettivo è raccogliere suggerimenti, valutazioni sugli interventi ritenuti necessari per contribuire a migliorare la vita dei residenti ma anche stimolare la partecipazione alla programmazione delle attività della Circoscrizione. Il calendario degli appuntamenti si svolgerà ad ottobre e sarà diviso frazione per frazione: il primo ricevimento da parte del presidente Mosca avverrà il 5 ottobre dalle 10 alle 12 per gli abitanti di Capezzana al circolo Arci di via Sotto l'organo 7. Lo stesso giorno ma dalle 16 alle 19 presso la sede della Circoscrizione di via Isidoro Del Lungo 12 toccherà ai residenti di Galciana. Venerdì 7 dalle 16 alle 19 sarà il turno di Vergaio al circolo Arci di via di Mezzo. Martedì 11 ottobre saranno ascoltati i cittadini residenti a S.Ippolito dalle 15 alle 17 al circolo Arci di via Visiana 111. Lo stesso giorno dalle 21 alle 23 al circolo Arci di via Pistoiese 773 sarà la volta della frazione di Mazzone. Mercoledì 12 dalle 16 alle 18 al centro sociale di via di Maliseti 10 ci sarà Narnali, mercoledì 19 dalle 16 alle 18 Viaccia al circolo Arci di via Pistoiese 659, lunedì 24 Borgonuovo dalle 16 alle 18 al Centro sociale di via L. da Prato, il 26 S. Paolo dalle 16 alle 18 al circolo Arci di via Cilea, il 31 Maliseti dalle 15 alle 17 alla parrocchia di Maliseti in via Montalese, mentre lo stesso giorno dalle 18 alle 19 alla cappella del Chiesino di via Senio toccherà alla zona del Guado: «Il cittadino diventerà in questa maniera l'interlocutore privilegiato dell'azione di governo - spiega il presidente Mosca - a noi amministratori spetta il compito di rispondere in modo concreto ed organizzato ai bisogni dei cittadini, di saper ascoltare e interpretare le richieste che ci vengono sottoposte, in modo da attuare interventi che sviluppino tutte le opportunità e le potenzialità del territorio per migliorare la qualità della vita di tutti i cittadini. Il coinvolgimento e la partecipazione di tutti sono importanti: dal binomio della partecipazione e del decentramento amministrativo trae forza il ruolo delle Circoscrizioni nel governo del territorio»."
1028,http://comunicati.comune.prato.it/generali/?action=dettaglio&comunicato=14200500001028,,,,,,,"notizia non presente"
1029,http://comunicati.comune.prato.it/generali/?action=dettaglio&comunicato=14200500001029,,,,,,,"notizia non presente"
1030,http://comunicati.comune.prato.it/generali/?action=dettaglio&comunicato=14200500001030,,,,,,,"notizia non presente"
1031,http://comunicati.comune.prato.it/generali/?action=dettaglio&comunicato=14200500001031,03/10/2005,16:19,Cultura,"Visite gratuite agli scavi di Gonfienti","Mercoledì 5 e giovedì 6 ottobre","Il ritrovo alle 15.30 in via del Pantano","Gli scavi archeologici di Gonfienti saranno aperti al pubblico in via straordinaria il 5 e 6 ottobre prossimi. La Soprintendenza per i beni archeologici della Toscana e l’assessorato alla Cultura del Comune di Prato hanno, infatti,  organizzato due visite guidate gratuite per le quali gli interessati dovranno prenotarsi telefonando ai seguenti numeri: 0574/615028- 615025. 
Le visite potranno essere effettuate da un massimo di quaranta persone al giorno, suddivise in due gruppi. Il ritrovo è fissato per le 15.30 all’ingresso del cantiere, in Via del Pantano.
In caso di pioggia le visite saranno rinviate. 

 

 

 

 

 

 

"
1032,http://comunicati.comune.prato.it/generali/?action=dettaglio&comunicato=14200500001032,03/10/2005,16:43,Sociale,"Nonna Angiolina spegne 100 candeline di compleanno","Una medaglia d'oro del Comune per la centenaria","Il riconoscimento sarà consegnato domani alle 17.00 nel chiostro della chiesa di S.Domenico","Domani pomeriggio sarà festeggiato un compleanno speciale: Angiolina Pasquetti spegnerà cento candeline sulla torta. A rendere omaggio alla neo-centenaria ci sarà anche l'assessore ai Servizi sociali Maria Luigia Stancari, che le consegnerà una medaglia d'oro con lo stemma del Comune alle 17.00 nel chiostro della chiesa di S.Domenico."
1033,http://comunicati.comune.prato.it/generali/?action=dettaglio&comunicato=14200500001033,04/10/2005,15:16,Economia,"Studi settori, chiesta la sospensione","Lo ha deciso la giunta nella seduta odierna","Appogiata la proposta di non valutare gli adeguamenti  fiscali per le imprese artigiane","Il Comune di Prato appoggia la richiesta di sospendere gli studi di settore anche alle aziende artigiane, in virtù dell'«aggravarsi dello stato di crisi delle imprese operanti nel distretto tessile di Prato», come riconosciuto al momento di sottoscrivere nel maggio scorso l'intesa al ministero del Welfare per l'estensione della cassa integrazione anche alle attività produttive artigianali.
La decisione di sostenere la proposta delle associazioni artigiane, avanzata nei giorni scorsi, è stata presa dalla giunta municipale, che nella sua seduta odierna ha fatto il punto sulle iniziative intraprese, e da sviluppare, a seguito del documento approvato dal Consiglio comunale per la tutela delle attività del distretto e della piattaforma elaborata dalle categorie economiche e sociali.
In particolare il Comune si è già attivato presso i competenti uffici ministeriali affinchè nella Legge Finanziaria, attualmente in discussione in Parlamento, come chiesto da Cna e Confartigianato, sia inserito un emendamento che preveda la sospensione per il 2005 degli studi di settore e i procedimenti di accertamento induttivo delle imprese artigiane tessili, comprese le attività dell'indotto, come ad esempio installatori di impianti e officine meccaniche.
Gli studi in questione infatti comportano con meccanismi automatici l'adeguamento dei versamenti delle imposte. Sono proprio tali 'adeguamenti automatici' che sono giudicati «irrealistici» dalle associazioni artigiane, stante l'attuale periodo di crisi del distretto, poichè determinano un impatto fiscale sulle imprese che non risponde alla dinamica negativa della congiuntura economica. 
Ora la richiesta formulata da Cna e Confartigianato è fatta propria anche dal Comune di Prato, che fra l'altro costituirà con Provincia e Camera di commercio un tavolo per sostenere l'ipotesi di sospensione degli studi di settore.       
      "
1034,http://comunicati.comune.prato.it/generali/?action=dettaglio&comunicato=14200500001034,04/10/2005,14:07,"Polizia municipale","Nel capoluogo toscano i più bravi sono i vigili pratesi","Nella gimkana promossa dal Comando di Firenze","Per il secndo anno il reparto motociclisti si aggiudica la prova fiorentina","I vigili motociclisti Nicola Sciorio e Moreno Bigi sono giunti rispettivamente primo e terzo nella gimkana motociclistica organizzata dal Comune di Firenze, e aperta alle forze di Polizia, comprese quelle municipali, di tutta Italia. 
La classifica generale della stessa prova trova inoltre altri due agenti della Polizia municipale di Prato, Enrico Coveri e Carlo Pieralli, al 12° e 25° posto, quest’ultimo impegnato con una moto di servizio Bmw 850, che per le dimensioni ha comportato notevoli difficoltà nell'esecuzione delle manovre.
Il reparto dei vigili motociclisti pratesi, coadiuvati dagli agenti Eleonora Nesi, Giulio Capecchi e Luciano Corrieri e coordinati dal responsabile Paolo Nibbi, si sono aggiudicati in questo modo per la seconda volta consecutiva la prova fiorentina, bissando il successo riportato a Milano nel giugno scorso. Gli agenti si sono battutti sul filo dei centesimi di secondo: il miglior tempo impiegato è stato di 1’ e 02” e, nello spazio di un secondo, sono rientrati in cinque, due appunto in rappresentanza della Polizia municipale di Prato, uno di Carpi, uno di Firenze ed uno di Bologna.
La gara si è svolta anche quest’anno al piazzale Michelangelo in una suggestiva cornice di colori e di pubblico e, al termine dell'esibizione, i colleghi di Firenze hanno offerto un rinfresco a tutti i partecipanti.
Nicola Sciorio e Moreno Bigi, per la loro performance, sono stati premiati con due marzocchi dal comandante della Polizia municipale di Firenze.         
"
1035,http://comunicati.comune.prato.it/generali/?action=dettaglio&comunicato=14200500001035,05/10/2005,12:31,"Opere pubbliche","Un codice etico per gli appalti","Approvato martedì dalla Giunta","Riguarda le imprese che partecipano alle gare e i dipendenti che istruiscono i procedimenti","In tutto sono 19 articoli, otto riguardano le imprese undici i dipendenti comunali: è il nuovo codice 'etico' o 'deontologico' per gli appalti pubblici, presentato dall'assessore alle Opere pubbliche Enrico Giardi e approvato nel pomeriggio di ieri (martedì 4 ottobre) dalla Giunta, cui devono attenersi le aziende che partecipano a gare o stipulano contratti e convenzioni col Comune, e i dipendenti pubblici che sono coinvolti nei procedimenti di appalto, pena l'esclusione dalla gara per le prime e sanzioni disciplinari per i secondi.
Più che gli aspetti «giuridico-formali, già esistenti, e che regolano le gare d'appalto, il codice etico - spiega l'assessore Giardi - tende a impedire comportamenti scorretti, da parte di imprese e dipendenti comunali, in particolare per quanto concerne il rispetto della concorrenza».
Il Comune di Prato peraltro si muove sulla scia già intrapresa da altre amministrazioni comunali, come Milano e Torino, che hanno già adottato codici similari per le gare d'appalto, con risultati positivi.
La novità sostanziale, per quanto concerne le imprese, è che la violazione delle disposizioni contenute nel codice o la non sottoscrizione del medesimo all'atto di partecipazione alla gara, comporta l'esclusione dalla stessa o l'annullamento dell'aggiudicazione. In altre parole, come recita l'art. 1, «la sua espressa accettazione costituisce condizione di ammissione alla gara d'appalto».
In pratica il codice 'etico' per gli appalti, approvato dalla Giunta, tende a sanzionare eventuali «comportamenti anticoncorrenziali», che sono individuati, nell'art. 3, in 'accordi illeciti' o 'pratiche concocordate' fra imprese attraverso a) la «promessa, offerta, concessione diretta o indiretta ad un soggetto, di vantaggi in cambio dell'aggiudicazione dell'appalto»; b) la messa in atto di azioni «per concentrare i prezzi» e «condizionare l'offerta»; c) l'«offerta o la concessione di vantaggi ad altri concorrenti affinchè non concorrano all'appalto o ritirino la loro offerta». Ai fini del rispetto della concorrenza il codice sanziona anche 'cordate' fra imprese volte a concordare «l'entità delle offerte economiche» per «condizionare l'esito finale» delle gare.
Sul versante dei dipendenti comunali, o comunque di collaboratori o incaricati che intervengono per il Comune nei procedimenti d'appalto, oltre a richiamare norme di «indipendenza», «imparzialità» e «riservatezza», e a far divieto alle imprese di «influenzare impropriamente i dipendenti», con doni o proposte d'impiego, in ogni caso da respingere e  assolutamente da non chiedere da parte di questi ultimi, il codice riserva una particolare attenzione al manifestarsi di eventuali 'conflitti di interessi'. 
Ne consegue che l'art. 16 vieta ai dipendenti comunali di prendere parte a procedimenti, o concludere contratti d'appalto con imprese con le quali «a titolo personale» abbiano «stipulato contratti nel biennio precedente». Inoltre dovranno astenersi (art. 13) dal «partecipare all'adozione di decisioni o ad attività» che possano coinvolgere loro specifici interessi e quelli di loro parenti «entro il quarto grado» o di conviventi. E' fatto altresì divieto (art. 15) di accettare «incarichi di collaborazione con imprese che abbiano in corso, o abbiano avuto nel biennio precedente, forniture o, comunque, appalti comunali». Le violazioni degli articoli del codice che li riguardano, che si estendono ad ogni fase del procedimento d'appalto, compreso l'esecuzione e il collaudo, comportano l'applicazione di sanzioni disciplinari, nei modi previsti dai regolamenti del Comune, ed hanno rilievo anche per eventuali incarichi da assegnare.   
  "
1036,http://comunicati.comune.prato.it/generali/?action=dettaglio&comunicato=14200500001036,06/10/2005,15:19,"Protezione civile","Simulati sei scenari di allarme","Tre giorni di esercitazioni da venerdì a domenica","I volontari faranno capo ad un campo base allestito presso la sede di Asm","Tre giorni di allarme per la Protezione civile a causa di una esercitazione che inizierà nel pomeriggio di domani, vnerdì 7 ottobre, alle ore 18,00, con l'allestimento del 'campo base', nel piazzale della sede di Asm in via Galcianese, per concludersi domenica 9 ottobre.
La tre giorni di esercitazioni, cui prenderà parte in alcune fasi anche l'assessore Enrico Giardi, è promossa dal servizio di Protezione civile del Comune di Prato, in collaborazione con gli enti e associazioni che ad essa fanno capo. Allo scopo di testare «l'efficienza e l'operatività» dei piani operativi di soccorso, verranno simulati sei scenari di emergenza e di rischio.
Il primo concerne l'allarme per un incidente stradale tra un bus, con 35-40 passeggeri, e un'autocisterna adibita a trasporto di materiale inquinante, con relativa fuoriuscita dello stesso e conseguente allarme chimico.
Il seconhdo scenario contempla un'emergenza conseguente ad un incendio boschivo, con la necessità di installare e approvigionare una adeguata vasca d'acqua, per il 'pescaggio' da parte di un ipotetico elicottero chiamato ad intervenire per lo spegnimento.
I volontari della Protezione civile, nella tre giorni di esercitazioni, saranno chiamati a misurarsi, con l'ausilio di cani, anche con la ricerca di una persona scomparsa in un bosco, nonchè con la ricerca e il recupero di un ciclista inghiottito da un'ondata di piena di un corso d'acqua (l'esercitazione si svolgerà lungo le sponde del Bisenzio).
Uno scenario per molti versi simile è quello che simulerà un'emergenza alluvione e il recupero e l'assistenza a persone travolte dalla furia delle acque e rimaste isolate in un luogo difficilmente accessibile. 
L'ultimo scenario simulato riguarda l'allagamento del canile municipale da parte dei torrenti limitrofi e il salvataggio degli animali.
Le esercitazioni comprenderanno anche prove pratiche di allestimento, e successivo uso, di motopompe in dotazione al servizio comunale di Protezione civile.
La direzione delle operazioni sarà effettuata dal centro operativo, appositamente allestito presso la sede della Protezione civile, in via del Ceppo Vecchio.
Orari e luoghi delle esercitazioni non sono comunicati, ma verranno decisi dalla Protezione civile durante i tre giorni, allo scopo di rendere realistici gli scenari di emergenza."
1037,http://comunicati.comune.prato.it/generali/?action=dettaglio&comunicato=14200500001037,07/10/2005,14:18,Scuola,"Istituita la conferenza zonale per l'istruzione","Sabrina Nieri presidente del nuovo organismo","Nella prima riunione  si è parlato della rete scolastica","Nei giorni scorsi la Conferenza dei sindaci ha provveduto a istituire la Conferenza zonale per l’istruzione, così come prescritto dalla legge regionale 5 del 2005.
Alla riuione, presieduta dal sindaco di Prato, Marco Romagnoli, hanno partecipato i sindaci e gli assessori alla Pubblica istruzione dei Comuni e della Provincia di Prato. In tale occasione Romagnoli ha  delegato le funzioni di presidente della Conferenza all’assessore alle Politiche educative ed all’istruzione pubblica, Sabrina Nieri.
Nella Conferenza si tratteranno argomenti che attengono ai servizi educativi ed all’istruzione, si individueranno soluzioni condivise e concertate al fine di migliorare la qualità dell’offerta sul territorio a livello sia comunale che provinciale.
'In un momento come l’attuale, nel quale molte sono le novità che interessano la scuola e poche le risorse disponibili, - ha commetntato Nieri - questo organismo ha il difficile compito di armonizzare  gli interventi su un tema così delicato e fondamentale nella vita dei cittadini'.
Nella prima riunione del nuovo organismo, è stato affrontato il tema della programmazione della rete scolastica per l’anno scolastico 2006/2007 in previsione delle iscrizioni del prossimo gennaio.   


"
1038,http://comunicati.comune.prato.it/generali/?action=dettaglio&comunicato=14200500001038,10/10/2005,15:48,Agenda,"Laboratorio del tempo,  al via  corsi di lingua, danza e non solo","Aperto dal lunedì al sabato","Molti i servizi offerti, dall'assistenza legale agli Internet Point","Aperto dal lunedì al sabato alle donne e ai loro compagni e figli, il Laboratorio del Tempo di via Filicaia offre numerosi servizi e organizza una variegata serie di corsi. Ne ricordiamo i principali.

I SERVIZI 
Consulenza legale gratuita in collaborazione con l’Ordine degli Avvocati di Prato. Ogni sabato mattina dalle 10.30.

Internet Point (Punto Paas). Dieci postazioni con accesso gratuito a Internet. Lunedì 10.30-12.30, martedì 16-22, mercoledì 16-17.30, giovedì 10.30-12.30 e 18-20 e sabato 10.30-12.30.

Sportello donna migrante. I mercoledì, giovedì e venerdì dalle 10 alle 13 è aperto lo sportello d'orientamento al lavoro, alla formazione, all'accesso ai servizi e alle opportunità, rivolto alle donne migranti. Per fissare l'incontro telefonare al numero 0574/26602.

Sportello di consulenza per genitori. Ascolto orientato a favorire forme di comunicazione e gestione del conflitto genitori-figli. Lunedì 17.30-19.

Punto prestito libri in lingua straniera (arabo, polacco, spagnolo, russo, rumeno), organizzato in collaborazione con la Biblioteca Comunale Lazzerini. Dedicato alle donne migranti che vivono e lavorano a Prato. Martedì 16-18 e giovedì 10-13 e 15-18.



I CORSI
Sballando, tra mambo, salsa e cha cha cha. Inizio giovedì 27 ottobre. Cinque lezioni. Ogni giovedì dalle 21 alle 23. Costo 25 euro.

Danza egiziana. Inizio 14 ottobre. 4 lezioni. Venerdì ore 21-22.30. Costo 25 euro.

Te gusta el español? Vamos! Corso di lingua spagnola. I livello. E' iniziato il 4 ottobre. Quindici lezioni. Martedì dalle 18.30 alle 20.30. Costo 60 euro.

Decoupage. Inizio 8 novembre. Martedì 17-19. Quattro lezioni. Costo 30 euro, compreso materiale.

Ceramica di base. Dal 22 novembre. Martedì dalle 17 alle 19. Cinque lezioni. Costo 30 euro, compreso materiale.

Spazio creativo bambini-genitori. Dal 15 ottobre. Sabato alle 10 alle 12. Dieci lezioni. Costo 60 euro, compreso materiale. 

Cultura latinoamericana. Corso di conversazione di spagnolo. Attraverso la conoscenza della lingua spagnola impariamo la cultura dei paesi latinoamericani.

Progetto Trio. Un corso gratuito di italiano per stranieri. Si impara la lingua attraverso l’uso del computer. Realizzato in collaborazione con la Regione Toscana. 


"
1039,http://comunicati.comune.prato.it/generali/?action=dettaglio&comunicato=14200500001039,06/10/2005,17:04,Bilancio,"«Il 10% in meno? Bene, ma non si salvano i servizi»","Il vicesindaco risponde alla Casa della Libertà","L'assessore Bencini: «I risparmi dei Comuni sono minimi, a fronte di tagli pesanti»","«Nessun problema nel tagliare i costi della politica nela misura del 10%. Ma se qualcuno, come sembra, intende in questo modo risolvere i problemi dei Bilanci dei Comuni italiani, compreso quello di Prato, stiamo freschi. E soprattutto i cittadini avrebbero da preoccuparsi». 
E' la risposta secca del vicesindaco e assessore alle Finanze Robertro Bencini agli esponenti della Casa della Libertà Giovanni Luchetti e Maurizio Bettazzi.
«A parte il fatto - prosegue Bencini - che forse nei costi della politica da tagliare occorrebbe mettere qualche consulenza per istituzioni pubbliche di consiglieri comunali della Casa della Libertà, rimane il dato che col risparmio del 10% negli stipendi degli amministratori, gli Enti locali non vanno da nessuna parte. Non che non occorra farlo, ma se si vuole incidere veramente sui costi della politica sono ben altre le operazioni da compiere».
Quanto poi all'effettivo ammontare della misura proposta Bencini afferma: «Il 10% in meno comporta ad esempio per il Comune di Prato una minore spesa per gli amministratori di 170 mila euro. Non la sottovaluto affatto. Tutt'altro. Ma se è questa l'entità, i Comuni avranno pochi benefici per i loro Bilanci, e con essi i cittadini. Data la Finanziaria predisposta dal governo, con i pesanti tagli in termini di milioni di euro imposti alle amministrazioni locali, il risultato, paradossale, sarebbe che sì ai politici si leverebbe qualcosa, ma ai cittadini si toglerebbero i servizi. Con il che non si sarebbero realmente tagliati i costi della politica, ma in compenso le persone comuni vivrebbero peggio. Un gran bel risultato, non c'è che dire. Con la demagogia qualche volta si rischia di prendere abbagli».  "
1040,http://comunicati.comune.prato.it/generali/?action=dettaglio&comunicato=14200500001040,06/10/2005,14:34,Agenda,"Festeggiato il centenario di Giuseppina Pasquetti","Con cortese invito alla rettifica",,"Nei giorni scorsi è stato festeggiato con una medaglia d'oro, consegnata dall'assessore ai Servizi sociali del Comune Maria Luigia Stancari, il centenario di Giuseppina Pasquetti. Per uno spiacevole errore è stato sbagliato il titolo del comunicato 'Nonna Angiolina spegne 100 candeline di compleanno'. La centenaria si chiama Giuseppina e non è nonna. Chiediamo scusa all'interessata per l'inconveniente e le rinnoviamo i nostri migliori auguri. "
1041,http://comunicati.comune.prato.it/generali/?action=dettaglio&comunicato=14200500001041,06/10/2005,17:12,"Protezione civile","Il Comitato Prato pro emergenze è in rete","Inaugurato oggi il sito internet","L'obiettivo principale è dare e acquisire dati sulla campagna umanitaria per le popolazioni colpite dallo tsunami i","Ha gli occhi di una bambina eritrea il sito internet del Comitato pro emergenze di Prato, che ha fatto il suo debutto stamani nella riunione del consiglio dell'ente presso la sede della Protezione civile del Comune in via del Ceppo vecchio. Erano presenti gli assessori alla Prevenzione e alla Protezione civile Enrico Giardi e alla Cultura e al Distretto della pace Andrea Mazzoni e il coordinatore della Protezione civile Roberto Corrieri.
Il sito, www.pratoproemergenze.it, a cui si può accedere da oggi anche attraverso il link inserito nella Rete civica pratese, è stato costruito proprio da quest'ultima e ha lo scopo di divulgare e rendere più trasparente l'operato del Comitato e in particolare la campagna avviata l'anno scorso per aiutare le popolazioni dello Sri Lanka colpite dal maremoto del 26 dicembre 2004. 
Con un click infatti si possono avere in tempo reale tutte le informazioni utili sulla raccolta dei contributi, il conto corrente di versamento, l'aggiornamento della cifra raggiunta e lo stato di vanzamento dell'attuazione del progetto. Realizzato a tempo di record dai tecnici della Rete civica, si apre appunto su una pagina dalla grafica accattivante su cui domina lo sguardo di una piccola eritrea fotografata durante una campagna per aiutare i profughi: da qui si accede alle tre aree in cui è stato diviso il sito, una sul Comitato pro emergenze, la seconda sulle attività e le principali campagne umanitarie messe finora in atto e la terza di approfondimento dei progetti con i link utili, i siti web da contattare e la galleria fotografica con le immagini dei luoghi dove l'ente pratese ha prestato il proprio aiuto.
Per ora sono stati raccolti 61mila euro da destinare al progetto 'Lak Mituro' in Sri Lanka, che ha l'obiettivo di costruire 25 nuove abitazioni nel villaggio 'adottato', Ambantota, spazzato via dallo tsunami. Al sostegno del progetto, che fa parte dell'iniziativa quadro 'Araliya', presentata alla Regione Toscana dall'istituzione 'Centro nord sud', hanno partecipato anche la Provincia e i Comuni dell'area, oltre a vari enti ed istituzioni della città, associazioni, sindacati e società.
Il progetto Araliya prevede una serie di interventi di ricostruzione alloggi ed assistenza alla popolazione nello Sri Lanka.
'Lak Mituro' è finalizzato oltre alla costruzione di 25 unità abitative anche di un centro polivalente socio-sanitario e di un impianto di potabilizzazione dell’acqua, nonché allo sviluppo di 'adozioni a distanza' che consenta ai bambini di questo distretto di terminare il loro percorso didattico e formativo.
Il comitato è un'organizzazione costituita nel 2000 da una gran parte delle componenti del tessuto sociale ed economico dell'area pratese, riconosciuta come Onlus. È nato infatti dalla necessità sentita dalle diverse realtà istituzionali, religiose, sociali ed economiche del tessuto pratese, di unificare i singoli sforzi e di rendere univoci, sinergici e consistenti gli aiuti alle popolazioni colpite da eventi calamitosi. In quest'ottica, il comitato ha promosso e sviluppato numerose campagne umanitarie e ad oggi ha all'attivo svariate iniziative di sostegno e di aiuto in corso. Il comitato concentra gli sforzi e finalizza gli aiuti a iniziative ben definite, localizzabili e verificabili così da poter riscontrare oggettivamente l'impegno dei cittadini. "
1042,http://comunicati.comune.prato.it/generali/?action=dettaglio&comunicato=14200500001042,,,,,,,"notizia non presente"
1043,http://comunicati.comune.prato.it/generali/?action=dettaglio&comunicato=14200500001043,07/10/2005,14:24,Circoscrizioni,"La conferenza sull'offerta formativa nelle scuole","Nella sede del quartiere Prato sud",,"Lunedì 10 ottobre alle ore 17,00 si terrà nella sala consiliare della Circoscrizione Prato Sud la quinta Conferenza di piano della rete di scuole della zona sud della città.
La Conferenza rappresenta un momento importante per la predisposizione del piano di offerta formativa territoriale. In occasione dell'appuntamento di lunedì saranno scelte le linee di indirizzo e le attività che accomunano le azioni delle scuole e della Circoscrizione nel campo dell’attuazione del diritto allo studio e dell’educazione permanente.
"
1044,http://comunicati.comune.prato.it/generali/?action=dettaglio&comunicato=14200500001044,07/10/2005,13:48,Circoscrizioni,"Sud, riapre lo spazio gioco «Per grandi e...per piccini»","Da novembre ogni martedì e venerdì dalle 16, 45 alle 19,45","Si trova presso il nido di Baloo, via Guittone da Arezzo, zona Baciacavallo/Fontanelle","A partire dal prossimo mese di novembre ogni martedì e venerdì, dalle 16,45 alle 19,45, per iniziativa della Circoscrizione Prato Sud , il nido di Baloo (via Guittone da Arezzo zona Baciacavallo/Fontanelle) riaprirà il proprio spazio gioco «Per grandi e ... per piccini», dedicato appunto a adulti e bambini per momenti di incontro e di gioco. 
Saranno accolti fino ad un massimo di 25 bambini dai 18 mesi ai 5 anni accompagnati dai genitori, nonni o qualunque altro adulto di riferimento.  Il servizio verrà attivato in presenza di almeno 18 iscrizioni.
Per informazioni e iscrizioni (dal 12 al 27 ottobre prossimo) rivolgersi alla Circoscrizione Sud, via delle Badie 130, tel. 0574-559256, dal lunedì al venerdì dalle ore 8,30 alle 13,30 e il lunedì e giovedì anche dalle ore 15 alle ore 17,30.
"
1045,http://comunicati.comune.prato.it/generali/?action=dettaglio&comunicato=14200500001045,07/10/2005,15:56,"Consiglio Comunale","Piano Strategico, promossa la mozione di maggioranza","La seconda parte del dibattito sugli Exit condivisi","Approvato anche l'emendamento sullo sport di Taiti. Non passano invece quelli di Rc. Diversi e accesi gli spunti di discussione in aula","Riannodando i fili del dibattito sul Piano strategico iniziato nella scorsa seduta, nel Consiglio comunale di ieri è stata approvata la mozione della maggioranza sugli exit condivisi della fase 1 della pianificazione, con l'emendamento proposto da Massimo Taiti del Nuovo Psi Taiti per Prato che recepisce il documento del Coni provinciale e del mondo sportivo pratese per chiedere maggiore sostegno alla vocazione sportiva della città.
Smussati anche i toni di protesta da parte di  Rifondazione comunista contro la scelta dell'Ulivo di presentare una mozione: il gruppo capeggiato da Leonardo Becheri ha presentato quattro emendamenti che in sintesi chiedevano il ridisegno degli strumenti urbanistici, maggiore comparteciopazione a sostehno dello Stato sociale e un più largo coinvolgimento del Consiglio comunale nei lavori del Piano strategico. Sugli emendamenti di Rc i gruppi di maggioranza si sono astenuti, spiegando comunque di apprezzarli e di ritenerli base di futuri sviluppi di collaborazione, mentre Rc non ha partecipato al voto sulla mozione approvata «condividendo in linea di massima gran parte dei contenuti».
La Casa delle libertà ha invece mantenuto la sua posizione molto critica sulla prima fase di analisi del Piano strategico, puntando il dito soprattutto sui tempi impiegati per la stesura della relazione, giudicati troppo lunghi, e sull'utilità dell'operazione, ritenuta scarsa: «A parte la fumosità della relazione in molti punti, non pensavo che dopo un anno di lavori si sarebbe stati solo  alla valutazione dei problemi della città, che non sono certo una novità. Le soluzioni a quando? Manteniamo un giudizio critico per quel che c'è scritto negli Exit condivisi, per il modo in cui sono scritti e per i tempi impiegati. Così si rischia di arrivare a fine legislatura senza un atto fondante del Consiglio per operare una scelta vitale per la città. Speriamo di arrivare a luglio prossimo al termine della fase successiva con una proposta che non dovremo solo immaginare». Levata di scudi invece in difesa del Piano strategico da parte dei Ds: Rita Romagnoli, Luciano Bartolotti, Fabio Caregnato, Linda Pieragnoli, Andrea Ballini, Matteo Biffoni e Giuseppe Esposito hanno sottolineato nei loro interventi l'importanza di un atto di pianificazione partecipato a cui hanno lavorato quasi 900 persone, rappresentanti di tutto il tessuto socio-economico pratese, della costruzione dell'economia della conoscenza e di una città che sia di nuovo attrattiva per i giovani.
Dopo l'intervento conclusivo del sindaco, nelle dichiarazioni di voto i gruppi hanno spiegato i propri diversi punti di vista, ma sono emerse anche nuove polemiche al Piano strategico e non solo. «Mi meraviglio del sindaco che da un aparte da le pagelle e dall'altra nona ccetta le critiche sollevate dall'opposizione - ha affermato Goffredo Borchi - La maggioranza sta cercando di tagliare il cordone della condivisione del problema della crisi della città perchè evidentemente siamo già in campagna elettorale e si sta cercando di reclutare nuove truppe. La percezione che si da è che un dibattito serio sia stato trasformato in un'occasione per aprire le porte a nuove forze politiche». All'intervento ha replicato Luca Roti, capogruppo della Margherita: «Più che in tempi veloci dobbiamo operare bene, perchè è in gioco il futuro della città: stiamo offrendo un importante strumento di pianificazione con responsabilità e non abbiamo bisogno di fare alcuna campagna acquisti. Non si prende la stessa responsabilità nei confronti dei cittadini un Governo che compie un attacco scientifico agli Enti locali tagliando i fondi. Il Governo vuole trasferire la propria agonia alle Amministrazioni locali, ma non ci riuscirà». Il capogruppo di An Maurizio Bettazzi non ha lasciato cader la palla replicando di non accettare toni e spot elettorali: «Sarebbe prendersi le proprie responsabilità puntare il dito contro le incapacità degli altri? Perchè invece non si fa mai un'analisi attenta dei debiti contratti dal Comune e delle spese fatte? Noi non condividiamo l'esito del lavoro svolto fin qui perchè è scarsamente utile per una città che vive la sua crisi ora e da anni e non cambieremo idea perchè viene aggiunta una parola o un emendamento ad un testo».
Mauro Vannoni di Sinistra per Prato viva non ha partecipato alla votazione, spiegando di condividere gran parte dei contenuti della mozione, ma di nutrire varie perplessità sulla soluzione dei problemi: «Teoricamente mi sento di condividere quanto la maggioranza afferma, ma di fronte agli autentici drammi che la città vive tutti i giorni, quali sono le scelte? Come si cerca l'allargamento del consenso? Non si tratta di inserire o togliere una parola da un documento, ma di capire che il ceto medio in questa città sta diminuendo e che invece c'è chi si arricchisce sempre di più. L'Unione industriale non ha speso una parola per la situazione drammatica che si è creata. Molti plaudono il Governo e poi tirano la giacchetta all'Amministrazione comunale per avere aiuti per cui non ci sono finanziamenti». Anche il capogruppo di Rc Becheri ha spiegato la propria astensione dal voto con la condivisione di molte ragioni, auspicando una maggiore partecipazione in fase di avanzamento. Moreno Zazzeri dei Comunisti italiani, Tommaso Rindi dei Verdi ed Aurelio Donzella dell'Italia dei valori hanno confermato il proprio appoggio alla mozione dichiarando di approvare l'emendamento di Taiti e di apprezzare quelli di Rc, in linea con la visione della maggioranza. Quest'ultimo ha espresso soddisfazione per l'accoglimento dell'emendamento che chiede più spazio per lo sport e ha annunciato il voto favorevole sulla mozione. La fase delle dichiarazioni è stata chiusa dalla capogruppo Ds Gerardina Cardillo: «Questa è stata un'importante occasione per parlare di uno strumento nuovo per Prato, un nuovo metodo di confronto e partecipazione. Ora è imporatnte stringere patti forti tra gli attori sociali coinvolti per trovare le soluzioni necessarie. Non siamo autonomi da questo punto di vista, vogliamo condividere i progetti con livelli più alti di governo, fino all'Unione europea. Gli emendamenti espressi da Rc indicano che siamo vicini nella visione del futuro della città, sono in linea con il nostro documento e per questo li apprezziamo. Speriamo che in futuro ci siano ulteriori sviluppi». 
Gli emendamenti di Rc sono stati respinti con il voto contrario della Casa delle libertà e l'astensione dell'Ulivo, quello di Taiti è stato approvato con 25 voti favorevoli e 11 contrari, mentre la mozione emendata è passata con 24 voti favorevoli e 11 contrari."
1046,http://comunicati.comune.prato.it/generali/?action=dettaglio&comunicato=14200500001046,07/10/2005,14:16,Musica,"Il primo disco di Officina Giovani","Presentato stamani nella sede di piazza Macelli","Il cd  è il compimento del progetto 'Un produttore per la tua band'","«Il compimento materiale del corposo progetto è stato molto soddisfacente – ha dichiarato l’assessore alla Cultura e alle Politiche giovanili del Comune di Prato Andrea Mazzoni -. I gruppi vincitori tra quaranta partecipanti nell’area pratese hanno visto realizzarsi un sogno. Ora è tempo di pensare a delle possibili strategie di distribuzione per valorizzare  e dare continuità pienamente al progetto. Officina giovani, luogo eletto alla creatività, ha anche stavolta testimoniato una vera  e propria creazione che somma differenti e preziose sinergie a metà tra musica e produzione video».   
OG vol.1 è il primo cd musicale prodotto da Officina Giovani, produzione finale del progetto “Un produttore per la tua Band” Il cd inaugura una serie di produzioni musicali che mirano a proporre e promuovere il panorama “rock” della città. 
Le band presenti nel cd (Breg, Glen Etive e Abstract) sono state selezionate tra 40 gruppi che hanno partecipato al bando 2004 della prima edizione di “Un produttore per la tua  band”. Tra questi gruppi 12 hanno avuto la possibilità di confrontarsi dal vivo per arrivare alla selezione finale degli artisti presenti in questa produzione. Le tre band finaliste sono state così affidate ai produttori Antonio Aiazzi, Sergio Salaorni e Paolo Naselli Flores che con la loro esperienza hanno plasmato e dato un contributo essenziale al sound di cui potrete godere in questo cd. 
«Non posso che esprimere sincero compiacimento per il risultato finale – confessa Paolo Naselli Flores(Urtovox)- la produzione del video conferma l’idea di un’efficace laboratorio, un’incontro di estetiche e linguaggi diversi, un’esperienza a cui ho avuto il privilegio di partecipare. Sono entusiasta del progetto che ha sviluppato un percorso formativo e di rilevante crescita professionale per ognuno».
In occasione dell’uscita del disco, la scuola di cinema Anna Magnani ha realizzato tre videoclip  musicali delle canzoni presenti sul cd Breg – Prima che fuori sia giorno.

 "
1047,http://comunicati.comune.prato.it/generali/?action=dettaglio&comunicato=14200500001047,07/10/2005,15:37,Ambiente,"Giardini negli asili più belli","Un progetto per le scuole comunali dell'infanzia","Il programma prevede la ristrutturazione degli spazi verdi con nuove aree gioco","Un progetto complessivo di 412 mila e passa euro per risistemare giardini e spazi verdi degli asili nido, che come sottolinea l'assessore all'Ambiente Camilla Curcio «è un fatto importante, perchè l'uso degli spazi all'aperto degli asili è una questione da sempre sottolineata dal mondo della scuola».
Il programma, realizzato in collaborazione con Asm e il servizio educazione e cultura dell'infanzia, prevede la riorganizzazione degli spazi verdi di 13 asili e tre nido delle scuole comunali dell'infanzia.
La ristrutturazione è funzionale non solo alla realizzazione di nuovi spazi giochi, ma anche all'adeguamento alla normativa di quelli esistenti. In particolare il progetto prevede: la differenzazione ed un uso più razionale degli spazi per il gioco, l'ampliamento delle zone d'ombra e una maggiore luminosità delle stesse aree verdi, l'allestimento di zone per l'attività a tavolino, la realizzazione di nuovi giochi, la costruzione, in quasi tutti i giardini, di impianti di irrigazione per il miiglioramento del manto erboso.
Gli asili interessati sono i seguenti: Arcobaleno, Le Badie, Borgonuovo, Cialdini, Charitas, Corridoni, Fontanelle, Galciana, via Cefalonia (Maliseti), S. Vincenzo, S. Lucia, Tavola, via Fiorentina.
Il progetto sarà eseguito in due fasi e la prima fase, pari al 40% dell'intero programma d'interventi, prevede la spesa di 165 mila euro. Sarà l'assessorato all'Ambiente, con Asm e il servizio comunale all'infanzia, a decidere dove realizzare i primi interventi."
1048,http://comunicati.comune.prato.it/generali/?action=dettaglio&comunicato=14200500001048,07/10/2005,16:57,Appuntamenti,"Una staffetta mondiale in nome della pace","Organizzata dal Movimento dei Focolari","Run4unity domenica 9 ottobre andrà in scena in 232 città di 70 paesi, fra cui 30 località italiane compresa Prato","Una staffetta mondiale, denominata Run4unity per costruire tramite lo sport «un arcobaleno di pace e fraternità». Domenica prossima, 9 ottobre, nella fascia oraria dalle 11,00 alle 12,00, secondo i vari fusi orari, in 232 città, fra cui anche Prato, di 70 paesi diversi i 'ragazzi per l'unità' del Movimento focolare correrranno nei luoghi simbolo del pianeta dal Palazzo di Vetro di New York alls città santa di Gerusalemme, dall'Indonesia colpita dallo tsunamni all''India, con rappresentanti di varie religioni.  
Le staffette in Italia saranno 30 e a Prato la manifestazione, patrocinata della Regione e da un comitato organizzatore composto dagli assessorati allo Sport di Provincia e Comune, dal Cgfs, dal Trofeo Città di Prato, dal Csi, dal Csa-Ufficio educazione fisica e dall'associazione 'Sentieri colorati', partirà alle 9,00 dal v.le Galilei con un raduno cicloturistico, alla cui organizzazione hanno contribuito Avis Verag, l'associazione Tandem e la Lega ciclismo Uisp, che attraverserà le strade del centro storico fino al Parco della Liberazione e della Pace (ex Ippodromo). Ai partecipanti verrà data una maglietta con il logo della manifestazione. Per coloro che non parteciperanno al cilotour, l’appuntamento è al parco della Liberazione e della Pace alle 10,30, con un collegamento internet su maxischemo per seguire l'evento Run4Unity nelle altre città del mondo in cui si svolge. 
Il testimone che segnerà il passaggio della staffetta da un fuso orario a un altro è un messaggio composto dai ragazzi per l’unità. Circa 10 mila palloncini verranno lanciati al termine della mattinata come segno di adesione al messaggio di pace. Nel pomeriggio la manifestazione proseguirà con giochi e sport per tutti nel parco dell'ex Ippodromo.
Alla manifestazione pratese saranno presenti personalità del mondo civile e dello sport. In caso di pioggia, la manifestazione si terrà al PalaPrato di- Maliseti dalle 9,30.
La staffetta mondiale conoscerà, fra le altre, città come Medan, in Indonesia, colpita dallo tsunami, Gerusalemme, Nagasaki, New York e in Italia, oltre a Prato, altre 29 località da Oniferi e Orani in Barbagia alla Basilica di S. Francesco ad Assisi, dai Sassi di Matera a piazza dei Miracoli a Pisa, dal Palazzo dei Normanni di Palermo al parco della Liberazione nella nostra città.  
Dal 10 al 16 ottobre i ragazzi passeranno la staffetta ai giovani del Movimento dei Focolari per la Settimana Mondo Unito (www.mondounito.net), appuntamento mondiale con dibattiti, manifestazioni, serate culturali ed azioni per parlare di pace e di unità ad ogni livello, sensibilizzare l’opinione pubblica e le istituzioni all’ideale del mondo unito, realizzare brani di fraternità.
Notizie dalle staffette nel mondo sul sito www.run4unity.net. In tempo reale dalle 11,00 ora italiana di sabato 8 ottobre alle 11,00 ora italiana di domenica 9 ottobre, aggiornamenti radiofonici in streaming e collegamenti telefonici con: Noumea (Nuova Caledonia); Coimbatore (India); Gerusalemme (Israele); Fontem (Cameroun); Buenos Aires (Argentina); San Paolo (Brasile); New York (Usa).

"
1049,http://comunicati.comune.prato.it/generali/?action=dettaglio&comunicato=14200500001049,07/10/2005,16:32,"Consiglio Comunale","Una mozione per dire sì agli Exit condivisi","Appoggio della maggioranza alla prima fase del Piano strategico","Apprezzati i contenuti del Piano per l'urbanistica, la mobilità, l'economia della conoscenza la cultura e lo sport","Con una mozione i gruppi di maggioranza, Ds, Margherita, Comunisti italiani, Verdi ed Italia dei valori hanno espresso nella seduta di ieri del Consiglio comunale il proprio assenso al percorso compiuto finora dal Piano strategico e ai risultati dei primi mesi di consultazione che hanno portato al Contesto exit condivisi presentato dall'assessore allo Sviluppo economico Fabio Giovagnoli e da Livia Marinetto, dirigente dello stesso settore.
L'atto è stato approvato con 24 voti favorevoli della maggioranza più Massimo Taiti del Nuovo Psi Taiti per Prato e 11 contrari della Casa delle Libertà, mentre Riofondazione comunista e Mauro Vannoni di Sinistra per Prato viva non hanno partecipato al voto. 
Come si legge nel testo, la mozione ritiene che azioni strategiche, da collocare nel più ampio disegno di programmazione, siano già state intraprese dal Comune di Prato e dall'esecutivo cittadino e apprezza «la volontà dell'Amministrazione comunale di procedere ad una variante del Piano strutturale, di adeguamento al Ptc della Provincia di Prato, partendo dallo stesso piano regolatore attuale, che ha segnato, per la qualità delle ipotesi progettuali e di definizione di elementi architettonici, un punto di svolta nella pianificazione urbanistica della realtà pratese». Apprezza inoltre la costruzione di un'economia della conoscenza, la qualità della pianificazione urbanistica e architettonica, la valorizzazione di tutte le risorse ambientali ed energetiche con una infrastrutturazione
efficiente, all'altezza dei tempi, l'incremento di una moderna mobilità, sempre più in ottica metropolitana,  la definizione di politiche di inclusione sociale, la valorizzazione delle risorse culturali e della riconosciuta vocazione alla contemporanena
con l'obiettivo di accrescere l'efficienza complessiva dell'offerta culturale, una maggiore diffusione delle innovazioni e l'approfondimento della vocazione sportiva della città e della riflessione sulla dotazione di impianti, muovendo dalle proposte del Coni e del mondo sportivo.
La mozione infine sottolinea che le prospettive espresse costituiscono gli architravi di
politiche di sviluppo che guardano al futuro e da mandato alla Giunta comunale di procedere alle
successive fasi del Piano strategico con gli obiettivi intermedi della programmazione strategica della città di Prato.
"
1050,http://comunicati.comune.prato.it/generali/?action=dettaglio&comunicato=14200500001050,07/10/2005,17:33,"Consiglio Comunale","Via libera al Centro per la ricerca e l'alta formazione s.r.l.","Approvata la delibera con la relativa variazione di bilancio","La partecipazione del Comune alla società costituita dalla Provincia è del 10,76%. Critica la Casa delle libertà","Via libera del Consiglio comunale agli indirizzi per la costituzione della società a responsabilità limitata Centro per la ricerca e l'alta formazione voluta dalla Provincia di Prato, al piano finanziario, all'atto costitutivo della società, lo statuto e la variazione di bilancio relativa al maggior versamento dovuto dal Comune di Prato come socio. La delibera, illustrata dal vice-sindaco Roberto Bencini, è stata approvata con 24 voti favorevoli della maggioranza ulivista, 2 contrari di Fi e 6 astensioni di An più Rita Pieri di Fi. Il Comune partecipa al capitale sociale della srl con una quota del 10,76%, pari a 732.530 euro, mentre la Provincia deterrà l'81,69%: da qui la variazione di bilancio, dato che la cifra iscitta in conto capitale era di 500mila euro, con 232.530 euro in più che non alterano comunque gli equilibri di bilancio e che sono coperti finanziariamente.
L'approvazione relativa al Centro è stata criticata da Giovanni Luchetti di Fi, che ha definito l'acquisto dell'immobile da parte della Provincia più che altro un'operazione immobiliare «per creare un contenitore vuoto di contenuti, senza presentare alcun progetto, alcun accordo concreto, alcun impegno. I 5 milioni di fondi Cipe stanziati potevano essere utilizzati meglio. Si è voluto mettere il carro davanti ai buoi». Luchetti ha chiesto inoltre il motivo per cui per il Polo scientifico non sia stato scelto l'ex Banci come sede: 4Viene da pensare che il Comune non creda molto al progetto della Provincia del Centro ricerche e che la Provincia non creda invece la recupero delòl'ex Banci». Gli ha fatto eco il capogruppo di An Maurizio Bettazzi, che ha definito il procedimento poco trasparente e corretto, «perchè non si sa neanche che cosa stiamo comprando, che immobile, di che grandezza. Le valutazioni immobiliari della Provincia non bastano e non ci soddisfano». Di parere contrario Massimo Bartoloni ed Elisabetta Carullo dei Ds e Luca Roti della Margherita, che avendo esaminato e approvato la delibera nelle Commissioni consiliari prima dell'approdo in Consiglio comunale hanno difeso l'importanza della ricerca scientifica, del suo sostegno e sviluppo in un momento di crisi economica in cui le piccole imprese potranno trovare in un incubatore di idee e progetti come il Centro le risposte necessarie per investire in nuove tecnologie. 
In chiusura ha replicato alle polemiche l'assessore allo Sviluppo economico Fabio Giovagnoli: «I fondi della Regione sono destinati alla ristrutturazione degli immobili adibiti alla ricerca e non possono essere deviati verso altri utilizzi, altrimenti non vengono concessi. L'area Banci come sede non è stata ritenuta idonea perchè i tempi del suo recupero non si conciliano con quelli del finanziamento Cipe, che ha un termine di utilizzo. I metri quadrati dell'edificio acquistato sono 12.700 e per quanto riguarda la srl costituita sarà solo una società di start up, cioè di partenza, che avrà compiti di integrazione e armonizzazione, non di gestione dela ricerca. Non ci sono discrasie tra noi e la Provincia, ma una visione concorde e una stretta collaborazione per realizzare un progetto all'avanguardia, ricco di contenuti sempre nuovi, e non una scatola vuota»."
1051,http://comunicati.comune.prato.it/generali/?action=dettaglio&comunicato=14200500001051,13/10/2005,16:11,Commercio,"Genio&Sapori  scende in piazza Lippi","Sabato 15 e domenica 16 ottobre","Quarta edizione della mostra di prodotti enogastronomici tipici locali","Piazza Lippi tornerà ad essere ancora una volta il salottino pratese del buon gusto. Sabato 15 e domenica 16 ottobre, infatti, il Comitato Genio & Sapori allestirà per il quarto anno consecutivo la vetrina espositiva dei prodotti tipici eno-gastronomici del territorio pratese.  Come le precedenti, anche l'edizione 2005 della mostra mercato, intitolata 'Il buon gusto scende in piazza ' , rientra nell'ambito del progetto regionale 'Vetrina toscana', al quale il Comune di Prato ha aderito fin dal 2002  dando vita al  Comitato denominato   ' Genio & Sapori ' .
In piazza Lippi scenderanno   tre città ospiti, legate da un patto di amicizia consolidato ormai da anni con il  Comune di Prato e undici produttori/commercianti rappresentanti varie   aziende  del territorio pratese,  che metteranno in esposizione per la vendita e la degustazione i rispettivi prodotti: l'agriturismo Corboli; Amari in Carmignano; azienda agricola 'Le Ginestre'; consorzio 'C'è pane e pane'; enoteca Gelli; forno Steno; Frantoio della Val di Bisenzio; L'Arcimboldo; Il giardino del tè di Kepos; salumificio Conti; Città di Borgovalsugana; Città di Carpi;Città di Pagani.
Le aziende del territorio pratese proporranno come di consueto specialità  come biscotti, marmellate, vini, olio, pane, bozza pratese, fichi di Carmignano, vari tipi di thè, sottoli e sottaceti, conserve in genere, salumi, mortadella di Prato.
'I prodotti della tradizione enogastronomica del nostro territorio - osserva l'assessore allo Sviluppo  E conomico, Fabio Giovagnoli, che inaugurerà ufficialmente la mostra sabato alle 16 -  possono tornare a essere i protagonisti delle nostre tavole per contrastare l'appiattimento provocato dalla globalizzazione dei mercati e della distribuzione.'  La mostra resterà aperta sabato dalle 14 alle 19  e  domenica dalle 10 alle ore 19.
All'inaugurazione, fissata per le 16 di sabato 15 ottobre, prenderanno parte anche i rappresenta n ti delle organizzazioni di categoria pratesi: Confesercenti, Unione commercianti, Cna, Confartigianato , Comunità montana della Val di Bisenzio, nonché alcuni rappresentanti istitutzionali della nostra città. 
I prossimi  appuntamenti  della mostra  sono:  il 22 e 23 ottobre, quando il Comitato Genio & Sapori si metterà in mostra a Borgovalsugana (provincia di Trento) per la rassegna 'I gusti della Valsugana'  e il 31 ottobre a Carpi durante la rassegna 'Carpi in tavola'. 
 
IL COMITATO GENIO & SAPORI
Il Comitato, il cui scopo è di promuovere la conoscenza e la valorizzazione del marchio 'Genio & Sapori', anche attraverso l'organizzazione di manifestazion i locali e la partecipazione a manifestazioni nazionali e internazionali,  è formato da: Agriturismo Corboli,  Azienda agricola 'Le Ginestre', Biscottificio Mattei, Consorzio 'C'è pane e pane', Enoteca Gelli dal 1954, Forno Steno, Frantoio della Val di Bisenzio, Salumificio Conti Orlando e Carlo . 
 
 

"
1052,http://comunicati.comune.prato.it/generali/?action=dettaglio&comunicato=14200500001052,11/10/2005,12:29,"Conferenza stampa","Presentazione della quarta edizione del  Festival Zipoli","Giovedì 13 ottobre, ore 12, in Palazzo comunale","Si svolgerà nei mesi di ottobre e novembre","Giovedì 13 ottobre, alle 12, in Palazzo Comunale (Sala Giunta), è convocata la conferenza stampa di presentazione del IV Festival Zipoli in programma per i mesi di ottobre e novembre. Promossa dall'assessorato alla Cultura del Comune di Prato con il contributo dell'assessorato alla Cultura della Provincia di Prato, in collaborazione con la Diocesi pratese, la scuola comunale di musica «G. Verdi», la parrocchia di San Pietro a Seano, il Progetto Bardi di Vernio, la quarta edizione del festival Zipoli si avvarrà della direzione artistica di Gabriele Giacomelli.
All'incontro con i giornalisti è prevista la partecipazione di Andrea Mazzoni, assessore alla Cultura del Comune di Prato, Paola Giugni
assessore alla Cultura della Provincia di Prato, Paolo Cecconi,  sindaco di Vernio, Gabriele Giacomelli direttore artistico del Festival.

 

"
1053,http://comunicati.comune.prato.it/generali/?action=dettaglio&comunicato=14200500001053,,,,,,,"notizia non presente"
1054,http://comunicati.comune.prato.it/generali/?action=dettaglio&comunicato=14200500001054,,,,,,,"notizia non presente"
1055,http://comunicati.comune.prato.it/generali/?action=dettaglio&comunicato=14200500001055,10/10/2005,15:49,Agenda,"Rete civica, quasi 100mila accessi al giorno di media","Settembre il mese più 'cliccato'","La maggior parte dei contatti riguardano i siti dei Comuni e della Provincia e i concorsi.","La rete civica Ponet a settembre ha battuto il proprio record sfiorando i 100mila accessi di media giornaliera ai siti web collegati. Al 30 settembre sono stati registrati 21.896.778 accessi dall'inizio dell'anno, mentre il mese scorso sono stati in totale 2.970.730. A luglio erano stati 2.305.597 e ad agosto, nonostante le ferie, 1.938.075: la vita della città è insomma sempre più 'on line' e lo strumento della Rete civica è entrato nel quotidiano di moltissime persone. 
Per ora settembre è il mese più 'cliccato' del 2005. A fare la parte del leone sono i siti dei Comuni e della Provincia, che hanno raccolto 1.196.946 click, e come sempre i concorsi e i bandi presenti in rete, con quasi 889mila accessi. Terzo posto per le istituzioni culturali cittadine e a seguire le associazioni, le scuole e le aziende pubbliche. On line però si possono trovare anche tutte le informazioni sulle biblioteche, le notizie di arte e storia, l'indirizzario, eventi per il tempo libero e molto altro.  "
1056,http://comunicati.comune.prato.it/generali/?action=dettaglio&comunicato=14200500001056,10/10/2005,16:24,Agenda,"Cercasi proprietari di oggetti smarriti","Ritrovato anche un videoregistratore, e tre valige.","Il servizio di custodia è svolto dalla Cooperativa sociale Althea in viale De Gasperi.","Tre valige, due telefoni cellulari, una borsa da donna e addirittura uno strumento medico e un videoregistratore: sono alcuni degli articoli che si trovano all'Ufficio oggetti smarriti in attesa di essere recuperati dal loro proprietario. Precisamente sono attualmente depositate varie chiavi, con o senza portachiavi, una bicicletta, un paio di scarpe, uno zainetto, una borsa, due cellulari, tre valige e appunto anche un videoregistratore e uno strumento da ambulatorio medico. 
Gli oggetti trovati sono custoditi a cura della cooperativa sociale Althea, che effettua delle ricerche per risalire al proprietario dell'oggetto e provvede ad avvertirlo del ritrovamento. 
La lista degli oggetti di cui non viene rintracciato il proprietario viene affissa all'Albo Pretorio due volte, per sei giorni complessivi.
Si puo' prendere visione degli oggetti custoditi presso l'Ufficio Oggetti trovati nei giorni e nell'orario d'apertura: il servizio si trova in viale Alcide De Gasperi 25, telefono 0574 571423, con orario lunedì e mercoledì 9.00-13.00 e 15.00-18.00; martedì e giovedì 10.00-12.00; venerdì 9.00-13.00.
Gli oggetti trovati vengono restituiti a chi se ne dichiara proprietario, valutata la verosimiglianza della dichiarazione. Occorre presentarsi all'Ufficio con un documento d'identità e con la denuncia di smarrimento o di furto, se questa era stata fatta.
Chi trova un oggetto è tenuto a consegnarlo all'Ufficio oggetti trovati, presentando un documento d'identità. Trascorso un anno dall'ultimo giorno della seconda pubblicazione, senza che si sia presentato il proprietario, l'oggetto appartiene a chi lo ha trovato.
"
1057,http://comunicati.comune.prato.it/generali/?action=dettaglio&comunicato=14200500001057,11/10/2005,12:29,Agenda,"Consiglio comunale straordinario sulla mobilità","Giovedì 13 ottobre alle 15 nell'aula consiliare","Interverrano esperti come Thomas Ruff e Flavia Delcroix","I problemi e le prospettive del  sistema della mobilità pratese saranno al centro di una seduta straordinaria del consiglio comunale convocata per giovedì prossimo, 13 ottobre, alle 15.  
Nell'occasione sono previsti gli interventi di due esperti della materia, l'ingegner Thomas Ruff, dirigente dell'Azienda di trasporto pubblico urbano di Friburgo e consulente del Comune di Prato, e l'architetto Flavia Delcroix del Centro studi Aci che parlerà della mobilità nell'area metropolitana Firenze, Prato Pistoia.
Alla seduta straordinaria sono invitati anche i parlamentari eletti nella circoscrizione pratese, i consiglieri regionali,  tutte le autorità locali dal presidente della Provincia ai sindaci dei Comuni dell'area pratese, dai presidenti delle circoscrizioni ai segretari di partito, alle organizzazioni di categoria e alle associazioni che si occupano di problemi sociali. Ovviamente la seduta è aperta, come di consueto, anche al pubblico.  
 
"
1058,http://comunicati.comune.prato.it/generali/?action=dettaglio&comunicato=14200500001058,11/10/2005,13:05,Circoscrizioni,"Sud, si riunisce il Consiglio","Venerdì 14 ottobre nel pomeriggio alle ore 19,00","Nella sede del Centro Civico, in via delle Badie 130","Venerdì 14 ottobre alle ore 19, alla sede del Centro Civico in via delle Badie 130, si riunisce il Consiglio della Circoscrizione Sud.
All'ordine del giorno due mozioni, rispettivamente del consigliere Bonacchi sul commercio equo e solidale e del consigliere Azzolina sull'inceneritore a Prato Sud; seguiranno due ordini del giorno uno, ancora del consigliere Bonacchi sui rifiuti, l'altro dei gruppi di maggioranza sul documento preliminare al Piano Provinciale Integrato per la gestione dei rifiuti urbani e dei rifiuti speciali; una interrogazione del consigliere Bartolini sulla mancata risoluzione delle problematiche stradali nella zona di Fontanelle e un'interpellanza del consigliere Sorbera sulla scuola materna di Cafaggio; dopodiché saranno definiti gli indirizzi per stipulare la convenzione di affidamento del campo di tiro con l'arco «Le colombaie»; seguirà il parere alla proposta di variante al regolamento urbanistico; infine la concessione di patrocinio alla Misericordia di Grignano, alla parrocchia di San Pietro a Iolo e al Comitato Halloween."
1059,http://comunicati.comune.prato.it/generali/?action=dettaglio&comunicato=14200500001059,14/10/2005,13:12,Sport,"Ricomicia il corso di vela, navigazione e meteo","Organizzato dal Trofeo Città di Prato e Lega navale italiana","Lo scorso anno ha coinvolto 350 alunni delle scuole elementari","Con l’inizio del nuovo anno scolastico ricomincia il corso di vela, navigazione e meteorologia rivolto alle scuole elementari  nell'ambito del progetto 'Vele in mare', organizzato dal Trofeo Città di Prato in collaborazione con la sezione pratese della Lega navale italiana. L’anno scorso il progetto, coordinato da Trofeo Città di Prato e dall'assessorato allo Sport in collaborazione con il Circolo nautico Mugello ed il contributo dell’Associazione italiana Classe Optimist e del Credito Cooperativo Area Pratese, ha ottenuto un entusiastico successo. Al corso hanno, infatti, partecipato oltre 350 ragazzi di 15 classi elementari di 7 diverse scuole. La fase culminante è stata l’uscita sul Lago di Bilancino, dove il Circolo Nautico Mugello ha curato sei giornate di iniziazione nelle quali i ragazzi hanno fatto le prime prove pratiche di navigazione, prendendo confidenza con vele, timoni e pagaie. Il successo dell'iniziativa va attribuito in particolare al lavoro svolto dallo skipper Giovanni Raddi e dall’operatrice di attività mororia, Giusy Rovi, del Trofeo città di Prato. In dieci ore di lezione i due insegnanti hanno  introdotto i ragazzi nel magico mondo del mare, insegnando loro, tramite giochi e simulazioni, anche i primi rudimenti di navigazione, regolazione delle vele, e della preziosa arte marinaresca  con i nodi “piano”, “bandiera”, “savoia”, “parlato” e la mitica “gassa d’amante”.
Un’altro prezioso contributo è venuto dal biometeorologo del Cnre responsabile del settore previsioni del Lamma (Laboratorio di meteorologia e modellistica ambientale della Regione Toscana), Bernardo Gozzini, che con l’ausilio di un simulatore di onde,  ha illustrato come avviene la generazione delle onde da parte del vento e delle onde “anomale” derivate da effetti sottomarini (terremoti) come nel caso dello tsunami del Sud-Est Asiatico.
Non è mancata la lezione di storia della navigazione  a cura di un consulente del Museo Navale di La Spezia, Carlo Alberto Carli che ha illustrato le rotte commerciali mediterranee degli antichi Romani e le navigazioni di Greci e Fenici.
Sono già tante le scuole che hanno aderito al progetto, occupandosi di raccogliere le iscrizioni da parte dei ragazzi: le attività della seconda edizione partiranno entro la fine di ottobre e termineranno a maggio.
"
1060,http://comunicati.comune.prato.it/generali/?action=dettaglio&comunicato=14200500001060,11/10/2005,12:32,"Conferenza stampa","Educazione stradale: i dati e un convegno","Venerdì 14 ottobre, ore 12,00, Palazzo comunale","Presenti l'assessore Massimo Carlesi e il comandante Marco Nieri","L'educazione stradale: tutti i dati da parte della Polizia municipale e la presentazione di un convegno, che si svolgerà martedì 18 ottobre, in una CONFERENZA STAMPA cui parteciperanno l'assessore alla Mobilità Massimo Carlesi e il comandante della Polizia Municipale Marco Nieri.
La CONFERENZA STAMPA si terrà venerdì 14 ottobre, ore 12,00, nella Sala Giunta del Palazzo comunale.   "
1061,http://comunicati.comune.prato.it/generali/?action=dettaglio&comunicato=14200500001061,11/10/2005,12:29,Mobilità,"Via Reggiana chiusa al traffico","Domenica 16 per il mercato di Vergaio",,"Chiusa al traffico via Reggiana, domenica 16 ottobre, per lo svolgimento del mercato strordinario di  Vergaio.
La strada, nel tratto fra via Traversa Pistoiese e via Tobbianese, resterà chiusa dalle 6,00 fino al termine del mercato, comunque non oltre le ore 21,00. Durante la chiusura il traffico sarà deviato su via Traversa Pistoiese, via per Casale, via Tobbianese.
"
1062,http://comunicati.comune.prato.it/generali/?action=dettaglio&comunicato=14200500001062,11/10/2005,13:31,Circoscrizioni,"Nord, la stagione teatrale 2005-06 del Teatro Metastasio","Giovedì 13 ottobre alle ore 21,15","Nel Salone Consiliare della Circoscrizione Nord, via 7 marzo 15","Giovedì 13 ottobre alle ore 21,15 nel salone consiliare della Circoscrizione Nord, via 7 Marzo 15, verrà presentata la stagione teatrale 2005-06 del Teatro Metastasio.
Saranno presenti, oltre all'assessore alla cultura Andrea Mazzoni, il presidente del Teatro Metastasio Gerardina Cardillo, il direttore artistico José Sanchis Sinisterra e il direttore Alessandro Bertini."
1063,http://comunicati.comune.prato.it/generali/?action=dettaglio&comunicato=14200500001063,11/10/2005,15:41,Sport,"Prato rappresenterà l'Italia al Mundialito di calcio","La manifestazione è organizzata dal Comune e dalla Figc","Dal torneo Fair play  uscirà la squadra che partirà per Vangen, città 'gemella' di Prato che organizza il mini-mundial tra 32 nazioni","Partecipare al Mondiale di calcio 2006 in Germania come i più giovani protagonisti del campo verde e non semplici spettatori è il sogno di molti ragazzi, un sogno che si avvererà per la squadra di esordienti dai 10 ai 12 anni che uscirà vincitrice dal torneo Fair play '94, iniziato sabato scorso. La manifestazione, organizzata dall'assessorato allo Sport e dal comitato pratese della Federazione italiana gioco calcio, è stata presentata stamattina in Comune dall'assessore Aldo Milone e dal presidente della Figc Maurizio Falco. L'idea della partecipazione di Prato al 'mundialito' è nata durante l'ultimo Corteggio storico, a cui hanno partecipato anche i rappresentanti di Wangen, città tedesca gemellata con il distretto tessile, che in occasione del Campionato mondiale di calcio di giugno prossimo organizza un mini-mundial che si terrà dal 1° al 3 giugno 2006 per gli esordienti delle 32 nazioni che si contenderanno la Coppa del mondo. Primi sostenitori dell'iniziativa di far rappresentare l'Italia da Prato sono stati il sindaco Marco Romagnoli e l'assessore allo Sport Aldo Milone.
A determinare la squadra che sarà scelta sarà appunto il torneo Fair play, diviso per fasce d'età in torneo '93 e '94. Le squadre di calcio finaliste della prima manifestazione si disputeranno la rappresentenza della Figc a livello regionale, da cui uscirà la squadra che di diritto al Centro tecnico di Coverciano rappresenterà la Toscana nella gara nazionale contro le altre vincenti delle altre Regioni. In palio per le 20 squadre partecipanti al torneo '94 ci sarà invece il Mundialito: la manifestazione si concluderà ad aprile prossimo con la finale tra le prime quattro classificate, che sarà giocata in una grande manifestazione sportiva a livello provinciale. La formazione vincente partirà alla volta di Wangen. Partecipano società di Prato, della provincia e dei Comuni limitrofi. 
A determinare il punteggio non saranno solo le vittorie, ma anche i comportamenti corretti, lo spirito di squadra e il rispetto dell'avversario che fanno parte del fair play: sono previsti punti infatti anche per le sostituzioni regolari dal 12° fino al 18° giocatore, come anche penalità a carico dei dirigenti e degli allenatori, oltre che dei calciatori: 
«L'agonismo è il sale che non deve mancare - ha detto l'assessore Milone - ma non deve essere eccessivo, perchè tutti devono avere la possibilità di giocare, non solo i ragazzi che emergono nella formazione. Questa è una grande occasione che viene data ai giovanissimi che giocano a calcio, che amano questo sport e che vivranno l'emozione di partecipare ad una competizione internazionale nel Paese che ospita i Mondiali. Teniamo però molto anche alla diffusione dei valori del fair play, indispensabili per i veri sportivi». "
1064,http://comunicati.comune.prato.it/generali/?action=dettaglio&comunicato=14200500001064,11/10/2005,16:00,Scuola,"'Raccontiamoci nel settembre pedagogico', domani l'anteprima","Alle 17.00 al Magnolfi nuovo","Bambini, genitori e insegnati invitati alla presentazione della mostra e dell'installazione interattiva Hansel e Gretel","Domani alle 17.00 nella cornice del teatro Magnolfi nuovo di via Gobetti 79 sarà presentata la mostra «Raccontiamoci...nel settembre pedagogico pratese» percorsi educativi realizzati nei Comuni della Provincia. Durante la presentazione ci sarà anche l'anteprima dell'installazione interattiva 'Hansel e Gretel, presentata dal Teatro di piazza e d'occasione, Tpo, con la partecipazione della curatrice delle immagini Nicoletta Costa. Alle 17.30 si terrà anche un laboratorio per bambini e genitori per giocare e disegnare. Le famiglie, i bambini, gli insegnanti e gli educatori sono invitati a partecipare. Il programma e la mostra del Settembre pedagogico dureranno fino al 23 ottobre al Magnolfi con altri laboratori, incontri, fiabe e letture animate. Poi l'esposizione itinerante si sposterà nei Comuni della Provincia fino a dicembre."
1065,http://comunicati.comune.prato.it/generali/?action=dettaglio&comunicato=14200500001065,13/10/2005,14:08,Circoscrizioni,"Nord, ciclo di incontri sull'uomo e la conoscenza  di sè","A partire da domani 14 ottobre","Il programma si conclude con la visita al Museo della deportazione","«L'uomo questo sconosciuto» è il titolo dell'iniziativa, organizzata dalla Circoscrizione Nord con l'associazione «Linguaggi - Percorsi nelle culture», che ogni venerdì dal 14 ottobre al 18 novembre, a Villa Fiorelli (via di Galceti 64), proporrà una serie di incontri sul tema della conoscenza di se stessi, in quanto corpo, mente, psiche, istinto, razionalità e sentimento.
Si inizia venerdì 14 ottobre con l'incontro sul tema «Socrate e la conoscenza» curato dal dottor Piero Taiti; venerdì 21  il dottor Mario santini parlerà  su «La mente e la coscienza»; venerdì 28 ottobre è al volta della professoressa Morena Pagliai con «Le molte verità di Pirandello».  Il programma di novembre prevede per venerdì 4 «I segnali complessi del corpo umano:un difficile dialogo» con il dottor Antonio Bavazzano; venerdì 11 «Se questo è un uomo: nobiltà e barbarie nelle denuncie di Primo Levi» a cura della professoressa  Patrizia Romoli; venerdì 18 visita guidata al Museo della Deportazione preceduta da un incontro con il senatore Gianfranco Maris testimone e studioso della deportazione nazista.
Tutti gli incontri si svolgeranno alle 21.30."
1066,http://comunicati.comune.prato.it/generali/?action=dettaglio&comunicato=14200500001066,12/10/2005,13:04,Sicurezza,"800 111 000 Numero verde antiusura","Attivo da oggi","E' rivolto anche a chi ha subito un protesto o un fallimento","E' attivo da oggi un numero verde antiusura 800 111 000 per dare assistenza ai cittadini che sono vittime di questo problema e anche a coloro che malauguratamente hanno subìto un protesto o un fallimento. Il servizio sarà gestito dall'Airp, Associazione italiana riabilitazione protestati, fallimenti e usura, in collaborazione con l'amministrazione comunale. Le chiamate di coloro che vorranno avvalersi del servizio saranno registrate e trattate con la riservatezza dovuta per legge. Quindi saranno trasmesse in assoluta sicurezza all'Airp, che provvederà a contattare direttamente il cittadino che ha lasciato la segnalazione al numero verde. 
Il numero verde 800 111 000 sarà attivo 24 ore su 24. 
L'Airp è un'associazione nazionale che opera dal 1994 in varie sedi dislocate presso i più importanti comuni italiani.
"
1067,http://comunicati.comune.prato.it/generali/?action=dettaglio&comunicato=14200500001067,12/10/2005,14:03,Ambiente,"Incentivi, una nuova campagna per i mezzi commerciali","Sono rimasti in giacenza 100mila euro","Stamani l'incontro con le categorie economiche. Finora ci sono state solo 3 richieste di acquisto e 3 di trasformazione in gpl e metano","Per rinnovare il parco macchine commerciale il Comune in collaborazione con le categorie economiche lancerà a breve una nuova campagna informativa per distribuire 100mila euro di fondi regionali e comunali, destinati all'acquisto di mezzi ecologici a metano e gpl, rimasti inutilizzati dall'ultima trance di contributi. La decisione è stata presa stamani nell'incontro che l'assessore all'Ambiente Camilla Curcio ha tenuto con Confartigianato, Unione commercianti, Cna e Unione industriale pratese. A questi ultimi enti toccherà la diffusione nei giusti canali dell'informativa disposta dal Comune. Negli ultimi 6 mesi sono state avanzate per i mezzi commerciali leggeri pari o inferiori a 35 quintali solo 14 richieste di conversione e 3 di acquisto, un risultato in controtendenza con il boom di domande per i veicoli privati: nel 2005 sono stati erogati 30  contributi per l'acquisto di auto bifuel per un totale di € 29.000 (l'entità del singolo contributo è di 1.500 euro, 2 per l'acquisto di auto bifuel per un totale di 3000 euro, 123 per l'acquisto di biciclette elettriche per un totale di 24.600 euro (il singolo contributo è di 200 euro), 119 contributi erogati per l'acquisto di ciclomotori Euro 2 per un totale di 23.800 euro (200 euro ciascuno), 20  erogati per l'acquisto di motocicli Euro 2 per un totale di 4.000 euro (200 euro), uno per l'acquisto di un ciclomotore elettrico per un totale di 750 euro, 246 per l'installazione di impianti gpl e metano su autoveicoli catalizzati e non catalizzati per un totale di 202.000 euro (il contributo partiva da un minimo di 300 euro ad un massimo di 1000 euro a seconda della fascia di reddito e dell'anno di immatricolazione del veicolo), che comprende anche le 14 richieste per i veicoli commerciali. Ci sono inoltre altre 60 richieste rimaste in lista d'attesa, ma prima dovrà essere completata la campagna d'incentivazione per i furgoni e gli altri mezzi commerciali. Il contributo per l'acquisto è di 1500 euro, a cui in base ad un accordo stretto da Fiat con gli Enti locali si può sommare un ulteriore sconto dal 13 al 16% sul prezzo di listino.
Il fondo contributivo può costituire un'occasione e un motivo in più per acquistare un mezzo ecologico, anche considerando il giro di vite previsto per il prossimo anno dall'accordo siglato nel 2003 dalla Regione Toscana con sedici Comuni, tra cui Prato, che prevede che i veicoli più inquinanti, Euro 0 e diesel ante 1993, non possano circolare per l'intera settimana con divieto 0-24 nell'area urbana che sarà delimitata dal Comune. A questo proposito nell'incontro di stamani l'assessore Curcio ha dichiarato che si farà promotrice della richiesta alla Regione di rivedere la fascia oraria di divieto restringendola ad un arco più breve, soprattutto considerando le difficoltà che sta attraversando il distretto tessile.
 
"
1068,http://comunicati.comune.prato.it/generali/?action=dettaglio&comunicato=14200500001068,26/10/2005,13:58,Autorizzazioni,"Ordinanza del Comune per la macellazione dei suini",-,"Riguarda coloro che macellano per uso familiare","Anche quest'anno è stata emessa la consueta ordinanza comunale nella quale sono fissate le modalità per la macellazione dei suini per uso familiare.
In primo luogo è stabilito che presso il domicilio dei privati è consentito macellare al massimo tre suini nel periodo compreso fra novembre 2005 e marzo 2006.
Per ottenere la necessaria autorizzazione gli interessati dovranno rivolgere, almeno quarantotto ore prima della prevista macellazione, un'apposita istanza al Servizio veterinario dell’Asl (U.O. Igiene degli Alimenti di Origine Animale, Via A. Zarini, 32/a, tel. 0574/28134) che fisserà la data della macellazione e quindi quella della visita sanitaria. E' previsto che il veterinario dell’Asl esegua al massimo due visite sanitarie al giorno (le visite possono essere effettuate solo nei giorni di mercoledì e venerdì); gli interessati sono pertanto pregati di prenotare per tempo la visita. La macellazione dei suini potrà essere effettuata nel giorno precedente o nel giorno stesso della visita. 
L'ordinanza dispone, inoltre, che la carcassa di ogni suino abbattuto, compresi i visceri (lingua, tonsille, esofago, trachea, cuore, polmoni, diaframma, fegato, milza e reni ) venga sottoposta ad esame ispettivo presso il domicilio del richiedente. Il veterinario rilascerà apposita certificazione da cui risulti questo controllo sanitario. 
Il Servizio veterinario dell’Asl, infine, eseguirà la ricerca delle trichine su campioni individuali di muscolo: in caso di positività il risultato sarà comunicato all’interessato.  

"
1069,http://comunicati.comune.prato.it/generali/?action=dettaglio&comunicato=14200500001069,12/10/2005,14:15,"Polizia municipale","Catturati due rottweiler randagi a Paperino","Intervento della Polizia municipale","Avevano già aggredito alcuni residenti","Una pattuglia della Polizia municipale del distretto della Circoscrizione sud ha catturato stamani due grossi cani di razza Rottweiler, sfuggiti alla custodia del proprietario, che da tempo si aggiravano nella zona di Paperino. I due randagi avevano infatti già assalito e in più episodi morso gli abitanti della frazione. Da ormai sei mesi infatti i due animali si aggiravano nella zona, ma non era stato possibile catturarli perchè si spostavano continuamente. Sono stati catturati da due agenti coordinati dal commissario Claudio Dini in collaborazione con la Vab di Prato anche grazie alle tante segnalazioni fatte stamani dai residenti, che hanno seguito gli spostamenti dei rottweiler, una delle razze considerate pericolose dal decreto Sirchia. Una chiamata è stata fatta da un negozio dove i clienti si erano asseragliati in attesa che i cani venissero presi e messi al sicuro. "
1070,http://comunicati.comune.prato.it/generali/?action=dettaglio&comunicato=14200500001070,12/10/2005,14:31,"Conferenza stampa","Presentazione del IV Festival Zipoli","Domani 13 ottobre ore 12 in Palazzo Comunale","Intervengono Mazzoni, Giugni, Cecconi e Giacomelli","Si ricorda che domani, 13 ottobre, alle 12, in Palazzo Comunale (Sala Giunta), è convocata la conferenza stampa di presentazione del IV Festival Zipoli in programma per i mesi di ottobre e novembre. Promossa dall'assessorato alla Cultura del Comune di Prato con il contributo dell'assessorato alla Cultura della Provincia di Prato, in collaborazione con la Diocesi pratese, la scuola comunale di musica «G. Verdi», la parrocchia di San Pietro a Seano, il Progetto Bardi di Vernio, la quarta edizione del festival Zipoli si avvarrà della direzione artistica di Gabriele Giacomelli.
All'incontro con i giornalisti è prevista la partecipazione di Andrea Mazzoni, assessore alla Cultura del Comune di Prato, Paola Giugni
assessore alla Cultura della Provincia di Prato, Paolo Cecconi,  sindaco di Vernio, Gabriele Giacomelli direttore artistico del Festival.

 

"
1071,http://comunicati.comune.prato.it/generali/?action=dettaglio&comunicato=14200500001071,12/10/2005,17:11,Mobilità,"Aumentano i cittadini che usano i bus","Verso il Consiglio comunale sul traffico","I dati sul trasporto pubblico in una cartellina che sarà consegnata ai consiglieri comunali","Sono cresciuti di 2 milioni, 2 milioni e 200 mila per la precisione, i cittadini pratesi che hanno usato i mezzi pubblici per spostarsi dal 2002 al 2004.
E' uno dei tanti dati, con relative tabelle, che sono presenti nelle cartelline che saranno consegnate domani (giovedì 13 ottobre) ai consiglieri comunali, in occasione della seduta dedicata ai problemi della mobilità urabana.
Secondo le informazioni fornite da Cap, l'azienda di trasporto pubblico, nel 2002 il totale dei passeggeri corrispondeva a 4.747.382 unità. Nel 2004 sono diventati quasi 7 milioni (6.956.996). Un trend in ascesa iniziato nel 2003, anno di introduzione delle linee Lam (la prima, blu, fu inaugurata il 23 aprile di quell'anno), quando la quota delle persone che si spostavano in bus era già salita a 5.536.068 unità.
Sempre secondo Cap (anche questa tabella è fornita nella cartellina che sarà consegnata ai consiglieri comunali) l'incremento dei passeggeri nel 2005 sul 2002, nel periodo gennaio/settembre, è stato del 55%. Ma già nel 2003 i passeggeri erano aumentati del 16,06% e nel 2004 il trend ascensionale già sfiorava il 50%, attestandosi sul 46,48%.
Anche gli incassi dai biglietti sono notevolmente aumentati: nel 2003 rispetto al 2002, secondo Cap, erano cresciuti dell'8,16%, nel 2004 l'aumento superava già il 20% e raggiungeva il 22,75%, nel 2005 i maggiori ricavi dai biglietti sono cresciuti del 24,24% rispetto al 2002, sempre considerando il periodo gennaio/settembre.
I consiglieri comunali non troveranno, nelle cartelline loro fornite, soltanto le informazioni su passeggeri ed incassi dei mezzi pubblici. Anche perchè il Piano della mobilità prevedeva dal 2002 tutta una serie di investimenti relativi ai collegamenti stradali. 
Lunga la lista delle opere realizzate sulla Tangenziale, circa 6 milioni di euro, in massima parte per la realizzazione di rotonde in sostituzione dei semfaori, ma anche per realizzare il collegamento con la Statale 66 (è di 4 milioni la quota parte dell'investimento a carico del Comune di Prato).
Quasi sei milioni e mezzo di euro sono stati spesi sull'Asse delle Industrie. Fra gli investimenti su questa arteria spiccano l'intervento di un milione per realizzare il collegamento con via per Iolo/via Paronese e i 5 milioni per il sottopasso fra via Paronese e via Roma, i cui lavori sono in corso.
Ammonta a poco più di 23 milioni il totale degli interventi effettuati sulla Declassata, fra cui i 5 milioni per il sottopasso a Pratilia e i 5 milioni per il ponte che scavalca l'A11, a cura del consorzio Macrolotto 2.
Tanti anche i cosiddetti interventi di 'modulazione del traffico', per rendere più sicure le strade: sono stati realizzati per un totale di un milione e 690 mila euro. 
Numerosi sono anche i cantieri stradali attualmente aperti, per un totale di interventi relativo ai lavori in corso di 10 milioni di euro. Nell'elenco sotto questa voce compare pure il sottopasso sulla Declassata connesso alla Multisala.
Cifre pesanti anche per i parcheggi: 2 milioni e 840 mila euro sono stati spesi per realizzare 11 nuove aree di sosta, fra cui il parcheggio denominato Questura est, ancora in corso di costruzione.
In futuro anche nuovi progetti: gli Uffici del Comune prevedono 53 milioni di investimenti per nuove opere. Fra i futuribili progetti spiccano la Seconda Tangenziale (i primi due lotti sono appaltati) e il sottopasso alla Questura, tra il viale della Repubblica e la Declassata.     
    "
1072,http://comunicati.comune.prato.it/generali/?action=dettaglio&comunicato=14200500001072,12/10/2005,18:38,Scuola,"Tre progetti per tre generazioni a confronto con l'educazione","Presentato al Magnolfi 'Raccontiamoci nel settembre pedagogico'","Il Comune di parto presenta l'inserimento dei piccolissimi da 3 a 12 mesi nei nidi e lo spazio bambini e genitori GiocaCipìarancio","Tre percorsi educativi dedicati alla fascia d'età dai neonati agli adolescenti per aprire una finestra sul mondo dell'infanzia e dei giovani anche al di là degli orari scolastici e del suono della campanella: è questo il principale obiettivo di 'Raccontiamoci nel settembre pedagogico pratese', mostra di percorsi educativi e non solo realizzati dai Comuni della Provincia tessile e presentati oggi pomeriggio 12 ottobre nella cornice del teatro Magnolfi nuovo. L'iniziativa, con cui i Comuni dell'area aderiscono per la prima volta alla manifestazione indetta a livello nazionale dall'Anci a partire dall'anno scorso, è stata tenuta a battesimo dagli assessori alla Pubblica istruzione Sabrina Nieri di Prato, Sofia Toninelli di Carmignano, Antonio Castellano di Poggio a Caiano e Gilda Fronzoni di Montemurlo, dall'assessore alla Cultura del Comune di Vernio Fabiano Falconi e dal sindaco di Vaiano Annalisa Marchi. Era inoltre presente come coordinatrice la responsabile del Servizio educazione e cultura dell'infanzia del Comune di Prato Patrizia Bigagli. 
Si tratta di una mostra itinerante corredata da un ricco programma di iniziative collaterali che terminerà il 6 dicembre a Vaiano facendo tappa in ognuno dei sette Comuni della Provincia: il segmento pratese va da oggi al 23 ottobre sempre al teatro Magnolfi. Per l'esposizione sono stati scelti tre dei sette progetti presentati da ciascuna Amministrazione municipale nell'ambito del Piano di zona degli interventi educativi nel territorio previsti e finanziati dalla Legge regionale 32 del 2002: per il Comune di Prato l'inserimento dei piccoli da 3 a 12 mesi nelle strutture di asilo nido e lo spazio integrativo per neonati dai 3 ai 12 mesi e i loro genitori GiocaCipìarancio presso la scuola materna e nido S. Vincenzo, per gli altri sei Comuni 'Clicca la vacanza', rivolto a ragazzi dai 13 ai 18 anni, e per Vaiano e Cantagallo il Laboratorio di urbanistica partecipata realizzato dal Consiglio comunale dei ragazzi dei due Comuni della Vallata, appartenenti alle classi prime e seconde della scuola media Bartolini di Vaiano, e quindi di età compresa tra gli 11 e i 13 anni. «Il Settembre pedagogico è un'opportunità per le Amministrazioni comunali di avere consapevolezza dei percorsi educativi attivati per tutte le età - spiega l'assessore Nieri - E' la testimonianza del nostro fare costante per la scula e i ragazzi, perchè l'opera che svolgiamo certo non si riduce a fornire la mensa e il servizio di trasporto». Con tabelloni esplicativi e anche un video sulla vita dei piccoli nei nidi realizzato dal Servizio comunale per l'educazione vengono illustrate le fasi del sonno, del gioco e dell'alimentazione a cui viene prestata particolarea ttenzione nel percorso di inserimento dei neonati. La sperimentazione per i piccolissimi dai 3 ai 6 mesi viene attuata dal Comune in tre nidi, Borgonuovo, Le Badie e Arcobaleno per un totale di 18 bambini. Lo Spazio piccolissimo bambini e genitori GiocaCipìarancio viene invece utilizzato da 30 piccoli utenti e dalle loro famiglie con un turn over trimestrale per permettere al maggior numero di persone possibile di usufruire del servizio: è un'occasione di ritrovo familiare e con educatori esperti anche per rispondere a dubbi e domande sull'educazione e la crescita dei bimbi, oltre a favorire una prima socializzazione. Per questo l'iniziativa ha riscosso molto successo e sono state avanzate varie domande di partecipazione.
Clicca la vacanza ha invece portato a partire dal 2003 gruppi di circa 35 ragazzi per una settimana d'estate al mare, all'isola d'Elba e all'Argentario, e in montagna, nella riserva dell'Acquerino e Cantagallo nel rifugio di Cave e in altri rifugi dell'Appennino. L'obiettivo è la socializzazione, ma anche la conoscenza, il rispetto e la valorizzazione del territorio e dell'ambiente. 
Il Laboratorio di urbanistica partecipata del Consiglio dei ragazzi, il 5° dal 1997, eletto nel giugno scorso, presenta invece un'attenta analisi del territorio con indagini e mappature dei luoghi più belli e quelli in cui intervenire, mostrando attraverso un collage la città vista con gli occhi dei giovannissimi: «Il Settembre pedagogico rappresenta un segnale importante a tutta la comunità - ha detto il sindaco Marchi - è come se si riaccendesse la luce  nel mondo oscuro dell'educazione in un momento difficile anche per la scuola: iniziative come questa vogliono dare un nuovo slancio e dire che i Comuni sono al fianco della scuola».
Oltre alla presentazione agli insegnanti e agli addetti ai lavori e all'apertura al pubblico della mostra, oggi è stata presentata a cura del Tpo anche l'installazione interattiva Hansel e Gretel, concessa dal Comune di Lumezzane in provincia di Brescia, un tappeto 'magico' su cui scorrono immagini al ritmo di suoni e musica subito testato da vari piccoli testimonial che si sono divertiti ad inseguire le immagini mobili che si muovevano sotto i loro piedi.
L'installazione potrà essere provata anche domani alle 16.30, mentre il 14, il 18 e il 19 ottobre alla stessa ora ci sarà il laboratorio 'C'era una volta'  a cura di Marco Ermini. Il programma prosegue poi con fiabe, iniziative e animazioni fino al 23 ottobre."
1073,http://comunicati.comune.prato.it/generali/?action=dettaglio&comunicato=14200500001073,12/10/2005,18:43,Circoscrizioni,"Domani la presentazione del campionato Opes Italia","Al Consorzio Edilcoop di via Paolini",,"Domani alle 21.30 presso il Consorzio Edilcoop di via Paolini sarà presentato il campionato di calcio a 5 organizzato dall' Opes Italia opere sportive in collaborazione con al Circoscrizione centro. Saranno presenti la presidente del Quartiere Rosita Mattei e l'assessore allo Sport Aldo Milone."
1074,http://comunicati.comune.prato.it/generali/?action=dettaglio&comunicato=14200500001074,13/10/2005,11:10,"Conferenza stampa","La partita di rugby Prato-Tonga","Domani la presentazione in Comune",,"Si disputerà a Prato il 12 novembre prossimo la partita di rugby fra la squadra nazionale italiana e i pariquota delle isole Tonga.
Per presentare l'evento SABATO 15 OTTOBRE alle ORE 11 nella sala giunta del palazzo comunale si terrà una conferenza stampa con la partecipazione dell'assessore allo Sport, Aldo Milone, e i rappresentati della Federazione italiana rugby.

 "
1075,http://comunicati.comune.prato.it/generali/?action=dettaglio&comunicato=14200500001075,13/10/2005,13:35,"Consiglio Comunale","Il Pergamo d'Oro a Liliana Cavani","La cerimonia domani 14 ottobre, ore 21,30, nel Salone consiliare","Il premio al cinema italiano è promosso dal Comune e dal Kiwanis","E' la regista Liliana Cavani la vincitrice del Pergamo d'oro 2005, il premio al cinema italiano promosso dal Comune di Prato insieme al Kiwanis club Prato Centro storico. 
La cerimonia di premiazione della regista emiliana, a cui è stata dedicata una retrospettiva al cinema Borsi, avverrà domani sera (venerdì 14 ottobre), alle ore 21,30, nel Salone consiliare del Palazzo comunale di Prato, alla presenza dell'assessore alla Cultura Andrea Mazzoni.
Nella serata a lei dedicata, Liliana Cavani prima sarà intervistata dal curatore del premio Stefano Coppini,  poi riceverà dalle mani di Angelo d’Onisi, presidente del Kiwanis, la preziosa targa d’oro che riproduce il pergamo di Donatello, realizzato nel Quattrocento per la Cattedrale di Prato.
Nelle passate edizioni il premio Pergamo d’Oro è stato assegnato a registi del valore di Mario Monicelli, Gianni Amelio, Pupi Avati, Giuseppe Tornatore, Franco Zeffirelli, Paolo e Vittorio Taviani.
Laureata in lettere e interamente votata ad un cinema politico e rivoluzionario nel suo genere, Liliana Cavani nasce a Carpi il 12 gennaio 1933.
La sua carriera di regista inizia con la realizzazione di una lunga serie di servizi televisivi di forte impatto, Storia del Terzo Reich, L'età di Stalin, Pétain, Gesù mio fratello, La casa in Italia, tutti diretti tra il 1960 e il 1966. Proprio nel 1966 realizza il suo primo lungometraggio, Francesco d'Assisi, girato ancora per la tv e profondamente influenzato dallo stile di Rossellini e dalle atmosfere tipiche dei film di Pasolini. 
Due anni più tardi la Cavani dirige Galileo, ancora un'opera destinata alla televisione ma poi vietata ai minori e quindi mai messa in onda.
Dopo I cannibali (1969) e L'ospite (1971), entrambi estremamente duri verso alcuni aspetti della società italiana, Liliana Cavani realizza nel 1974 Milarepa, ambientato in Nepal, e nello stesso anno ottiene un grande successo con Il portiere di notte, storia dell'ambiguo rapporto tra un ufficiale delle SS e una giovane deportata, che provoca non poche polemiche.
Ancora polemiche nel 1977, all'uscita del film Al di là del bene e del male, mentre nel 1981 La pelle, tratto dall'omonimo romanzo di Curzio Malaparte e interpretato da Marcello Mastroianni, Claudia Cardinale e Burt Lancaster, viene accolto favorevolmente dalla critica e conquista una candidatura per la Palma d'Oro al Festival di Cannes. Dopo il discusso Oltre la porta (1982), Liliana Cavani realizza nel 1985 Interno berlinese, ispirato al romanzo La croce buddista di Junichiro Tanizaki. Il film è bersagliato dalle critiche di una parte del mondo cattolico, che poi qualche anno più tardi accoglie con entusiasmo l'uscita di Francesco, la nuova biografia del santo realizzata dalla regista nel 1989. La pellicola, interpretata con stile impeccabile da Mickey Rourke, tratteggia in modo realistico l'umanità del santo e rievoca con violenza e disperazione la miseria e la sofferenza di una vita spesa in nome dell'amore e della dedizione agli altri. Con Dove siete? Io sono qui (1993) Liliana Cavani ottiene un nuovo successo, soprattutto per la semplicità della narrazione e per l'estrema cura nella direzione degli attori, e nel 2001 torna al cinema con Ripley's Game, tratto da un romanzo di Patricia Highsmith e presentato fuori concorso alla 59a Mostra del Cinema di Venezia.





"
1076,http://comunicati.comune.prato.it/generali/?action=dettaglio&comunicato=14200500001076,13/10/2005,15:35,Cultura,"Quarto Festival Zipoli,  cinque concerti di musica barocca","Primo appuntamento sabato 15 ottobre all'oratorio di Vernio","Mazzoni e Giugni : Fiore all'occhiello per Prato e grande esempio di buona cultura'.","Il Festival Zipoli approda alla quarta edizione e regala agli appassionati di musica barocca una grande emozione: dopo 60 anni di silenzio e dopo un lungo e delicato restauro tutti potranno tornare ad apprezzare l'inconfondibile suono  dell'antico organo dell'oratorio di San Quirico di Vernio. Alla conferenza stampa di questa mattina, i  rappresntanti degli enti promotori dell'iniziativa, dall'assessore comunale alla Cultura Andrea Mazzoni, all'assessore provinciale all'istruzione Paola Giugni, dal sindaco di Vernio, Paolo Cecconi al direttore del festival zipoli, Giacomelli a Alessandro Magini del Progetto Bardi, hanno tutti quanti sottolineato con soddisfazione di essere finalmente riusciti a legare due momenti che diventano inscindibili, il Festival Zipoli e il restauro dell'organo di Vernio. 
Ed è da questo restauro che l'edizione 2005 del festival prenderà il via. Sabato 15 ottobre, nel Palazzo Bardi di S. Quirico di Vernio, alle 15, si terrà una giornata di studi intitolata 'Un organo per Zipoli' con la partecipazione dei massimi esperti italiani in fatto di restauri organistici: Patrizio Barbieri, Pier Paolo Donati, Gabriele Giacomelli, Riccardo Lorenzini, Andrea Macinanti, Alessandro Magini, Alessandro Solbiati, Pietro Taddei, Liuwe Tamminga. Quindi alle 18 e 30, all'interno dell'oratorio San Niccolò di Bari, avverrà l'inaugurazione ufficiale del restauro con un concerto dell'olandese Liuwe Tamminga, uno degli organisti più famosi in assoluto e titolare del più antico organo monumentale del mondo, quello costruito da Lorenzo da Prato per la basilica di San Petronio a Biologna.
Il secondo apputamento del Festival è per il 12 dicembre a Prato, nella cattedrale di S. Stefano, dove alle 21.15, è fissato un concerto con musiche di Zipoli alternate a letture di testi di oratori e scrittori gesuiti dell'epoca barocca. All'organo ci sarà Gabriele Giacomelli, la voce recitante è quella dell'attore Ugo Pagliai. Terzo appuntamento il 17 dicembre alla scuola comunale di musica Verdi, dove, dalle 15 alle 18, Federico Maria Sardelli presenterà Masterclass su 'Gli strumemti della musica barocca'.
Lunedì 19 dicembre, alle 21,15, nella chiesa di San Francesco, è in programma 'Musicisti barocchi fra Vecchio e Nuovo Mondo' concerto dell'Ensemble Modo Antiquo. E'un concerto per voci e strumenti di musiche del barocco latino-americano: ci saranno estratti dal Montezuma di Vivaldi, brani di Zipoli e musiche di Scarlatti. 
Ultimo appuntamento in programma il 22 dicembre nella chiesa di S. Pietro a Seano: Marco Bianchi, uno dei più apprezzati viloinisti per il repertorio barocco, e Andrea Macinanti, stimato organista e docente sl conservatorio G. B. Martini  di Bologna eseguiranno 'le canne e l'archetto' un concerto per organo e violino barocco con musiche di Zipoli, Corelli e Vivaldi.
Mazzoni si è detto orgoglioso dell'iniziativa che rappresenta un fiore all'occhiello per Prato e ci permette di essere un passo avanti rispetto ad altre città anche più grandi della nostra.  L'assessore Giugni ha sottolineato che manifestazioni come questa non devono passare sotto silenzio nè fra i giovani nè in Toscana. Dobbiamo, secondo Giugni, impegnarci per intercettare il mondo della scuola, che ha dimostrato in più occasioni una forte sensibilità per la cultura musicale, e per far consocsere fuori dai confini pratesi un bell'esempio di buona cultura.

L'ORGANO RESTAURATO
Costruito nel 1699, l'organo dell'oratorio di S. Niccolò di bari a san Quirico di Vernio rappresenta uno straordinario e prezioso esempio di arte organaria seicentesca nell'epoca di Domenico Zipoli. E' uno dei pochissimi rimasti di quel periodo storico.  Ha 16 canne a stagno, una tastiera di 45 tasti e una pedaliera di 8 tasti costantemente unita alla tastiera. la sua costruzione è attribuita ai fratelli Domenico e Francesco Traeri di Bologna, artigiani molto attivi nella produzione di organi alla fine del '600. Il lavoro di restauro è iniziato nel 2002.
"
1077,http://comunicati.comune.prato.it/generali/?action=dettaglio&comunicato=14200500001077,13/10/2005,15:57,Sport,"Proposte d'autore per lo sport","Sabato 15 ottobre il 1° incontro del corso di formazione","L'iniziativa è organizzata dal Trofeo città di Prato, dal Csa, il Cgfs e il Coni","'Attività motoria e sportiva: proposte d'autore': è questo il titolo e il tema del corso di aggiornamento e formazione 2005/2006 per addetti ai lavori, ma non solo, sullo sport e la sua promozione, al via con il primo di otto incontri sabato prossimo 15 ottobre alle 9,00 presso il Salone consiliare del Comune. 
L’iniziativa, organizzata congiuntamente dal Trofeo città di Prato, dall'Ufficio educazione fisica del Csa, da Centro giovanile di formazione sportiva e dal Coni, sarà presentata dall’assessore allo Sport del Comune e presidente del Trofeo Città di Prato Aldo Milone, dalla collega della Provincia Irene Gorelli, dal dirigente scolastico provinciale Davide Biccari, dal presidente del Comitato provinciale del Coni Massimo Taiti e dal presidente del Centro giovanile di Formazione sportiva Fulvia Bendotti,.
L’obiettivo è quello di offrire a insegnanti, operatori, dirigenti un percorso di aggiornamento e formazione integrato che nel rispetto dell’autonomia delle singole realtà, individui quei punti di convergenza in ambito metodologico e pedagogico-didattico, utili alla crescita del sistema sportivo scolastico pratese.
L’idea di allestire un percorso di aggiornamento e formazione integrato, nasce dalla constatazione che sul territorio di Prato operano da anni e con un buon livello varie realtà. 
L’intento è quello di creare un quadro informativo e formativo generale cui ogni singolo docente o operatore sportivo possa riferirsi. 
Un modello sportivo, quello pratese, che già esiste ed è di riferimento per altre realtà territoriali.
In fase programmatica ognuno dei quattro enti organizzatori ha espresso il nome di un proprio autore di riferimento culturale che potesse comunicare “saperi” non solo tecnici, ma anche scientifici e filologici. 
Gli autori individuati sono i professori Ida Nicolini, Sarafino Rossini e Giorgio Visintin. 
Oltre all’incontro iniziale e finale che si svolgeranno congiuntamente, ogni autore avrà a disposizione due incontri da gestire autonomamente. 
La fine del percorso è prevista, sempre nella sala Consiliare del Comune di Prato, per l'8 aprile 2006.
A partecipare al percorso di aggiornamento e formazione sono invitati gli insegnati di scuola d’infanzia, primaria e secondaria di primo e secondo grado, gli operatori e allenatori sportivi, i tecnici e i dirigenti delle società sportive e tutti coloro che siano interessati ad conoscere, approfondire, e confrontarsi con il sistema di promozione sportiva scolastica pratese. 




"
1078,http://comunicati.comune.prato.it/generali/?action=dettaglio&comunicato=14200500001078,,,,,,,"notizia non presente"
1079,http://comunicati.comune.prato.it/generali/?action=dettaglio&comunicato=14200500001079,14/10/2005,13:10,Cultura,"La 'Giornata del Contemporaneo'  si festeggia anche a Prato","Domani, 15 ottobre,  in tre luoghi della città","Appuntamenti a Officina Giovani, nelle Anche Stanze di S. Caterina  e al Cassero","Tre appuntamenti con la produzione artistica del territorio in tre luoghi significativi della città sono stati organizzati dall'assessorato alla Cultura per celebrare a Prato la 'Giornata del Contemporaneo' che domani, 15 ottobre, si festeggia in tutti i centri d’arte contemporanea italiani.
Il primo appuntamento è con il progetto Networking 2004-2005, promosso dalla Regione Toscana e dai Comuni di Firenze, Livorno, Monsummano Terme, Pontedera, Prato, Seravezza: negli spazi di Officina Giovani si presenterà l’attività biennale di questa terza edizione. A partire dalle ore 16.00, proiezione delle opere realizzate dai giovani artisti partecipanti al progetto, del racconto fotografico dei workshops documentati da Andrea Abati e anteprima del cd-rom realizzato da Studiokm0. L’evento è accompagnato da dj-set e si conclude con aperitivo al cocktail bar di Officina Giovani. La terza edizione del progetto si concluderà (la data è da definire) con la presentazione di un libro e di un cd-rom riassuntivi presso la sede dell’assessorato alla Cultura del Comune di Firenze.
Seguiranno  due inaugurazioni negli spazi espositivi dell’assessorato alla Cultura: alle 17, presso le Antiche Stanze di Santa Caterina,   la mostra di Guarducci dal titolo “Una Quarantina d’anni di Pittura”. L’artista, conosciuto a Prato come “Mayerino”ha vissuto e lavorato  in Polinesia, a New York ai Carabi e a Parigi. Il suo stile pittorico che recupera le innovazioni del cubismo e del futurismo, viene da lui stesso definito “Dash-ism”.Oggi l’artista, dopo molti anni passati all’estero vive e lavora a Carmignano.
Alle 17.30 invece, nello spazio espositivo del Cassero medievale, Fauso De Nisco presenta la sua mostra “Opere 1985-2005”.
De Nisco, nato a Sassuolo (mo) nel 1951, si è diplomato all'Istituto d'Arte A. Venturi di Modena e ha frequentato l'Accademia di Belle Arti di Bologna. La mostra personale d'esordio è del 1985; l'anno successivo entra a far parte del gruppo dei 'transmanieristi', tenuto a battesimo da Giorgio Celli, con il quale esporrà in numerose opere pubbliche.Nei suoi dipinti, costruiti attraverso una complessità di forme apparentemente infantili, in preda a una continua metamorfosi, e di suddivisioni spaziali che interagiscono l'una conl'altra, De Nisco fonde ossessioni surrealiste immediatezza formale: il suo quadro è il luogo di un ininterrotto viaggio dello sguardo dentro la forma e il colore, alla scoperta delle loro infinite possibilità. Tra i testi di presentazione dedicati a Fausto De Nisco in occasione di mostre personali o di mostre di gruppo di rilievo vanno almeno ricordati  quelli di Giorgio Celli, Flavio Caroli, Claudio Cerritelli, filiberto Menna,Paolo Fossati, Bruno bandini, Claudio Spadoni, Roberto Pasini, Sandro Parmiggiani.

"
1080,http://comunicati.comune.prato.it/generali/?action=dettaglio&comunicato=14200500001080,14/10/2005,13:21,Appuntamenti,"Inaugurazione ufficiale della mostra mercato di Genio & Sapori","Domani alle 16 in piazza Lippi","Per due giorni si potranno degustare e acquistare prodotti tipici del nostro territorio","Sarà inaugurata domani, 15 ottobre, alle 16. in piazza Lippi la mostra dei prodotti tipici eno-gastronomici del territorio pratese allestita dal Comitato Genio & Sapori per il quarto anno consecutivo.
A inaugurare l'edizione 2005 della golosa vetrina sarà l'assessore allo Sviluppo economico, Fabio Giovagnoli, insieme ai rappresentanti delle organizzazioni di categoria pratesi: Confesercenti, Unione commercianti, Cna, Confartigianato , Comunità montana della Val di Bisenzio. 
In piazza Lippi ci saranno undici produttori/commercianti in rappresentanza delle  varie   aziende  del territorio pratese,  che metteranno in esposizione per la vendita e la degustazione i rispettivi prodotti: l'agriturismo Corboli; Amari in Carmignano; azienda agricola 'Le Ginestre'; consorzio 'C'è pane e pane'; enoteca Gelli; forno Steno; Frantoio della Val di Bisenzio; L'Arcimboldo; Il giardino del tè di Kepos; salumificio Conti; Città di Borgovalsugana; Città di Carpi;Città di Pagani.
Le aziende del territorio pratese proporranno come di consueto specialità  come biscotti, marmellate, vini, olio, pane, bozza pratese, fichi di Carmignano, vari tipi di thè, sottoli e sottaceti, conserve in genere, salumi, mortadella di Prato.
"
1081,http://comunicati.comune.prato.it/generali/?action=dettaglio&comunicato=14200500001081,14/10/2005,15:07,Bilancio,"«Al Comune di Prato tagliati 6 milioni di euro»","Le reazioni alla Finanziaria e al dimezzamento del Fondo sociale","Romagnoli e gli altri sindaci consegnano il documento dell'Anci al prefetto","«Il Governo sostiene che con la Finanziaria per il 2006 non tagla le spese sociali, le ha già tagliate nel 2005, mettendo a repentaglio servizi essenziali per le famiglie». E' uno dei passaggi più significativi dell'interveno del sindaco Marco Romagnoli all'iniziativa col presidente dei Ds Massimo D'Alema, di giovedì pomeriggio al teatro Mestastasio.
Ma sulla Finanziaria, e sul dimezzamento del Fondo sociale, per cui il governo non finanzierà la seconda tranche di circa 500 e passa milioni prevista per il 2005, nonostante le intese intervenute con le Regioni, le reazioni degli amministratori pratesi non si placano. Stamani una delegazione composta dai sindaci dei Comuni pratesi e dal presidente della Comunità montana Val Bisenzio, ha consegnato al prefetto Eleonora Maffei il documento dell'Anci, nel quale si critica aspramente la Finanziaria e si sostiene, fra le altre cose, che i Comuni hanno già contenuto la crescita della spesa dell'1,9% a differenza dei ministeri, che per le spese di rappresentanza hanno sforato il tetto imposto nel 2004 del 21,2%.
Secca anche la reazione del vice sindaco e assessore al Bilancio del Comune di Prato Roberto Bencini, che lancia i suoi strali verso il capogruppo di Forza Italia Giovanni Luchetti: «Ho visto che sostiene che il Governo è attento alle famiglie e alle esigenze sociali. Sarà pure, ma per il Fondo sociale nazionale non ci sono più soldi. Come se non bastasse queste sorprese arrivano come sempre quasi a fine anno, quando i servizi ai cittadini sono tutti predisposti. Praticamente tutto l'assestamento del Bilancio è nel milione di euro che dobbiamo riversare nella spesa sociale, sottraendolo ad altri settori, solo perchè le promesse del governo non sono mantenute. I tagli alla spesa sociale, ai servizi per le famiglie, ci sono e pesanti».
Una dichiarazione quella del vicesindaco in sintonia con le frasi pronunciate il giorno prima da Romagnoli: «Con la Finanziaria di Berlusconi ogni cittadino pratese disporrà di 33 euro in meno di spesa. Il taglio è di quasi 6 milioni di euro. Si taglia anche sul personale, a Prato circa 1,2 milioni di euro. Che significano 50 persone in meno. Bisogna oltretutto farla finita con l'idea che chi lavora nei Comuni rappresenta uno spreco. Diamo  servizi reali ai cittadini, e ormai non c'è più niente da tagliare».    
Secondo il sindaco: «si approntano misure demagogiche come i risparmi del 10% per le indenità di assessori e consiglieri. Una bazzecola: appena 162 mila euro nel Comune di Prato a fronte di 6 milioni che scompaiono per effetto della Finanziaria». E non basta: «Se anche le minori spese del 10% si estendessero al complesso del funzionamento della macchina comunale, compreso l'uso delle auto blu e delle consulenze, non si mettono insieme più di 600 mila euro. All'appello mancherebbero ancora più di 5 milioni di euro. Cinque milioni che poi vogliono dire meno servizi ai cittadini e alle famiglie».
«Questi sono i numeri - ha concluso Romagnoli -. Non ci piangiamo addosso come sostiene qualche esponente dell'opposizione. Siamo sanguigni e abituati a rimboccarci le maniche. La realtà vera è che il Governo ha messo in piedi una Finanziaria demagogica, contro i lavoro e i lavoratori, contro le famiglie».               "
1082,http://comunicati.comune.prato.it/generali/?action=dettaglio&comunicato=14200500001082,14/10/2005,16:39,"Consiglio Comunale","Traffico e mobilità, due problemi da conciliare","Il dibattito nel Consiglio straordinario dedicato al tema","Punti di vista contrastanti sui numeri delle Lam e la relazione-confronto con Friburgo","Le lam e il confronto tra Prato e il modello ispiratore di Friburgo in Germania, illustrato dal responsabile della locale tramvia e consulente per il Comune di Prato Thomas Ruff, hanno acceso ieri il dibattito nel Consiglio comunale straordinario dedicato al tema della mobilità, confermando la disparità di posizioni in merito: la maggioranza ha promosso la politica delle lam perdecongestionare il traffico, mentre la Casa delle Libertà le ha giudicate insufficienti rispetto all'investimento fatto e Rifondazione comunista, pur ribadendo la propria condivisione per le soluzioni adottate nei Piani urbani della mobilità, ha sollecitato la programmazione su base metropolitana degli interventi e lamaggior considerazxione per la questione dell'urbanistica, strettamente connessa al traffico.
Le critiche più aspre al Pum e al sistema Lam sono state espresse da Fulvio Ponzuoli di An, che ha accusato l'Amministrazione comunale di aver realizzato pochi interventi, inutili e dal costo troppo elevato: «Ora siamo vicini al collasso, ma cosa succederà quando sull'asse della tangenziale sorgerà la Multisala e quando ci sarà anche il nuovo ospedale?». Il capogruppo di Forza Italia Goffredo Borchi ha rafforzato il concetto affermando che mai a Prato si era vista una mobilitazione dei cittadini come contro le Lam e le ultime modificazioni apportate alla circolazione per l'attivazione della linea rossa: «Per sperimentare l'assetto dei percorsi degli autobus non si può daneggiare il mondo del lavoro determinando lo spostamento o la chiusura di esercizi commerciali. Ed è un paradosso voler potenziare il trasporto pubblico ma contemporaneamente eliminare delle linee nelle periferie impedendo a chi l'autobus lo utilizzava fino a quel momento di usufruire del servizio». Lo stesso rilievo critico alla necessità di programmazione anche nella sperimentazione è stato mosso da Gianni Cenni di An.
Il capogruppo della Margherita Luca Roti invece, come Linda Pieragnoli, Mario Bensi e Matteo Biffoni dei Ds, ha sottolineato il successo ottenuto dal nuovo trasporto pubblico basato sulle Lam, testimoniato dai numeri che indicano un aumento di passeggeri dal 2003 al 2005 di 2 milioni e 200mila trasportati fino a raggiungere i 5 milioni e 139mila: «Quello del traffico non è un problema facile ed è comune a tutte le città come la nostra, densamente abitate e con tante attività produttive e strade inadeguate. Le Lam costituiscono un modello anche per altri capoluoghi perchè hanno rappresentato davvero una soluzione».
Massimo Taiti del Nuovo Psi-Taiti per Prato ha invece provocatoriamente chiesto all'ingegner Ruff che in che cosa Prato sarebbe simile a Friburgo: «A parte il fatto che nella sua relazione Ruff ha detto che la sua città ha 4 volte più parcheggi coperti, più trasportati e più servizi, perchè se a Friburgo problemi analoghi a quelli di Prato sono stati risolti col tram a noi ha consigliato di fare le Lam?»
Aurelio Donzella dell'Italia dei valori ha motivato la necessità di scegliere mezzi di mobilità alternativi anche con la salute e con l'insorgenza di patologia legate anche alla sedentarietà, oltre che all'inquinamento. Intermedia la posizione di Rc e Sinistra per Prato viva, che se da una parte approvano la politica di potenzianmento del trasporto pubblico, dall'altra criticano l'aspetto urbanistico: «L'assessore Carlesi è un uomo coraggioso che ha portato avanti le proprie scelte anche quando molti dei suoi non credevano molto nel risultato - ha detto Mauro Vannoni - Ma la città continua a crescere in modo disordinato con nuovi insediamenti dovunque, case su case senza servizi per bambini, giovani e anziani e strade adeguate. Un degrado sociale per dare risposte, anche con le ultime tre varianti tematiche approvate dalla giunta, ai soliti noti». «Le nostre proposte sulla mobilità sono state sempre nell'alveo del Pum, perchè seppur con qualche difetto ha realizzato varie opere - ha aggiunto il capogruppo di Rc Becheri - Sicuramente però è necessaria un'analisi molto più attenta dei flussi di traffico, per cui proponiamo un monitoraggio in tempo reale come avviene a Firenze, e delle questioni urbanistiche, di cui praticamernte non si è parlato. Poi, in vista di targhe alterne e blocchi del traffico, è necessaria maggior concertazione tra le Amministrazioni dell'area metropolitana, utile anche per la realizzazione di infrastrutture viarie». Una provocazione anche da Massimo Bartoloni dei Ds, che ha affermato che se l'Italia fosse somigliata alla socialdemocrazia tedesca avrebbe le linee tramviarie e un trasporto pubblico efficiente già dagli anni '70 come a Friburgo.
Il capogruppo dei Verdi Tommaso Rindi è intervenuto per dire che Prato ha reagito al problema traffico con un'ampia rete di piste ciclabili e l'allargamento delle aree pedonali e a traffico limitato: E' necessario però un cambiamento culturale e di abitudini, oltre alla coerenza tra trasporto pubblico e servizi che devono essere decentrati per non congestionare le strade strette e inadeguate del centro città». Moreno Zazzeri dei Comunisti italiano ha aggiunto che un grande aiuto in questo senso proverrà dalla prossima apertura della terza stazione ferroviaria pratese a S.  Paolo Borgonuovo, «fortemente voluta dall'Amministrazione comunale, in un punto strategico e con un grande bacino d'utenza: l'uso del treno come metropolitana di superficie, è questa la scommesa vincente».
La capogruppo Ds Gerardina Cardillo ha promosso il confronto con realtà urbane analoghe a Prato ma più avanzate in fatto di soluzioni anti-traffico: «Il traffico è un problema generalizzato e in uan città come la nostra, cresciuta repentinamente e con uno dei tassi di motorizzazione più alti d'Italia, è importante e proficuo il confronto con altre realtà che da anni privilegiano il trasporto pubblico rispetto a quello privato. La linea politica che abbiamo adottato in fase di attuazione del Pum è stata di avviare una sperimentazione di fronte ad un problema così complesso, ma sempre con attenzione ai cambiamenti della città e agli accorgimenti da adottare». 
Il capogruppo di An Maurizio Bettazzi ha criticato l'atteggiamento della maggioranza: «Qui si dice che tutto va bene, che il trasporto pubblico funziona e che ci sono migliaia di macchine in meno in circolazione, senza quindi tener conto di tutte le proteste e le richieste fatte dai cittadini anche attraverso i giornali. Mi sembra che sia la mera accettazione di uno status quo». In chiusura del dibattito ha replicato il vice-sindaco Roberto Bencini: «La nostra Amministrazione si è misurata con i problemi, anche incorrendo in degli errori,
non ha accettato lo status quo. I problemi dei cittadini e delle periferie ci stanno a cuore e non è vero che non accettiamo le critiche, perchè sono già stati predisposti vari cambiamenti e correttivi. Al di là delle polemiche, non ho sentito provenire dall'opposizione una soluzione per contemperare il traffico che abbiamo con le strade inadatte, l'aumento delle macchine e i rischi per la salute»."
1083,http://comunicati.comune.prato.it/generali/?action=dettaglio&comunicato=14200500001083,14/10/2005,16:15,"Polizia municipale","Sicurezza stradale, gli spot di Valentino Rossi","Prodotto un filmato sulla corretta guida dei ciclomotori","Martedì un convegno dove sarà proiettato l'audiovisivo col pilota pluricampione","«Fai come me usa la testa ...dai precedenza alla vita». Queste sono le frasi ricorrenti pronunciate da Valentino Rossi, all'inizio e alla fine dei sei diversi spot registrati e contenuti nel film 'Onda d'urto', prodotto dall'unità operativa di Sicurezza stradale della Polizia municipale, che sarà usato come ausilio didattico nelle scuole cittadine, per insegnare ai ragazzi pratesi l'uso corretto del ciclomotore e un altrettanto corretto comportamento sulla strada.
Il centauro pluricampione mondiale, idolo dei teenagers italiani (e non solo), ha prestato volentieri e volontariamente il proprio volto all'audiovisivo della durata di un'ora, per la soddisfazione di Stefano Torracchi, ideatore e curatore della videocassetta, uno dei tre agenti della Polizia municipale di Prato, che insieme ai colleghi Stefano Rafanelli e Anna Castaldo, da anni anima l'unità di Sicurezza stradale. Uno speciale comparto del Comando dei vigili urbani che vanta fra i suoi risultati i corsi, dal 2003 ad oggi, per il 'patentino' moto, un progetto definito dal ministero «fra i dieci d'eccellenza di tutta Italia». I corsi per il patentino, realizzati dalla Polizia municipale, hanno comportato per le famiglie pratesi un risparmio di 600 mila euro, a fronte dell'80% di ragazzi promossi.
Il film 'Onda d'urto' sarà proiettato per la prima volta in una giornata di studio, dal titolo «L'educazione alla sicurezza stradale», promossa martedì 18 a villa Fiorelli dalla Polizia municipale.
L'iniziativa è stata presentata stamani, non senza orgoglio, dall'assessore alla Sicurezza Massimo Carlesi, dal comandante Marco Nieri («siamo uno dei pochi comandi che dedica con tre agenti in pianta stabile, risorse, tempo ed energie alla sicurezza stradale») e dal suo vice Andrea Pasquinelli, insieme ai tre vigili Rafanelli, Torracchi e Castaldo.
Tempo, risorse ed energie che non sono sprecati, a giudicare dai numeri forniti sull'attività di sicurezza stradale. Non solo i corsi per il patentino, ma dopo l'introduzione di norme più severe per la guida dei ciclomotori, è stato messo a punto un progetto (Come evitare la confisca, ovviamente della moto), col quale sono già stati contattati 5000 studenti pratesi e molti genitori. Un progetto che qualche risultato l'ha dato, se è vero che le infrazioni rilevate per il mancato uso del casco sono precipitate dell'80%. «Praticamente - dice il comandante Nieri - i nostri ragazzi al 90% usano il casco».
Invece ancora non ci siamo per quanto concerne la velocità, l'uso del telefonino alla guida, gli alcoolici. E' anche per questo che sono pronti altri due progetti: 'Ballo, sballo e riballo', in collaborazione con l'Asl pratese, per sensibilizzare i pratesi sui rischi di guida in stato di ebbrezza (per le scuole l'obiettivo è coinvolgere altri 600/700 alunni, dopo che sono stati 1042 nel 2004); e «Alcool, crash. school», specificatamente rivolto ai giovani, poichè riguarda gli effetti dell'alcool alla guida dei ciclomotori (l'intervento educativo è calibrato sugli studenti delle seconde e terze degli istituti superiori, dieci dei quali, per un totale di 1260 studenti, hanno già aderito al progetto).
Ma anche una parte del filmato 'Onda d'urto', che sarà prodotto in 4000 copie e distribuito nelle scuole, è dedicato alle notti del 'sabato sera', con interviste in discoteca e a ragazzi, vittime di incidenti, in fase riabilitativa, raccolte all'ospedale S. Lucia di Roma. E non mancano, nello stesso filmato, interviste a medici sulle conseguenze dei sinistri e ad esperti.
«Per noi il filmato è un salto di qualità - chiosa Marco Nieri - perchè non ci limitiamo più solo ai corsi, ma iniziamo a produrre strumenti didattici».
«Non è una scelta di poco conto - afferma l'assessore Carlesi - dedicare risorse all'educazione stradale. Bisogna far passare un messaggio di responsabilità per i ragazzi e i genitori. E' vero, la sicurezza dipende dalla struttura delle strade e dalle norme, ma anche dal cambiamento di mentalità su come è giusto stare alla guida di un mezzo».
Tanta attività qualche effetto sembra averlo fornito. Ancora Carlesi: «I risultati li vedremo a fine anno, ma si può dire che sulle nostre arterie urbane sono diminuiti gli incidenti gravi, con vittime o pesanti invalidità».                       "
1084,http://comunicati.comune.prato.it/generali/?action=dettaglio&comunicato=14200500001084,14/10/2005,17:23,"Consiglio Comunale","Più passeggeri sui bus e meno auto nelle strade","Il sindaco apre la seduta sul traffico","Forniti i dati della mobilità da luglio ad oggi, quando è partita la Lam rossa","Prima di tutto i numeri: la media dei passeggeri sui bus della linea rossa Lam, da luglio a oggi, ha rggiunto quota 6674. Nello stesso periodo gli spostamenti in auto e moto (che corrispondono al 78% degli spostamenti che avvengono in città) sono diminuiti del 5%, mentre è aumentato dell'1% l'uso del trasporto pubblico. Queste ed altre cifre sono state fornite dal sindaco Marco Romagnoli, giovedì pomeriggio, in apertura di seduta del Consiglio comunale dedicato ai problemi del traffico.
Per il primo cittadino «un giudizio sul traffico a Prato non può prescindere da un ragionamento sul traffico in generale e sulle condizioni specifiche della città».
Condizioni specifiche riassunte dal capo dell'esecutivo cittadino in altri numeri: a Prato sono immatricolati 144.614 mezzi, per una rete stradale di 625 km, che però si riduce a 120 se si considerano le effettive arterie di scorrimento. «Bisogna fare i conti - ha affermato il sindaco - con questi dati di partenza. Essenzialmente col fatto che Prato è una fra le città italiane con la più alta densità di mezzi in circolazione. Se si mettessero tutti in movimento nello stesso momento produrrebbero una fila di 1400 km, fino a Catanzaro».  
«Un problema di queste dimensioni - ha continuato il sindaco - a Prato, come altrove, non è risolvibile se non si incide profondamente, a livello generale, sulla riduzione dei mezzi privati. Politiche che abbiano però questa portata non ci sono, anche per quanto concerne le direttive Cee di abbattimento dell'inquinamento da traffico, per cui tutto si scarica con un impatto forte sui Comuni».
Ciò nonostante facendo riferimento ai dati forniti ai consiglieri comunali, e contenuti in una cartella, le politiche attivate dal Comune hanno prodotto un sensibile aumento dei passegeri trasportati, in due anni sono cresciuti di due milioni, e c'è stata una ingente mole di investimenti infrastrutturali, «con opere di grande rilevanza e con progetti per il futuro nell'ordine di 52 milioni di euro». Cosù come entro la fine di ottobre saranno inaugurate le correzioni alla linea rossa Lam, con le biforcazioni a nord e a sud, e saranno assicurati i collegamenti con le frazioni che a luglio, alla partenza della nuova Lam, avevano manifestato sofferenza e disagi. 
Del resto ormai i cittadini, nelle parole dell'architetto Flavia Delcroix del centro studi Aci, che ha presentato al Consiglio una ricerca Aci-Censis sulla mobilità nell'area metropolitana, i compartementi degli automobilisti «da un lato si sono adattati al traffico», dall'altro tendono «ad usarla meno, soprattutto per i brevi spostamenti, e far ricorso ad altri mezzi».
Ma al Consiglio, tramite l'ingegnere tedesco Thomas Ruff, dirigente dell'azienda trasporti urbani di Friburgo e consulente dell'assessorato alla mobilità, è stato anche presentato il «modello» della città tedesca, per certi aspetti simile a Prato e che ha ispirato la creazione delle linee Lam. Certo le differenze sono notevoli: Friburgo da vari lustri ha investito nel trasporto pubblico, ha linee di tram e 7000 posti auto, fra sotterranei e non, al servizio del centro città. Numeri neppure eguagliabili a quelli di Prato, che peraltro ha tutti i problemi di una città a struttura medievale, non concepita certo per il traffico. Ma c'è un dato comune nelle parole pronunciate da Ruff nell'aula consiliare: «Anche a Friburgo, quando abbiamo iniziato con politiche che privilegiavano il mezzo pubblico, ci sono state proteste, soprattutto da parte dei titolari delle attività commerciali. Ora però nessuno è più disposto a rinunciare al tram».             "
1085,http://comunicati.comune.prato.it/generali/?action=dettaglio&comunicato=14200500001085,15/10/2005,14:24,Sport,"Rugby, Italia-Tonga a Prato il prossimo 12 novembre","La 'prima' italiana del nuovo corso azzurro","Presentato l'evento che si disputerà allo stadio comunale 'Lungobisenzio'","Il lungo amore fra la nazionale di rugby e Prato continua: dopo l'incontro, il 18 marzo scorso, fra Italia e Francia, a livello delle nazionali A, il prossimo 12 novembre, allo stadio comunale 'Lungobisenzio', la nazionale maggiore incontrerà la nazionale di Tonga, in una partita che segna la 'prima' italiana del nuovo corso azzurro e del neo Ct, il francese Pierre Berbizier.
L'evento, che sarà coperto in diretta da La7, è stato presentato stamani, nella Sala giunta del Palazzo comunale, dai vertici della Federazione italiana rugby, il vice presidente Nino Saccà, il segretario federale Claudio Perruzza e il direttore tecnico Fabrizio Gaetaniello, dagli assessori allo Sport di Provincia e Comune di Prato Irene Gorelli e Aldo Milone, dal presidente provinciale del Coni Massimo Taiti, alla presenza degli assessori comunali Stefano Ciuoffo e Enrico Giardi, dello stato maggiore della società pratese di rugby 'I Cavalieri', che curerà l'organizzazione locale, dei rappresentanti di Consiag, Asm, CariPrato e Publiacqua, che compaiono tra i principali sponsor del Jaguar test match di rugby Italia-Tonga.
«Prato merita l'appuntamento di novembre - ha esordito il vicepresidente Saccà - perchè fra l'altro ha uno dei movimenti nella palla ovale che presta maggiore attenzione ai giovani e alla formazione sportiva». Già nel marzo scorso la città fu protagonista di una «bellissima settimana» di rugby, per stare alla definizione dello stesso Saccà, ospitando calorosamente per sette giorni gli atleti delle rappresentative under 21 e 25. Un entusiasmo che riempì lo stadio comunale, con 2500 persone a seguire il confronto fra le nazionali A di Italia e Francia. E la speranza, questa volta, è di fare il tutto esaurito.
Del resto il lungo feeling fra la città tessile e l'azzurro ovale data diversi lustri, dal settembre 1966 col primo incontro fra Italia e Polonia a livello di rappresentative nazionali. Da allora, in altri cinque appuntamenti, le squadre 'tricolori' hanno fatto tappa a Prato. Per un binomio che si rinnoverà a novembre, con la nazionale maggiore e tutto il suo staff che soggiorneranno in città per una settimana, con viva soddisfazione delle istituzioni locali, espressa per voce degli assessori Gorelli e Milone («è un avvenimento importante, anche per far conoscere la città, che fra l'altro attraversa un momento difficile), e del presidente del Coni Taiti: «C'ero all'incontro del 1966. L'evento di novembre dimostra che Prato è un modello di sport».
Ma non ci sono solo la tradizione, e i risultati sportivi, al pià alto livello agonistico e nelle categorie giovabili, la sfida del 12 novembre fra Italia e Tonga ha un elevato valore tecnico, spiegato da Fabrizio Gaetaniello: «L'Italia è nella prima fascia del ranking mondiale, ma occupa l'ultimo posto di questa prima fascia, Tonga è nella seconda fascia ma al primo posto. Ci teniamo a mantenere la nostra posizione nel ranking mondiale dal decimo all'ottavo posto». Le premesse ci sono tutte anche in virtù del successo estivo in Argentina. La gara del 12 novembre a Prato è il primo tassello di un trittico di partite (a seguire ancora Italia-Argentina il 19 a Genova e Italia-Fiji il 26 a Monza) del nuovo corso azzurro, inpersonficato dal Ct Berbizier, che ha per obiettivo la Coppa del Mondo.
Dunque sarà Italia-Tonga, sabato 12 novembre, allo stadio comunale 'Lungobisenzio', ore 15,00. Per prenotazioni o informazioni su prezzi e modalità di pagamento dei biglietti rivolgersi alla segreteria del clun 'I Cavalieri', via mail (indirizzo: info@icavalieri.it), tramite Internet collegandosi al sito www.icavalieri.it, col telefono al numero: 0574/44.65.87.    "
1086,http://comunicati.comune.prato.it/generali/?action=dettaglio&comunicato=14200500001086,17/10/2005,14:35,Appuntamenti,"Sindaco e giunta incontrano Mantovano","Domani, martedì 18, nel Salone consiliare, ore 9,30",,"Il sindaco di Prato Marco Romagnoli e il presidente del Consiglio comunale Daniele Mannocci, insieme ai membri della giunta e ai capigruppo consiliari, incontrano domani mattina, martedì 18 ottobre, nel Salone consiliare il sottosegretario al ministero dell'Interno Alfredo Mantovano.
L'appuntamento è previsto per le ore 9,30.
 "
1087,http://comunicati.comune.prato.it/generali/?action=dettaglio&comunicato=14200500001087,17/10/2005,15:45,Ambiente,"Un nuovo tratto di pista ciclabile","Collegherà via Toscanini e via Galcianese","Il Comune ha acquistato per l'opera un terreno di quasi 18mila mq, utilizzando i fondi regionali per l'implementazione del sistema ciclabile","Ai circa 40 km di piste ciclabili realizzati a Prato presto si aggiungerà il nuovo tratto a S.Paolo che congiungerà la rete già esistente in via Galcianese a via Toscanini tracciando un anello intorno all'area in cui sorgerà il nuovo istituto Marconi: per sviluppare il sistema della mobilità ciclistica, su proposta degli assessori Camilla Curcio all'Ambiente e Massimo Carlesi alla Mobilità, il Comune ha acquistato due terreni nella zona per realizzare l'opera, per un totale di 17.249 metri quadrati ed un costo di 500mila euro. I fondi verranno attinti dal contributo regionale di 1.022.584 euro: il restante 50% sarà utilizzato per la pista ciclabile e per la costruzione dell'area attrezzata per il noleggio di biciclette."
1088,http://comunicati.comune.prato.it/generali/?action=dettaglio&comunicato=14200500001088,17/10/2005,15:12,"Polizia municipale","Una giornata di studio sull'educazione stradale","Domattina a Villa Fiorelli","Sarà proiettato anche il fimato 'Onda d'urto' di cui è stato testimonial Valentino rossi","Domani mattina Villa Fiorelli farà da cornice alla Giornata di studio 'L'educazione alla sicurezza stradale, organizzata dalla Polizia municipale di Prato e dall'assessorato alla Mobilità nell'ambito del progetto del Corpo 'Sicuramente insieme': alle 9.00 i lavori saranno aperti dal comandante Marco Nieri, dall'assessore Massimo Carlesi e dal prefetto Eleonora Maffei. Il vice comandante Andrea Pasquinelli alle 9.30 illustrerà l'esperienza di Prato nell'educazione e la sicurezza stradale, mentre alle 10.00 ci sarà la presentazione e la proiezione del filmato prodotto dal Comune 'Onda d'urto' a cura del suo realizzatore, l'agente Stefano Torracchi, a cui ha fatto da testimonial d'eccezione Valentino Rossi. La mattinata proseguirà con una tavola rotanda sulle innovazioni tecniche del ciclomotore e il futuro dell'educazione stradale a cui parteciperanno rappresentanti della Piaggio, dei Ministeri dell'Istruzione e delle Infrastrutture, della Polizia stradale e della Polizia municipale delle città limitrofe. "
1089,http://comunicati.comune.prato.it/generali/?action=dettaglio&comunicato=14200500001089,17/10/2005,15:33,Circoscrizioni,"Riprendono gli incontri del progetto Per.fa.re.","Presso la Pubblica assistenza L'Avvenire di Galciana","Sono 45 i nuclei familiari che finora hanno usufruito delle consulenze e delle mediazioni sociali.","Sono riprese a partire da oggi le attività del Centro servizi per la famiglia del progetto Per.fa.re. della Circoscrizione ovest: il servizio da quasi due anni nella sua sede presso la Pubblica assistenza L'Avvenire a Galciana in via Costa 64 offre gratuitamente sostegno alle singole persone e alla famiglia con consulenze pedagogiche per l'infanzia e l'adolescenza in disturbi dell'apprendimento, problemi scolastici e nel rapporto con i genitori, consulenza individuale, di coppia e familiare, mediazione familiare, per il raggiungimento dell'accordo di separazione e divorzio con particolare riguardo all'interesse dei figli, mediazione sociale, anche per i conflitti nei rapporti di  vicinato e di quartiere e per la tutela ambientale, e la mediazione interculturale per favorire il rapporto e la convivenza tra popoli ed etnie diverse.
Finora sono stati 45 i nuclei familiari che per problemi vari riguardanti i bambini o la coppia si sono rivolti al Centro: gli esperti del servizio, che ricevono segnalazioni anche dalle scuole, dai Servizi sociali, dalle associazioni e dai legali, dedicano ad ogni caso un ciclo di almeno dieci sedute-colloquio.
Il Centro è gestito dalla dottoressa Manuela Fogliazza e dalla coordinatrice dottoressa Evita Raffaelli. Per gli appuntamenti si potrà chiamare lo 0574/810476 dal lunedì al venerdì dalle 9 alle 12 e il martedì, mercoledì e giovedì anche dallec 16.30 alle 16.30 alle 18.00. Altrimenti ci si potrà rivolgere alla Circoscrizione ovest in via Isidoro del Lungo, tel. 0574/817220."
1090,http://comunicati.comune.prato.it/generali/?action=dettaglio&comunicato=14200500001090,18/10/2005,16:16,"Polizia municipale","'Dai precedenza alla vita', parola di Valentino Rossi","Il pluricampione di Moto Gp testimonial di 'Ondadurto'","Davanti a 120 studenti è stato proiettato in anteprima il documentario sulla sicurezza stradale realizzato dall'agente Stefano Torracchi","Una lavorazione lunga 150 giorni, con 11 ore di riprese televisive, 105 di montaggio video, 2400 km percorsi su e giù per lo Stivale facendo tappa in 9 città italiane e il sigillo finale dato dalle auree regole di sicurezza stradale formulate da un testimonial d'eccezione: Valentino Rossi, laureatosi campione del mondo di Motociclismo per la settima volta a soli 26 anni. Sono questi i numeri e i principali ingredienti di 'Ondadurto', il documentario sull'educazione e la sicurezza stradale realizzato da Stefano Torracchi, agente della Polizia municipale di Prato, e prodotto dal Comune con il patrocinio del Ministero dei Trasporti e delle infrastrutture e la sponsorizzazione di Piaggio, Agv e Dainese.
Il filmato, che rappresenta la prima produzione in Italia dedicata a questo tema, è stato presentato in anteprima stamani nella giornata di studio organizzata dal Corpo dei vigili stamani a Villa Fiorelli davanti ad un pubblico composto da 120 studenti e 15 insegnanti scelti in rappresentanza di tutti gli istituti superiori della città dove la Polizia municipale impartisce lezioni di Educazione stradale dal 2002 con l'Unità di progetto appositamente creata, ma già dai primi anni '90 con una decina di agenti impegnati nelle scuole di vario grado e non solo.
Al convegno erano presenti il comandante Marco Nieri, il vice Andrea Pasquinelli, l'assessore alla Mobilità Massimo Carlesi, il dirigente del Csa Davide Biccari, il funzionario del Ministero delle Infrastrutture e dei Trasporti terrestri Mario Cobre, il direttore dell'Aci Prato Luca San Giorgio, il vice questore aggiunto e funzionario del Compartimento di Polizia stradale della Toscana Marco Giovannetti, Marco Pieve del settore Innovazione veicoli di Piaggio, il comandante della Polizia municipale di Firenze Alessandro Bartolini e i pariquota di Arezzo Enzo Gori e di Montemurlo Federico Zampaoli.
Oltre alla presentazione del documentario durante la giornataa di studio si è tenuta anche una tavola rotonda dedicata al futuro dell'educazione stradale.
'Ondadurto', 62 minuti di filmato tagliati e cuciti dal montaggio di Roberto Russo, è nato da un'idea di Stefano Torracchi, membro dell'Unità di Educazione stradale, che riteneva scarso ed anacronistico il materiale didattico per spiegare ai ragazzi ad essere utenti responsabili ed attenti della strada. Per questo il documentario fa tappa in tre discoteche della scena pratese e fiorentina, il Cencio's, il Costess e il Tenax per intervistare i ragazzi e capire le loro abitudini, consulta medici e fisioterapisti per illustrare gli effetti di alcool e droghe sulla guida, le reazioni neurologiche, sinaptiche e ottiche e i traumi che possono essere causati in un incidente dovuto alla sottavalutazione del rischio, alla sopravvalutazione delle proprie capacità e la mancanza di attenzione. Torracchi inoltre si è recato ad Alessandria dove ha sede la Agv, uno dei più grandi produttori di caschi a livello europeo, per interrogare gli esperti sull'uso corretto del casco e sulla sua omologazione, a Vicenza alla Dainese, a Catanzaro in un noto centro ortopedico di riabilitazione, a Roma all'Istituto superiore della sanità e a alla Piaggio di Pontedera. Un viaggio nel mondo dei giovani, oltre che in quello della sicurezza stradale, durato in tutto 8 mesi coinvolgendo 5 medici, altrettanti tecnici, ragazzi di varie età e vigili. Il risultato, ottenuto con costi bassissimi e con grande impatto sui giovani, inorgoglisce sia l'assessore Carlesi che il comandante Nieri per la valenza che potrà avere a livello didattico. A conclusione di Ondadurto le regole di Valentino Rossi in uno spot per cui si è prestato, dopo la morte di due suoi giovanissimi amici, per dare un messaggio a tutti i ragazzi che amano muoversi in moto, in scooter e in auto: «Guarda la strada, proteggiti, frena, usa la testa e fai la cosa giusta: dai la precedenza alla vita».
"
1091,http://comunicati.comune.prato.it/generali/?action=dettaglio&comunicato=14200500001091,18/10/2005,15:11,Bilancio,"Si riallineano i conti di Sori","E' quanto emerso dall'ultima assemblea dei soci","In attesa del piano industriale si stanno studiando soluzioni per riallocare il personale a cui non è stato rinnovato l'incarico","Si stanno riallenando i conti di Sori, la società di gestione e riscossione delle imposte comunali. E' quanto emerso, venerdì scorso, nell'assemblea dei soci, in pratica i Comuni di Prato e Montemurlo, tenutasi in Palazzo comunale.
Al 30 settembre, secondo le cifre fornite dal nuovo amministratore unico, in carica dal luglio scorso, il passivo della società si è attestato su 170 mila euro, al di sotto, anche in proiezione, della previsione tendenziale per l'anno in corso superiore al milione di euro.
Il riallenamento dei conti della società è stato ottenuto in virtù di tutta una serie di operazioni di riduzione dei costi di funzionamento, oltre alla chiusura di rapporti contrattuali, fra cui l'uscita consensuale dai ranghi societari del direttore generale e la sospensione dei reincarichi a parte del personale non a tempo indeterminato, per cui attualmente i dipendenti di Sori sono una sessantina rispetto al centinaio di qualche mese fa.
In attesa di approntare il piano industriale e di discuterlo con le organizzazioni sindacali, la stessa società, insieme ai Comuni soci, sta studiando la varie possibilità per il reimpiego del personale a cui non è stato rinnovato il contratto scaduto.    "
1092,http://comunicati.comune.prato.it/generali/?action=dettaglio&comunicato=14200500001092,18/10/2005,15:58,Sicurezza,"Il sindaco chiede attenzione a Mantovano","Stamani un incontro col rappresentante del governo","Consegnato al sottosegretario il documento del Consiglio comunale che rivendica più organici per le forze dell'ordine","«Il problema maggiore è la difficoltà per lo Stato, nelle sue articolazioni, e degli Enti Locali, per far fronte ai problemi di una realtà che ha la dimensione di 180 mila abitanti, ma che per essere inserita in un'area metropolitana di più di un milione di persone, e per la qualità delle questioni che presenta, è un territorio molto complesso». Con queste parole il sindaco di Prato Marco Romagnoli, nell'Aula consiliare del Palazzo comunale, ha illustrato al sottosegretario al ministero dell'Interno Alfredo Mantovano la situazione dell'ordine pubblico a Prato e le esigenze che la città manifesta. 
Il rappresentante del Governo, accompagnato dal prefetto Eleonora Maffei, ha incontrato, insieme al sindaco e al presidente del Consiglio comunale Daniele Mannocci, i capigruppo consiliari e i membri della giunta.
Era stato il Consiglio comunale, nel luglio scorso, a votare all'unanimità una mozione con la quale si chiedeva al governo maggiori organici per le forze dell'ordine. Il sindaco, nel suo breve intervento, è partito proprio dal Consiglio comunale di luglio ed ha consegnato al sottosegretario Mantovano la mozione approvata. Romagnoli ha fra l'altro ricordato come Prato «sia una città ricca ma che da anni attraversa un periodo di crisi profonda». Da un lato «attira consistenti fenomeni migratori», dall'altro però «questi non sono più interamente assorbiti nelle attività produttive, per la crisi in atto». Ciò determina situazioni nuove e anche il rischio di  «alimentare l'illegalità». C'è una «forte collaborazione istituzionale» ha continuato il sindaco, e «rapporti di collaborazione fra le forze  dell'ordine e la polizia municipale», in un quadro dell'ordine pubblico «che però per le caratteristiche di Prato richiede maggiori organici, anche se magari le dotazioni rispecchiano il numero degli abitanti della Provincia».
Mantovano, che poi ha incontrato i vertici locali delle forze dell'ordine in Prefettura, ha detto che «la collaborazione istituzionale è la strada maestra», che alcune incombenze, come le questioni legate all'immigrazione clandestina si affronterebbero meglio «se anche la Toscana avesse un centro di permanenza temporaneo» dove far transitare chi è espulso dal Paese, e che il problema non è solo di organici o di disponibilità finanziarie ma «di qualità dell'intervento richiesto», in una zona, Prato, che «rispetto ad altre parti del Paese non peresenta, stando ai dati, un quadro di emergenza».            "
1093,http://comunicati.comune.prato.it/generali/?action=dettaglio&comunicato=14200500001093,18/10/2005,16:39,"Conferenza stampa","La presentazione della mostra «46 Scenes of Prato»","Giovedì 20 ottobre alle 12.30",,"Giovedì 20 ottobre alle 12.30 presso i Cantieri Culturali ex Macelli gli assessori alla Cultura di Provincia e Comune Paola Giugni e Andrea Mazzoni presenteranno la mostra «46 Scenes of Prato», un progetto di Ottaviano Celestino, fotografo e docente dell’Istituto superiore di fotografia di Roma, Marco Banci e Andrea Biancalani di Bjbb. Saranno presenti inoltre Maurizio e Andrea Marlazzi del Centro Ottico Marlazzi, sponsor unico dell’evento. "
1094,http://comunicati.comune.prato.it/generali/?action=dettaglio&comunicato=14200500001094,18/10/2005,16:26,"Conferenza stampa","Gli effetti della Finanziaria sugli organici del Comune","Mercoledì 19 ottobre, ore 12,00, Sala Giunta","L'assessore all'Organizzazione Loredana Ferrara illustrerà la situazione che potrebbe crearsi","Gli effetti della Finanziaria sugli organici del Comune di Prato. E' questo il titolo della CONFERENZA STAMPA che l'assessore all'Organizzazione Loredana Ferrara terrà domani, mercoledì 19 ottobre, alle ore 12,00, nella Sala Giunta del Palazzo comunale. "
1095,http://comunicati.comune.prato.it/generali/?action=dettaglio&comunicato=14200500001095,19/10/2005,15:36,Organizzazione,"«Con questa Finanziaria tagli al personale e servizi a rischio»","Gli effetti illustrati dall'assessore Loredana Ferrara","Le conseguenze ricadrebbero interamente sui contratti a termine e sui co.co.co.","«Il Piano di assunzioni è stato fatto nell'ottica di dare una soluzione al problema del precariato, seguendo gli indirizzi del Consiglio comunale». Presenta così l'assessore all'Organizzazione Loredana Ferrara il programma di 55 assunzioni in tre anni, fino al 2007. In realtà più che di assunzioni nuove, fatta eccezione per due architetti da assegnare all'Urbanistica e 20 vigili urbani (solo 10 considerando i pensionamenti nel 2006) «figure imprescindibili - dichiara Ferrara - per il territorio», il resto si traduce nella trasformazione di rapporti di co.co.co. in contratti di formazione, «nel segno di una maggiore stabilità di lavoro».
Solo che su tutto pende la Finanziaria che, nel testo attuale, stabilisce che la spesa per il personale non debba superare quella del 2004, ridotta dell'1%, al netto dei rinnovi contrattuali. Il tetto per il Comune di Prato sarebbe fissato in 40 milioni e 291 mila euro, 407 mila euro in meno rispetto al 2004. Ma se si considerano le spese per il personale sostenute nel 2005, e la stima prevista per il 2006, all'appello mancherebbe 1 milione di euro, o giù di lì. 
Risultato: non solo il piano predisposto dall'assessore Ferrara comporta al termine del triennio una riduzione di 4 unità della pianta organica, da 1064 a 1060, l'effetto più immediato sarebbe quelo di non consentire l'attivazione di 34 nuovi contratti (comprese nove assunzioni a dicembre, per la scadenza di altrettanti contratti di formazione), e di incidere in quella vasta area del precariato (provvisori e co.co.co.), che di fatto consente l'apertura dei servizi, e che il Comune, sia pur con molta gradualità, intenderebbe riassorbire.
Prato, fra le città della sua stessa dimensione, ha la media più bassa di dipendenti comunali rispetto alla popolazione: sono 60 ogni 10 mila abitanti. «Ormai siamo ridotti all'osso» chiosa Ferrara. Tanto all'osso che «per far fronte alle carenze di personale», si è ricorsi spesso  a rapporti di lavoro a termine e ai co.co.co.   
Ma se la Finanziaria non cambia («spero in un miracolo» dice l'assessore), c'è da spremere dell'altro. E poichè il 'taglio', come è comprensibile e stabilito dalla stessa Finanziaria, non si riverserebbe sul personale di ruolo, con l'attuale testo si avrebbero ripercussioni sui servizi.
Le scelte non sarebbero tante: o non si rinnovano i contratti a termine (le assunzioni provvisorie  ammontano a 2.128.000 euro), o si opera una drastica riduzione dei co.co.co., la cui spesa ammonta a 1.800.000 euro. Nell'uno caso in pericolo sarebbero i servizi scolastici, dove il precariato ricopre ormai quasi il 30% del personale, nell'altro a farne le spese sarebbero i servizi bibliotecari, l'area informatica, la Scuola di musica dove gli insegnanti sono tutti assunti con contratti di co.co.co. per un importo di 400 mila euro, i servizi di intermediazione culturale (multietnica) per importo pari a circa 300 mila euro, i servizi culturali e della pubblica istruzione per circa 110 mila euro. 
Nè c'è da sperare in effetti significativi di risparmio, stimato in 170/200 mila euro, dal mancato turnover: la non sostituzione di alcuni profili, ad esempio educatrici e operatori di vigilanza, si tradurrebbe inevitabilmente, nel migliore dei casi, in ulteriori assunzioni a termine (stessi costi ma aumento del precariato), nel peggiore in una riduzione dei servizi.
La conclusione di Ferrara è netta: «Non è vero che la Finanziaria non operi tagli al personale, anche se scarica i suoi effetti su quello non di ruolo. E non è vero che non vi sarebbero conseguenze per i servizi».
"
1096,http://comunicati.comune.prato.it/generali/?action=dettaglio&comunicato=14200500001096,19/10/2005,13:03,Circoscrizioni,"Due escursioni alla scoperta del territorio","L'iniziativa è organizzata dalla Circoscrizione ovest","Sono previste per i pomeriggi di sabato 22 e sabato 29 ottobre","La Circoscrizione ovest organizza due escursioni alla scoperta del territorio e dei suoi corsi d'acqua in collaborazione con l'associazione Symbiosis. La prima è prevista per sabato prossimo 22 ottobre, 'Lungo l'asse del Bardena verso Galceti': il ritrovo è alle 14.30 alla sede della Circoscrizione in via Isidoro del Lungo a Galciana. Il tempo di percorrenza dell'escursione è di 5 ore.
La seconda è per il 29 ottobre, 'Verso la confuenza dell'Ombrone'. Il raduno dei partecipanti è sempre alle 14.30 presso il Quartiere ovest. Uguale anche il tempo di percorrenza.
Il presidente della Circoscrizione ovest Giovanni Mosca e il presidente della Commissione sport del Quartiere Michele Allocca invitano la cittadinanza a partecipare. Per ulteriori informazioni si potrà telefonare al numero 0574/817220."
1097,http://comunicati.comune.prato.it/generali/?action=dettaglio&comunicato=14200500001097,19/10/2005,14:43,Urbanistica,"Oltre 20 nuovi alloggi a canone calmierato a S.Giusto","Il Comune aderisce al bando regionale con un avviso pubblico","Un milione e mezzo di euro di contributi della Regione e agevolazioni da parte del Comune per aumentare gli alloggi da affittare","E' in pubblicazione a partire da domani il bando regionale a cui ha aderito anche il Comune di Prato per l'assegnazione di un milione e mezzo di euro di contributi destinati alla realizzazione di interventi che incrementino e diversifichino l'offerta di abitazioni in locazione. 
I finanziamenti regionali sono riservati ai Comuni toscani che predisporranno e promuoveranno proposte di Programmi integrati di intervento: per questo la giunta comunale ieri ha approvato l'avviso pubblico per la presentazione delle proposte di partecipazione alla formazione del programma.
L'obiettivo del programma comunale è l’incremento del numero degli alloggi da destinare alla locazione, la riqualificazione edilizia, urbanistica ed ambientale del contesto urbano interessato dall’ intervento e la qualità degli insediamenti residenziali nel rispetto della sostenibilità ambientale.
L'ambito territoriale di riferimento nel quale elaborare la proposta è stato individuato nella zona di San Giusto, dove potranno essere realizzati dai 20 ai 30 alloggi da destinare alla locazione permanente, con canone calmierato predeterminato, grazie al finanziamento regionale di 1.506.600 euro ed alle ulteriori agevolazioni concesse dal Comune quali riduzione del 40% degli oneri di urbanizzazione, rimborso totale dell'Ici per la durata di 10 anni ed esclusione degli oneri relativi ai costi di ricostruzione.
Le proposte di partecipazione all'avviso pubblico comunale dovranno pervenire entro le ore 12.00 del 21 novembre prossimo e potranno essere presentate da società di gestione costituite ai sensi della legge regionale 77/'98, cooperative edilizie di abitazione, imprese di costruzione, cooperative di produzione lavoro in forma singola o consorziata.
La  proposta dovrà essere inoltre caratterizzata da
pluralità di funzioni residenziali e non residenziali, pluralità di tipologie d’intervento comprese le opere di urbanizzazione, di operatori pubblici e privati e dal concorso di risorse finanziarie pubbliche e private. Avranno priorità le proposte che prevedono il riuso o la riqualificazione di aree urbane tramite interventi di recupero del patrimonio urbanistico - edilizio esistente.
Per ogni ulteriore informazione in merito ci si potrà rivolgere al Sevizio Programmazione urbanistica – viale V. Veneto, 9 –  Tel. 0574 615925. L’avviso, con tutti i documenti da presentare, la tipologia degli interventi richiesti e delle abitazioni da realizzare,  potrà essere ritirato presso il Servizio Programmazione Urbanistica nei giorni di apertura al pubblico (lunedì e giovedì dalle ore 9 alle 17, mercoledì dalle 9 alle 13) ed è disponibile anche sul sito www.comune.prato.it.



"
1098,http://comunicati.comune.prato.it/generali/?action=dettaglio&comunicato=14200500001098,19/10/2005,15:57,Appuntamenti,"In 135 alla Maratona di New York","Giovedì 20 ottobre, hotel Palace, ore 12,30","I podisti pratesi indosseranno una maglia col logo del Comune","Saranno 135 gli atleti pratesi che prenderanno parte il prossimo 6 novembre alla Maratona di New York, e tutti con una maglia con il logo del Comune di Prato.  
Due sono i gruppi pratesi che parteciperanno alla più ambita maratona del mondo, che attraverserà tutti i cinque distretti della metropoli statunitense per concludersi a Manahattan, con una partecipazione prevista di 35 mila concorrenti: Rotary club 'F.Lippi' con 35 podisti e il negozio 'Il Campione' con 100 partecipanti. 
Domani, giovedì 20 ottobre, l'assessore alle Politiche sportive Aldo Milone parteciperà all'Hotel Palace (ore 12,30) alla presentazione della spedizione pratese e delle maglie."
1099,http://comunicati.comune.prato.it/generali/?action=dettaglio&comunicato=14200500001099,,,,,,,"notizia non presente"
1100,http://comunicati.comune.prato.it/generali/?action=dettaglio&comunicato=14200500001100,20/10/2005,16:20,Giunta,"Si dimette l'assessore Massimo Carlesi","Motivi di salute alla base della decisione","Sarà sostituito dal segretario della Cgil Giuseppe Gregori. La Mobilità a Enrico Giardi","L'assessore alla Mobilità Massimo Carlesi si è dimesso. Alla base della decisione, comunicata per lettera al sindaco Marco Romagnoli, motivi di salute.    
Il sindaco ha preso atto con rammarico della decisione di Carlesi e, nel pomeriggio, l'ha comunicata ai capigruppo consiliari e al Consiglio comunale. In precedenza lo stesso sindaco aveva informato il proprio vice Roberto Bencini.
Sarà l'attuale segretario della Cgil Giuseppe Gregori a sostituire Carlesi. La formalizzazione degli atti avverrà nei prossimi giorni. Gregori rileverà le deleghe di Carlesi (Innovazione, Polizia municipale e Sicurezza), ad eccezione della Mobilià che sarà cumulata con le Opere pubbliche dall'assessore Enrico Giardi.
Carlesi esce dalla giunta con parole di vivo ringraziamento: «Ringrazio il sindaco per la fiducia  che mi ha accordato e che ha continuato ad accordarmi, anche in questi ultimi giorni, prospettandomi altre ipotesi e soluzioni. Date le condizioni è un atto di trasparenza lasciare incarichi che non si è in grado di assicurare, con l'impegno che è giustamenhte richiesto agli amministratori pubblici. 
Ringrazio tutti i miei collaboratori e lo staff dell'Ufficio mobilità, che in questi anni si sono sobbarcati un duro e prezioso compito, con abnegazione e spirito di sacrificio.
Ringazio tutti coloro che in città, associazioni e  movimenti, e attorno al 'tavolo della mobilità', hanno sostenuto il mio lavoro e l'impegno dell'Amministrazione a rendere più efficiente e moderno il trasporto pubblico a Prato.
Ringazio la Polizia municipale, gli agenti e i vertici del Comando, che hanno assecondato l'opera della giunta e hanno permesso, tutti i giorni con la loro presenza, lo svolgimento, delle tante e numerose iniziative programmate dalla Amministrazione comunale e dal ricco tessuto civile pratese.
Ringazio, infine, tutti i dipendenti e gli operatori del Ced, del servizio informatico e del settore della comunicazione, sempre in prima fila nel promuovere processi di innovazione, che hanno contribuito notevomente a migliorare i servizi e ad assicurare  relazioni più dirette con i cittadini».         "
1101,http://comunicati.comune.prato.it/generali/?action=dettaglio&comunicato=14200500001101,20/10/2005,15:43,Cultura,"«Scenes of Prato» a Officina Giovani","L'inaugurazione venerdì 22 ottobre alle ore 19,00","La mostra, su alcuni squarci della città, resterà aperta fino al 18 novembre","Presentata oggi ai Cantieri Culturali ex Macelli la mostra fotografica “Scenes of Prato” che si  inaugura venerdì 21 ottobre alle ore 19,00, organizzata dagli  assessorati alla Cultura del Comune e della Provincia di Prato negli spazi di Officina Giovani.
Sponsor unico dell’operazione è il Centro ottico Marlazzi, che ha deciso di investire in questo interessante evento d’arte per festeggiare il quarantesimo anniversario della fondazione.  In realtà più che di una mostra si tratta di un’“esplorazione fotografica” del territorio pratese a cura del fotografo romano Ottavio Celestino.  
Il progetto è di BJBB Servizi di comunicazione e affianca ai “ritratti” di Ottavio Celestino, alcuni “frammenti” fotografici di Andrea Biancalani. La cura di foto editing e testi è  di Marco Banci.
L’assessore alla Cultura del Comune di Prato Andrea Mazzoni si è dichiarato molto fiero di aver concretizzato una partecipazione fra pubblico e privato cogliendo l’occasione del 40° anniversario della fondazione del Centro ottico Marlazzi, collaborazione che ha reso possibile la realizzazione della mostra e del catalogo.
Il tema di questa operazione, ha sottolineato Mazzoni, è il tema del futuro di Prato, un tentativo di comprendere tramite l’arte l'avvenire di questa città, partendo dai mutamenti sociali, economici e culturali evidenziati da questi scatti.
Paola Giugni, assessore alla Cultura della Provincia,  ha inoltre rivolto l’attenzione ad un particolare dell’operazione: il lavoro presentato evidenzia quell’identità di Prato che spesso non viene ricordata, fatta di  ospitalità, creatività e apertura nei confronti dell’altro. 
Il senso  dell’intervento potrebbe essere riassunto nella frase «…Chi ci vive da sempre e la curiosità di un viaggiatore…».
In questo caso il nostro compagno di viaggio è un fotografo che viene da una grande città, Roma.
Attento e curioso, con la sua capacità di osservazione stimola a riflettere sui soggetti come se fossero delle “scene”, aggregazioni di persone ritratte nei luoghi dove lavorano, si esprimono e si realizzano. La rappresentazione dei soggetti nel loro insieme, come una possibile chiave interpretativa dell’identità di una città, della sua realtà e del suo costante divenire.
Il risultato di questo viaggio è la narrazione per immagini di luoghi e individui, gruppi di persone che con la loro azione, con il loro vivere fatto di interessi e attività, provocano quei cambiamenti che con il tempo si sedimentano caratterizzando così un intero territorio. Il progetto si completa con la presenza sul “set” di un altro fotografo, Andrea Biancalani, alla ricerca di particolari, appunti e frammenti visivi che sottolineeranno la particolarità dei soggetti rappresentati.
Il progetto, che presenterà una serie di immagini, affronta diversi temi: la comunicazione, ovvero la nostra cultura, i luoghi d’incontro, le relazioni interpersonali; la tolleranza vista attraverso le migrazioni di  ieri e di oggi e le usanze; la creatività nelle varie forme d’arte, spettacolo, moda, costume; l’innovazione nei nuovi settori d’investimento e nei nuovi mestieri.
La mostra è accompagnata da un catalogo, con  introduzione a cura del professor Maurizio Fioravanti Presidente del Pin, Polo Universitario città di Prato.
La mostra è allestita nel teatro 3 di Officina Giovani, in piazza dei Macelli a Prato, l’ingresso è libero. L’orario di apertura è dal lunedì al venerdì dalle 16.00 alle 24.00, il sabato dalle 15.00 alle 19.00 ed è chiusa la domenica e festivi. Sarà visibile fino al 18 novembre.
Sabato 22 ottobre, alle ore 16,000, nei locali della mostra, incontro-dibattito dal titolo «I segni del cambiamento», con la partecipazione Massimo Bressan (antropologo), Gianni Cascone (presidente associazione culturale Grafio e scrittore), Ottavio Celestino  (fotografo), Vittorio Corsini (artista), Maurizio Fioravanti (presidente Pin), Giuseppe Gregori (presidente Camera del Lavoro), Raffaella Pinori (vice presidente Unione Industriale Pratese). Moderano l’incontro i giornalisti Riccardo Tempestini (Il Tirreno), Raffaello Pecchioli (Il Giornale). Introduce Andrea Mazzoni, assessore alla Cultura del Comune di Prato.

 
"
1102,http://comunicati.comune.prato.it/generali/?action=dettaglio&comunicato=14200500001102,20/10/2005,17:26,"Consiglio Comunale","«E' stato un prezioso collaboratore»","Le dimissioni dell'assesore alla Mobilità","Con queste parole il sindaco ha comunicato la «decisione irrevocabile» di Massimo Carlesi","«Massimo Carlesi è stato un prezioso collaboratore. Bisogna dargli atto del duro lavoro svolto per la realizzazione degli indirizzi del Consiglio comunale. Si possono criticare le scelte compiute dall'Amministrazione ma si deve riconoscere a Carlesi di aver operato col massimo impegno. Per questo ritengo, anche a nome di tutto il Consiglio, sia doveroso ringraziarlo e formulargli gli auguri di un pronto ristabilemento». Il sindaco Marco Romagnoli ha comunicato con queste parole al Consiglio comunale le dimissioni dell'assessore alla Mobilità Massimo Carlesi, per «motivi di salute e personali».
«Ho dovuto prendere atto con dispacere - ha proseguito il sindaco - di questa sua decisione irrevocabile». Romagnoli ha anche confermato al Consiglio di aver proposto a Carlesi anche altre ipotesi, pur di trattenerlo in giunta. 
La sostituzione di Carlesi con l'attuale segretario della Camera del Lavoro Giuseppe Gregori sarà formalizzato all'inizio della prossima settimana, come pure il passaggio della delega alla Mobilità all'assesore Enrico Giardi.  
Da parte sua il presidente del Consiglio comunale Daniele Mannocci ha rivelato il contenuto di una telefonata ricevuta da Carlesi, con la quale quest'ultimo ringraziava il Consiglio e i consiglieri comunali."
1103,http://comunicati.comune.prato.it/generali/?action=dettaglio&comunicato=14200500001103,21/10/2005,10:40,Viabilità,"Chiuse alcune strade per la «Firenze-Pistoia»","Domani, sabatto 22, limitatamente al passaggio della corsa","Divieti di transito anche domenica per la corsa podistica 'Matteotti'","Chiuse al traffico domani, sabato 22 ottobre, dalle 13,30 alle 15,30, per il passaggio della corsa ciclistica 'Firenze-Pistoia', le seguenti strade: piazzale dei Confini, via dei Confini, via A. Moro, via del Ferro nel tratto tra via A. Moro e via di Baciacavallo, via di Baciacavallo, via Roma, fra via di Baciacavallo e l'innesto sulla Provinciale 8 in  direzione Comune Poggio a Caiano.
La chiusura, nella fascia oraria indicata, averrà limitatamente al passaggio dei corridori.
Sempre domani, dalle 12,00 alle 16,00, per consentire il regolare passaggio della corsa, in via dei Confini, fra il piazzale dei Confini e via S. Leonardo da Porto Maurizio, sarà istituito il divieto di sosta con rimozione forzata.    
Domenica 23 ottobre invece, in occasione della corsa podistica “4° Trofeo Matteotti e 3° Coppa Spartaco Casini”, dalle ore 9,00 fino al termine della manifestazione, comunque non oltre le ore 11,30, saranno chiuse al traffico le seguenti strade: v.le Piave, p.zza S. Maria delle Carceri, via Cairoli fra 
piazza delle Carceri e via Verdi, via Verdi, via dei Tintori, p.zza Lippi, via Magnolfi, via Cavallotti nel tratto fra via Magnolfi e v.le Galilei, v.le Galilei fra via Cavallotti e la pista ciclabile sul Bisenzio (Bartali), pista ciclabile (Bartali) nel tratto fra il v.le Galilei e via E. Bensa, via Bensa fra la pista ciclabile (Bartali) e via De Amicis, via De Amicis fra via Bensa e via G. Prati, via G. Prati, via G. Giusti fra via Prati e via del Guado a Santa Lucia, via del Guado a Santa Lucia fra via Giusti e via di Canneto, via di Canneto fra via del Guado a S. Lucia e via del Palco, via del Palco tra via di Canneto e via del Palco, pista ciclabile sul Bisenzio (Coppi) fra via del Palco ed il ponte Datini, ponte Datini, pista ciclabile sul Bisenzio (Bartali) fra il ponte Datini e via Arc. Martini, via Arc. Martini, p.zza S. Marco, v.le Piave.
Anche in questo caso il provvedimento, nella fascia oraria indicata, è valido limitatamente al passaggio degli atleti."
1104,http://comunicati.comune.prato.it/generali/?action=dettaglio&comunicato=14200500001104,22/10/2005,13:27,"Opere pubbliche","Inaugurato il ponte sulla Firenze-Mare","E' l'unica infrastruttura sull'A11 realizzata da privati","L'opera, progettata e costruita dal Secondo Macrolotto, è intitolata a Papa Giovanni Paolo II","«Da oggi possiamo affermarlo con più convinzione: il Secondo Macrolotto è un pezzo di città, è un po' di tutti i pratesi». Con queste parole, pronunciate non senza orgoglio ma anche venate di commozione, Franco Ciampolini, presidente del Consorzio Marcolotto 2, ha dato il via alla cerimonia di inaugurazione ufficiale e di intitolazione a Papa Giovanni Paolo II del ponte che scavalca l'A11, punto di collegamento, sul prolungamento del viale della Repubblica/viale E. Berlinguer, con l'Asse delle Industrie.
E' stato il sindaco Marco Romagnoli, insieme alo stesso Ciampolini e al prefetto Eleonora Maffei, a scoprire la targa con la scritta «Ponte Papa Giovanni Paolo II», per un'opera progettata e costruita dal Secondo Macrolotto, nell'ambito delle intese con l'Amministrazione comunale, e benedetta stamani dal vescovo mons. Gastone Simoni.
Un investimento di 10 milioni di euro, che ha fatto dire a Ciampolini «Il ponte che oggi inauguriamo ha una valenza pratica e simbolica. Pratica perchè avviciniamo sempre di più il Secondo Macrolotto alla città, simbolica perchè ne rappresentiamo lo slancio verso il futuro. Il Macrolotto non ha fatto un'operazione immobiliare fine a se stessa ma ci siamo mossi con la convinzione di concorrere concretamente a disegnare una parte del futuro della nostra città».
Lo stesso sindaco Romagnoli, accompagnato dall'assessore Enrico Giardi, nel suo breve messaggio, ha sottolineato il valore della collaborazione «fra pubblico e privato», che ha condotto «alla realizzazione di una importante infrastruttura», che consente «la valorizzazione di un'area, il secondo macrolotto industriale, che ha una funzione strategica per la città ma anche in termini di sviluppo metropolitano». Una collaborazione che il presidente  dell'Unione industriali Carlo Longo, intervenuto subito dopo, ha definito «un modello, che produce innovazione e tecnologia avanzata, di cui non ci rendiamo pienamente conto». 
Il ponte, lungo in totale 1,5 km, collega il casello autostradale di Prato est con il Macrolotto 2 e l'Asse delle industrie legando la parte nord a quella sud della città, senza dover attraversare i centri abitati e senza gravare sulla Declassata. Il cavalcavia sulla Firenze-Mare ha una lunghezza di 61 metri, 38 di luce centrale, in previsione di un possibile all'allargamento con la terza corsia della A11, e 23 di larghezza compresa la pista ciclabile che l'attraversa. E' stato realizzato con una tecnologia all'avanguardia, di cui c'è un solo altro esempio in Toscana. Una tecnologia che ha permesso una veloce costruzione, basandosi su travi a cassone completate e precompresse in opera. L'infrastruttura rappresenta inoltre l'unico ponte realizzato da privati sull'A11.
"
1105,http://comunicati.comune.prato.it/generali/?action=dettaglio&comunicato=14200500001105,21/10/2005,15:36,Appuntamenti,"Intitolato a Papa Giovanni Paolo II il ponte sull'A11","Domani, sabato 22 ottobre, ore 11,00","Alla cerimonia il sindaco, il vescovo, il presidente del Consorzio Macrolotto 2","Sarà intitolato domani mattina (sabato 22 ottobre), a Papa Giovanni Paolo II il ponte, aperto al traffico dallo scorso 4 agosto, che scavalca l'autostrada Firenze-Mare, sul prolungamento del v.le della Repubblica/v.le E. Berlinguer. 
Alla cerimonia di intitolazione, che si svolgerà alle ore 11,00, parteciperanno il sindaco Marco Romagnoli, il vescovo mons. Gastone Simoni, il presidente Franco Ciampolini del Consorzio Macrolotto 2, che ha progettato e realizzato l'opera, l'assessore alle Opere pubbliche Enrico Giardi.     "
1106,http://comunicati.comune.prato.it/generali/?action=dettaglio&comunicato=14200500001106,21/10/2005,14:18,Circoscrizioni,"Piano rifiuti, approvato un ordine del giorno","Nell'utima seduta del consiglio della circoscrizione Sud","Decisa anche la costituzione di un gruppo di lavoro","Approvato a maggioranza, nell'ultima seduta del consiglio della circoscrizione Prato Sud, l'ordine del giorno presentato dai gruppi Ds e Margherita sul documento di indirizzo del consiglio provinciale per il piano integrato di gestione dei rifiuti  
Nell'ordine del giorno, condiviso da tutti i partiti che formano la coalizione di governo (oltre a Ds e Margherita, hanno votato sì Comunisti italiani, Italia dei Valori e Sdi), si esprime apprezzamento per il ruolo svolto in questo ambito dal Comune di concerto con la  Provincia e con l'Ato e si invitano tutte le amministrazioni a 'individuare percorsi di partecipazione e coinvolgimento attivo nel territorio inteso come insieme di cittadini e istituzioni e a sviluppare sinergie informative e strategiche'. Le amministrazioni vengono, inoltre, invitate a 'promuovere un tavolo di concertazione con le istituzioni locali per la tutela della salute e dell'ambiente in funzione dell'ottimizzazione dei servizi a favore dei cittadini anche in forme di partecipazione fattiva e di controllo'. L'ultimo invito è diretto a  'individuare soluzioni idoneee e compatibili, relativamente alla gestione de rifiuti urbani e di quelli speciali, nell'ambito territoriale, provinciale, metropolitano'.  
Il documento di indirizzo, a suo tempo approvato dal consiglio provinciale,  rileva la necessità di massimizzare la riduzione dei rifiuti alla fonte, di potenziare e ottimizzare la selezione e la raccolta differenziata,  e ribadisce il principio di autosufficienza e di prossimità della gestione dei rifiuti a livello di ambito territoriale.  
Il Consiglio della circoscrizione Sud, nella medesima seduta, ha deciso la costituzione di un gruppo di lavoro, aperto sia ai consiglieri eletti che ai membri esterni delle commissioni circoscrizionali, per approfondire le tematiche dei rifiuti e del loro smaltimento. "
1107,http://comunicati.comune.prato.it/generali/?action=dettaglio&comunicato=14200500001107,,,,,,,"notizia non presente"
1108,http://comunicati.comune.prato.it/generali/?action=dettaglio&comunicato=14200500001108,21/10/2005,14:19,Circoscrizioni,"Nord, corso di danza tradizionale egiziana","Sono aperte le iscrizioni, la prima lezione è gratuita","Inizia il 3 novembre alle ore 21 alla sala Ater, via 7 marzo 4/z","Sono aperte le iscrizioni al corso di danza tradizionale egiziana organizzato dalla Circoscrizione Nord in collaborazione con l'insegnante Marta Giorgetti dell'associazione Fonum.
Il corso inizierà giovedì 3 novembre alle ore 21 alla sala Ater, via 7 Marzo 4/z. Si prevede un ciclo di 8 incontri con la prima lezione gratuita; il costo dell'intero corso è di 50 euro.
Per informazioni e iscrizioni telefonare direttamente a Marta Giorgetti tel. 0574-467953. "
1109,http://comunicati.comune.prato.it/generali/?action=dettaglio&comunicato=14200500001109,21/10/2005,14:21,"Consiglio Comunale","Coop sociali, quasi definita la trattativa con Comune e Asl","Question time del consigliere Becheri (Rc)","Stancari annuncia un incontro per l'8 novembre","I problemi insorti fra le cooperative sociali da una parte e il Comune e l'Asl dall'altra, circa gli incarichi affidati con gare al massimo ribasso, sono stati oggetto di incontri e trattative e sono adesso in via di soluzione.  Lo ha detto l'assessore ai Diritti e alla programmazione degli interventi sociali, Maria Luigia Stancari, rispondendo a una question time presentata dal consigliere di Rifondazione comunista, Leonardo Becheri.  Il Comune, secondo quanto spiegato dall'assessore, ha già raggiunto un'intesa con le cooperative sociali. Sono  tuttora in corso le trattative con l'Asl, arenate a causa del cambio del direttore generale dell'azienda. Ma tutto si dovrebbe risolvere fra breve: il prossimo incontro - ha annunciato Stancari -  è, infatti, fissato per l'8 novembre.
Becheri si è dichiarato parzialmente soddisfatto della risposta che non è stata, a suo avviso, sufficiente a spiegare i motivi delle difficoltà manifestate dai lavoratori e dai dirigenti delle cooperative sociali nei rapporti con l'amministrazione comunale e con l'Asl. Secondo Becheri si tratta di una questione troppo sottovalutata. In particolare ritiene che si debba approfondire la questione della stipula delle convenzioni in relazione alla qualità dei servizi offerti e al trattamento economico e contrattuale dei lavoratori. "
1110,http://comunicati.comune.prato.it/generali/?action=dettaglio&comunicato=14200500001110,21/10/2005,14:21,"Consiglio Comunale","Firenze Fiera, se ne discuterà in un incontro ufficiale","Question time del consigliere Luchetti (Fi)","La risposta di Giovagnoli","Il Comune di Prato, che partecipa a Firenze Fiera con una quota di circa l'8 per cento su un capitale pari a 24 milioni di euro,  è in attesa di un incontro ufficiale con tutti i soci per affrontare una per una le spinose questioni sul tappeto. Lo ha annunciato l'assessore allo Sviluppo economico, Fabio Giovagnoli, rispondendo al question time del consigliere di Forza Italia Giovanni Luchetti che ha chiesto di conoscere cosa farà il Comune di Prato dopo la denuncia di Firenze Fiera di una perdita di oltre 5 milioni di euro e dopo la richiesta di dimissioni a carico dell'attuale presidente della società. Su quest'ultimo punto Giovagnoli ha spiegato che le dimissioni sono state richieste dal sindaco di Firenze con una lettera a tutti i soci e saranno anch'esse oggetto di discussione.  Circa il futuro polo espositivo dell'ex Banci che, come denunciato da Luchetti  'dovrebbe essere gestito da una società che già oggi non appare in grado di assicurare la sua stessa sopravvivenza', Giovagnoli ha ricordato la delibera approvata dalla Regione Toscana alla fine del marzo scorso nella quale si riconosce che il Comune di Prato sarà parte integrante della politica espositiva con l'area ex Banci. 'L'ex Banci - ha precisato Giovagnoli - non è qualcosa di diverso dal polo fieristico metropolitano, bensì svolge un ruolo attivo per integrare le attività  fieristiche e convegnistiche dell'area'.
Luchetti, assolutamente insoddisfatto della risposta, ha accusato il Comune di tenere  su questo tema lo stesso atteggiamento di sottovalutazione manifestato con la Sori. 'Nel consiglio di amministrazione di Firenze Fiera - ha sottolineato Luchetti - il Comune di Prato era rappresentato fino a poco tempo fa da un autorevole esponente, l'ex sindaco Mattei e non si può trattare con leggerezza la clamorosa perdita che si è registrata proprio durante il suo mandato'.
Quindi Luchetti ha ribadito le sue perplessità su come Firenze Fiera potrà gestire il progetto ex Banci, definito dallo stesso consigliere 'un pezzo del futuro di questa città' e ha chiesto su questo tema 'un'attenzione superiore a quella finora data'.  "
1111,http://comunicati.comune.prato.it/generali/?action=dettaglio&comunicato=14200500001111,21/10/2005,15:12,"Consiglio Comunale","Un regolamento per snellire le alienazioni del Comune","Approvato ieri il nuovo strumento normativo","24 articoli per facilitare le procedure e la gestione del patrimonio, in cui spiccano le trattative dirette e con gara ufficiosa","Un regolamento declinato in 24 articoli per gestire in modo più dinamico il patrimonio immobiliare del Comune, per rendere più snelle le procedure di compravendita, alienare beni non o scarsamente produttivi e garantire standard adeguati di servizi grazie alla contrazione delle risorse disponibili: sono questi gli obiettivi del regolamento per l'alienazione e l'acquisto di immobili approvato ieri nella seduta del Consiglio comunale dopo il passaggio nelle Commissioni consiliari Affari istituzionali e Programmazione ed organizzazione. Ad illustrare il nuovo strumento normativo, realizzato dall'Ufficio comunale affari generali, è stato l'assessore ai Lavori pubblici e al Patrimonio Enrico Giardi. Due le principali novità introdotte dal testo normativo: riguardano gli strumenti prima praticamente inutilizzati della possibilità per l'Amministrazione comunale di avviare trattative private tramite gara ufficiosa e trattative private dirette. Gli articoli sono il 15 e il 16, che prevedono che la prima trattativa sia ammessa quando il valore dell'immobile o del diritto reale da alienare non superi i 200mila euro e quando la precedente asta pubblica non abbia dato esito positivo o sia andata deserta per due volte con il ribasso di 1/5 sul presso iniziale al secondo incanto. Invece la negoziazione diretta della vendita con un unico interlocutore è ammessa quando è andata deserta anche la gara ufficiosa, se l'alienazione è a favore di enti pubblici per motivate ragioni o di associazioni senza scopo di lucro per pubblica utilità, nel caso di una permuta e se il valore dell'immobile non supera i 100mila euro: «L'alienazione degli immobili e le prodedure vengono snellite - ha spiegato l'assessore Giardi - ma pur sempre mantenendo la funzione di indirizzo e di controllo del Consiglio comunale, che deve infatti approvare un programma di vendita con le motivazioni che lo determinano. La prassi ovviamente rimane sempre il bando di gara ortodosso, ma abbiamo voluto regolare anche le eccezioni. La garanzia della massima trasparenza delle operazioni è data dal responsabile del procedimento». Il regolamento delle alienazioni si aggiunge al Codice deontologico degli appalti recentemente approvato dalla giunta, mentre il passo successivo sarà il regolamento dei contratti che presto sarà sottoposto all'esame del Consiglio.
Nella seduta di ieri lo strumento normativo è stato approvato con 25 voti favorevoli e 4 astenuti della Casa delle Libertà, perchè come ha spiegato Giovanni Luchetti di Fi, «l'unica osservazione riguarda l'eccessiva discrezionalità dell'Amministrazione comunale nella trattativa diretta, sconfinando nel limbo dell'interpretazione delle giuste motivazioni». Rifondazione comunista ha dato invece il proprio voto favorevole definendo l'atto come un passo avanti in una materia poco chiara e auspicando la stessa chiarezza per il regolamento dei contratti. Massimo Bartoloni dei Ds ha sottolineato che il testo approvato è un modello normativo a cui far riferimento.
"
1112,http://comunicati.comune.prato.it/generali/?action=dettaglio&comunicato=14200500001112,21/10/2005,16:17,Sicurezza,"Il pollo continuerà ad essere servito a scuola","Nelle mense non sarà tolto dalla dieta","Lo specifica con un comunicato il servizio refezione dell'assessorato Pubblica istruzione","Si potrà continuare a mangiare il pollo nelle mense scolastiche di Prato. Con un comunicato del proprio servizio refezione, l'assessorato alla Pubblica istruzione, i cui centralini sono da alcuni giorni presi d'assalto da genitori allarmati, tranquillizza mamme e babbi ma soprattutto rende noto che «non c’è nessun tipo di pericolo nel consumo di carni avicole», e che si ritiene «non necessario sospendere la somministrazione di pollame dalla refezione scolastica». Una decisione che l'assessorato ha preso, come recita il comunicato, di «comune accordo con i responsabili della U.F. Igiene alimenti di origine animale dell'Azienda Usl 4 di Prato». 
Lunghe e dettagliate sono le ragioni alla base della deisione, con le quali si cerca di fugare ogni preoccupazione circa il possibile diffondersi dell’influenza aviaria.
Nel comunicato del servizio refezione dell'assessorato alla Pubblica istruzione è scritto chiaramente che «l’evenienza “pandemia” non è al momento una realtà in nessuna parte del mondo» e che «non vi è evidenza scientifica della trasmissione del virus aviario da uomo a uomo». Inoltre si specifica che «la trasmissione del virus non avviene per via alimentare in quanto la temperatura di 70°C distrugge il virus».
Il testo dell'assessorato informa che nelle refezioni scolastiche pratesi «il pollame utilizzato nella preparazione dei piatti è di provenienza nazionale», come previsto dai capitolati d’appalto «sia per le forniture di generi alimentari per i centri cottura comunali che per quelli di produzione pasti delle ditte in appalto».
Il comunicato precisa altresì che «per quanto riguarda gli approvvigionamenti delle carni volatili da cortile, l’Italia è autosufficiente e che questi avvengono sul mercato interno».
Si informa anche che «le ditte fornitrici sono tenute ad inviare all’Unità operativa refezione – ogni volta che nel menù è prevista la carne – un documento indicante che la fornitura è conforme a quanto previsto nel contratto con la ditta e cioè: provenienza nazionale, lo stabilimento, il numero di lotto ed il bollo, il nome della ditta produttrice. Questo ancor prima dell’entrata in vigore dell’obbligo di etichettatura di tali prodotti avvenuta il 17.10.05».
Il servizio refezione spiega anche che sono «effettuati controlli costanti e continui in tutti i centri cottura sia dal personale del nostro ufficio che da personale dell’Azienda Usl di Prato U.F. Igiene alimenti di origine animale al fine di verificare la provenienza della merce, la relativa documentazione e le condizioni ambientali di conservazione e lavorazione della stessa».
La conclusione del comunicato: «Per le suddette ragioni non c’è nessun tipo di pericolo nel consumo di carni avicole e pertanto si ritiene non necessario sospendere la somministrazione di pollame dalla refezione scolastica. Tale decisione è stata presa di comune accordo con i responsabili della U.F. Igiene alimenti di origine animale della Azienda USL 4 di Prato». 


                                                                    
"
1113,http://comunicati.comune.prato.it/generali/?action=dettaglio&comunicato=14200500001113,21/10/2005,17:05,Ambiente,"Due giorni in bici con 'Parole & pedali'","Domani e domenica nel circuito delle piste ciclabili","All'incontro di domani pomeriggio in Comune parteciperà anche l'assessore Camilla Curcio","Due giorni in bici attraverso i percorsi panoramici e paesaggistici toccati dal nastro rosso delle piste ciclabili realizzate dal Comune di Prato: il fine settimana alle porte sarà all'insegna delle due ruote con la manifestazione Parole & pedali 2005, organizzata dall'associazione Tandem natura e turismo in bicicletta di Prato, appartenente alla Fiab, Federazione italiana degli amici della bicicletta, con il patrocinio del Comune. Si comincia domani pomeriggio con la pedalata alle 14.30 lungo la pista ciclabile della Val Bisenzio fino a Vaiano per un totale di circa 25 km. Alle 17.30 nel Salone consiliare del Comune 'Spazio alle parole' sulla mobilità ciclabile urbana e turistica, dibattito in cui interverrà anche l'assessore all'Ambiente Camilla Curcio. Domenica invece il ritrovo dei partecipanti è alle 9.00 a Galceti per la partenza del percorso di 35 km lungo le piste ciclabili della piana fino a Montemurlo, le Cascine di Tavola e Poggio a Caiano, di cui si potrà visitare la bellissima Villa medicea. Nel pomeriggio è prevista inoltre la visita del Museo del Tessuto. La cittadinanza è invitata a partecipare e per ulteriori informazioni e le iscrizioni ci si potrà rivolgere all'associazione Tandem, 339/3477139."
1114,http://comunicati.comune.prato.it/generali/?action=dettaglio&comunicato=14200500001114,24/10/2005,14:28,Ambiente,"Una nuova centralina mobile in via Strozzi","Rileverà e campionerà le polveri sospese","Prato fa parte insieme ad altre sette città toscane del progetto regionale Patos per analizzare la tipologia di particolato nell'aria","Una nuova centralina mobile sarà temporaneamente collocata in via Strozzi all'angolo con via Curtatone, nei pressi della stazione di rilevamento fissa che fa parte del sistema provinciale di monitoraggio della qualità dell'aria, per misurare e campionare le polveri sospese. Prato è infatti stata inserita tra gli 8 siti del progetto regionale Patos (particolato atmosferico in Toscana), promosso dalla Regione Toscana in accordo con i Comuni firmatari dell'accordo di programma per il miglioramento della qualità dell'aria e svolto in collaborazione con Arpat, Università di Firenze e Pisa, Laboratorio do meteorologia e modellistica ambientale e Istituto superiore della Sanità.
Lo scopo è fornire elementi conoscitivi, affidabili e rigorosi dal punto di vista scientifico sia sulla distribuzione spaziale che sul livello di concentrazione del Pm10 nelle zone della Toscana dove si sono verificati  vari superamenti dei parametri previsti dalla normativa. I dati saranno disponibili in rete e sarà costruita una cartografia digitale dell'intero territorio regionale. La stazione itinerante di analisi toccherà anche Arezzo, Firenze, Grosseto, Livorno, Lucca, Pisa e Pistoia. «L'inserimento nel progetto Patos ci aiuterà nella caratterizzazione degli inquinanti e per le misure prodotte dalla rete di monitoraggiio della Toscana - dice l'assessore all'Ambiente Camilla Curcio».
La nuova centralina sarà collocata nei prossimi giorni.
"
1115,http://comunicati.comune.prato.it/generali/?action=dettaglio&comunicato=14200500001115,24/10/2005,15:19,"Consiglio Comunale","Cuba e i diritti umani infiammano il dibattito in aula","Presentato e respinto un Odg di Forza Italia","L'atto chiedeva di interrompere i finanziamenti della Regione a Cuba e di condizionare le relazioni culturali e commerciali","Un ordine del giorno per la democrazia a Cuba presentato da Forza Italia ha infiammato la discussione tra maggioranza ed opposizione al termine dell'ultima seduta del Consiglio comunale. L'atto, respinto a maggioranza, proponeva all'assemblea di esprimere preoccupazione per la situazione dei diritti umani e politici a Cuba, condanna per l'espulsione da parte del Governo cubano di alcuni parlamentari europei e giornalisti per impedire la partecipazione all'Assemblea per la promozione di una società civile a Cuba, di condizionare le relazioni culturali e commerciali al ripristino delle condizioni minime di rispetto dei diritti umani e civili sull'isola e di invitare la Regione Toscana a congelare i finanziamenti in favore del regime cubano e a condannare la persecuzione degli oppositori politici.
L'Ordine del giorno ha suscitato un dibattito a tinte forti, più per il suo dispositivo che per le premesse: «Quello che interessa non sono i diritti civili, ma distruggere Cuba - ha detto Paolo Fattori di Rifondazione comunista - che a causa di chi come gli Usa fa democrazia con le bombe, la violenza e i golpe vive il dramma di uno degli embarghi economici più crudeli della storia, una situazione che crea povertà estrema». Gianluca Banchelli di An ha accusato il centrosinistra di non avere il coraggio di denunciare certi regimi per non perdere il consenso di alcune fazioni politiche. La capogruppo Ds Gerardina Cardillo ha spiegato di condividere la prima parte dell'atto dove si condannano le violazioni dei diritti umani, ma «dato che vogliamo promuovere lo sviluppo e la democrazia anche in altri Paesi non si può invitare la Toscana a interromperei finanziamenti, non è condivisibile e per questo votiamo contro».
L'Ordine del giorno è stato respinto con 6 voti favorevoli della Casa delle libertà e 20 contrari."
1116,http://comunicati.comune.prato.it/generali/?action=dettaglio&comunicato=14200500001116,27/10/2005,12:27,Circoscrizioni,"Est, ciclo di sei incontri su vita di coppia e figli","In programma nei mesi di novembre e dicembre","Si terranno ogni giovedì dalle 21 alle 23 nella sede di viale De Gasperi","Si parla molto del rapporto genitori-figli, soprattutto dal punto di vista di questi ultimi. La commissione servizi sociali e sanità della circoscrizione Est, attraverso un ciclo di incontri sul tema 'Vita di coppia e figli',  si propone di riflettere su questo rapporto da un’altra angolazione: quella dei genitori.
Gli incontri saranno in tutto sei e si terranno nei mesi di novembre e dicembre, ogni giovedì dalle 21 alle 23, presso lo spazio polivalente Don Milani nel viale De Gasperi. A condurli saranno esperti della materia: Manuela Fogliazza, responsabile e referente di questo ciclo,  pedagogista e mediatrice familiare, consulente tecnico del Tribunale di Prato, cultrice della materia in Psicologia Sociale presso l'Università di Firenze;  Marialessandra Panozzo, medico omeopata, specialista in Ginecologia e Psicoterapia; Elisabetta Papi, dietista; Evita Raffaelli, assistente sociale e mediatrice familiare, consulente tecnico del Tribunale di Prato ed esperta nella conduzione di gruppi di auto-aiuto.
Si tratta di un percorso di ascolto ma anche di un'opportunità per coloro che vi parteciperanno di raccontare le proprie esperienze professionali, personali, di vita a partire dal momento del concepimento di un figlio, dai problemi che possono scaturire dopo la sua nascita e durante la crescita, dalle difficoltà nella fase dell'adolescenza fino all'abbandono del nido familiare. 
Gli incontri inizieranno il 3 novembre e si concluderanno il 15 dicembre. 
La partecipazione è gratuita.
Per informazioni:
Circoscrizione Prato Est
Viale  A. De Gasperi 67 – 59100 PRATO 
tel.0574/52701 – fax 0574/527040
e-mail: circoscrizione.est@comune.prato.it


IL PROGRAMMA
3 novembre - Il figlio immaginato, tra desiderio e difficoltà    
Il desiderio di un figlio; quando il figlio non arriva: la sterilità e le difficoltà del concepimento.
Dott.ssa M. Panozzo, Dott.ssa M. Fogliazza.


10 novembre - Gravidanza e nascita di un figlio l’attesa di un figlio e la preparazione psicologica al parto; il puerperio e la vita della coppia; la depressione post-parto.
Dott.ssa M. Panozzo, Dott.ssa M. Fogliazza

17 novembre - La crescita del figlio
Influenze dell’infanzia dei partner sulla vita della coppia; l’adolescenza dei figli nella vita dei genitori; il secondogenito: dalla nascita nella coppia alla nascita nella famiglia.
Dott.ssa M. Fogliazza, Dott.ssa E. Raffaelli


24 novembre - Adolescenza e disturbi del comportamento alimentare: il ruolo e l’aiuto della famiglia 
Ribellione al cibo e (è?) ribellione all’autorità; disturbi del comportamento alimentare in pre-adolescenza e adolescenza; il ruolo della scuola e della famiglia.
Dott.ssa M. Fogliazza, E. Papi.


1 dicembre -  Amore e cibo: i significati, ruoli e disturbi del comportamento alimentare tra piacere e compensazione (Significato e ruolo del cibo nella coppia: il cibo come piacere ed unione, il cibo come compensazione e divisione; diversità uomo-donna nel rapporto con il cibo; i disturbi del comportamento alimentare nella coppia.
Dott.ssa E. Raffaelli, E. Papi.

15 dicembre - Il nido vuoto e la ricomposizione della coppia (15 dicembre).
La menopausa: influenze della fine del periodo riproduttivo nella vita di coppia; nuovi ruoli educativi: dalla sindrome del nido vuoto al diventare nonni.
Dott.ssa M. Panozzo, Dott.ssa E. Raffaelli




"
1117,http://comunicati.comune.prato.it/generali/?action=dettaglio&comunicato=14200500001117,,,,,,,"notizia non presente"
1118,http://comunicati.comune.prato.it/generali/?action=dettaglio&comunicato=14200500001118,24/10/2005,18:41,Animali,"Il Comune cerca siti per i gatti","Il punto della situazione sulla cura degli animali","Tra le proposte da studiare anche un campo di inumazione per animali.","Prato conta circa 600 colonie feline per un totale di circa 6000 gatti, in proporzione di più rispetto agli abitanti della città dei mici per antonomasia, Roma: per permettere la loro costante cura da parte delle associazioni animaliste l'assessorato all'Ambiente e ai Diritti degli animali sta valutando l'individuazione di punti di appoggio e di riferimento in cui le gattare possano portare cibo e cure ai loro protetti. Un'ipotesi riguarda il podere di Bogaia, nella zona sud del territorio al confine con il fiume Ombrone. Il punto sulla situazione degli animali è stato fatto oggi pomeriggio dall'assessore Camilla Curcio con la commissione Politiche sociali e formative, presieduta da Luciano Bartolotti dei Ds. Ha partecipato anche il responsabile dell'Ufficio animali del Comune Augusto Bassolino.
Dagli incontri avuti dall'assessore con le associazioni feline, con 5 delle quali è stata firmata una convenzione, non è stata ritenuta idonea a risolvere il problema la creazione di una struttura rigida come un gattile, viste le caratteristiche del gatto, più libero ed indipendente del cane. «Dobbiamo valorizzare il prezioso lavoro svolto dai volontari che si occupano di un mìnumero così grande di animali dedicandogli il proprio tempo - ha detto Camilla Curcio - hanno creato un'efficiente rete di aiuto che ha saputo gestire bene il problema».
Ma questa non è l'unica novità presentata oggi in Commissione dall'assessore Curcio: tra le proposte c'è infatti anche l'istituzione di un campo di inumazione per animali a Prato, una sorta di cimitero per cani e gatti sullo stile anglosassone. La Commissione ha valutato positivamente il progetto e ha proposto a sua volta l'avvio di un proprio percorso di approfondimento a riguardo coinvolgendo anche gli uffici del Patrimonio comunale per individuare il luogo più adatto.
Per quanto riguarda i cani e il canile municipale Il Rifugio, a Casale vicino al depuratore del Calice, è stata confermata la gestione alla Vab di Prato, che si occupa anche del Pronto soccorso veterinario (tel.329 3703376) e del Servizio telefonico veterinario (0574 33373), in quanto vincitrice della gara d'appalto indetta due mesi fa: l'attività sarà però controllata in ogni suo aspetto dal Comitato di controllo sulla vita del canile creato per favorire la partecipazione delle associazioni animaliste. Ne fanno parte l'Amministrazione comunale e rappresentanti delle associazioni, che si riuniscono ogni due settimane. 
La struttura ospita da cinque anni un numero costante di cani pari a 270, segno che la campagna di adozioni funziona, contando che ogni anno arrivano al Calice 200 cani abbandonati o randagi. La consigliera di Forza Italia Rita Pieri, particolarmente sensibile alle questioni animaliste, ha chiesto che venisse individuata anche un'area attigua al canile dove portare i cani a passeggiare o a correre. Un'ulteriore richiesta ha riguardato poi un intervento più incisivo della Polizia municipale per far rispettare il Regolamento dei diritti degli animali, in vigore a Prato dal 2003, soprattutto nella parte che attiene ai doveri dei proprietari.
Attualmente a Prato in giardini e parchi ci sono 29 aree di sgambatura riservate ai cani, per un totale di 230mila metri quadrati, dove possono muoversi liberi senza guinzaglio."
1119,http://comunicati.comune.prato.it/generali/?action=dettaglio&comunicato=14200500001119,25/10/2005,14:47,"Consiglio Comunale","«Gli sprechi sono nei ministeri»","Cardillo (Ds) replica a Bettazzi (An)",,"«Vedo che con tanto zelo, degno di miglior sorte, il capogruppo di An si dedica ad una personalissima campagna antispreco. Peccando però clamorosamente di strabismo. Non sono i Comuni che si dedicano alle spese 'pazze', ma i ministeri e il governo. Se non ci crede può sempre leggere 'Il Sole 24 ore' di domenica scorsa, che non è certo l'organo ufficiale dell'Anci, l'associazione dei Comuni italiani». Replica così il capogruppo Ds Gerardna Cardillo al capogruppo di An Maurizio Bettazzi, che aveva attaccato la nomina del nuovo assessore Giuseppe Gregori giudicandola uno «spreco».
«Il governo scarica sui Comuni - continua Cardillo - tutto il peso della manovra Finanziaria 2006, pregiudicando l'erogazione dei servizi. Per il Comune di Prato sono quasi 6 milioni di euro in meno. Il Comune più tartassato stando ai dati della stessa Anci, o fra i più tartassati se si fa riferimento a una rilevazione dell'Associazione artigiani di Mestre. Sei milioni di euro in meno, ovvero bisognerà fare i salti mortali per far tornare il Bilancio e continuare a garantire i servizi ai cittadini. Gli sprechi? Forse è il caso di fornire un po' di cifre: i ministeri del Governo Berlusconi hanno speso 6,2 miliardi di euro nel 2004, 12 mila miliardi di vecchie lire, l'ammontare di una manovra finanziaria, per 'prestazioni di servizi da terzi', come dire spese esterne, compresi studi e consulenze. Duecento milioni, beninteso sempre di euro si parla, in più rispetto al 2003, ben 700 in più rispetto al 2002. Tradotto in vecchie lire: quasi 400 miliardi di aumento sul 2003, circa mille e 400 miliardi sul 2002. Si obietterà che la Finanziaria prevede 'risparmi' anche per i ministeri. Sì, appena 100 milioni di euro. Bazzeccole. Ma è risaputo i soli a dover essere 'virtuosi' sono i Comuni, e i cittadini delle comunità che amministrano. Ci sarebbe da ridere, se non ci fosse da piangere».     "
1120,http://comunicati.comune.prato.it/generali/?action=dettaglio&comunicato=14200500001120,25/10/2005,14:13,Innovazione,"Un'e-mail o un sms da Carmen sulle informazioni  in tempo reale","Il Comune partner di un progetto internazionale.","E' in fase di sperimentazione anche il progetto T-Comunico, con schermi al plasma già in 2 tabaccherie pratesi","Un sms o un'e-mail da parte di Carmen per ricordare agli automobilisti la chiusura di una strada, la pulizia di una via e molto altro: questo nome lirico e femminile non è di una donna, ma è l'acronimo del progetto europeo a cui il Comune di Prato ha aderito che intende favorire i rapporti tra  cittadini e Pubblica amministrazione con l’aiuto delle nuove tecnologie. Carmen sta per Citizens Advanced Relationship ManagmENt e riceverà  dalla Comunità europea un contributo di 205mila euro. Grazie a Carmen i cittadini potranno essere informati in maniera puntuale e personalizzata ricevendo un messaggio sul cellulare, oppure una e-mail sul proprio computer o una newsletter. Il progetto ha preso il via ufficialmente lo scorso 6 ottobre a Sheffield, dove si è svolto il kick-off meeting, durerà 18 mesi ed è stato finanziato nell’ambito del programma comunitario eTEN.
Hai presentato una pratica e vuoi essere avvisato quando è pronta? Potrai ricevere un sms sul cellulare. Domani è il giorno di pulizia della tua strada? Ancora un sms può ricordartelo. Sei in cerca di lavoro? Descrivi il tuo profilo professionale e una mail ti terrà informato sulle  nuove opportunità. Vuoi sapere quali eventi culturali sono in programmazione? Una newsletter  potrà informarti.
Ma il canale non sarà  solo dall’Amministrazione verso il cittadino, bensì anche in senso inverso: verrà sperimentato un servizio di sondaggi d’opinione su internet grazie al quale si potrà chiedere ai cittadini come la pensano circa un determinato argomento  con garanzie di sicurezza e veridicità simili ad una vera e propria consultazione elettorale. Il servizio sfrutterà un’altra importante applicazione nella sperimentazione della quale il Comune di Prato e il suo Servizio del Sistema informativo sono una colonna portante per scelta del Ministero dell'Interno: la carta d’identità elettronica. Tramite questo badge il cittadino potrà essere riconosciuto e sarà verificato il suo diritto al voto (proprio come al seggio elettorale), ma il suo voto poi resterà anonimo con la differenza che si potrà votare da un qualunque pc dotato di lettore di badge ovunque sia posizionato, a casa, in ufficio, a scuola, in biblioteca.
Grazie alla carta d’identità, il sondaggio potrà anche essere circoscritto ad un gruppo particolare di cittadini: quelli che appartengono ad una determinata fascia d’età, quelli che abitano in una determinata zona, quelli che esercitano una determinata professione e molto altro. La carta d’identità elettronica è già in uso per diversi servizi internet, come ad esempio la richiesta di residenza o la presentazione della Denuncia di inizio attività nell'edilizia
Infine il Sistema informativo comunale attiverà un ulteriore canale informativo che diffonderà le informazioni tramite schermi al plasma o a cristalli liquidi posizionati nelle varie tabaccherie della città: si tratterà di informazioni ad alta “volatilità” che hanno una breve validità nel tempo e che sono utili solo se date in tempo reale, come ad esempio notizie sul traffico, su scadenze tributarie o amministrative, su iniziative quotidiane, informazioni dell’Asl, dell’Asm e di altri enti. Tutto questo si chiamerà progetto T-comunico. E’ previsto che si possa anche selezionare le tabaccherie cui inviare un messaggio facendo così in modo che solo chi frequenta una determinata zona sia avvisato di un determinato evento.
Già ora alcune di queste applicazioni sono in uso: per esempio i cittadini che si sono iscritti possono già ricevere sul proprio cellulare le informazioni sul traffico ed essere avvisati di eventuali ingorghi e molti ricevono già le newsletter sui nuovi concorsi o sugli eventi. La Protezione civile è già in grado di gestire meglio lo scambio di informazioni durante le emergenze via sms. Già due tabaccherie hanno installato gli schermi al plasma o a cristalli liquidi: la tabaccheria Ferri di via Pistoiese e il bar tabacchi Il castagno di via del Castagno.
Al progetto collaborano con ulteriori finanziamenti altre 2 nazioni: la Germania con la città di Saarbrucken e l’Inghilterra con  la città di Sheffield ed il Black Country Consortium Ltd che riunisce alcune città dell’Inghilterra centrale; sono partner tecnologici del progetto l’italiana  Ancitel e la tedesca Dfki. La collaborazione di queste nazioni ha come obiettivo la sperimentazione delle stesse tecnologie per servizi analoghi nei diversi stati europei per favorire una crescita omogenea nell’uso delle nuove tecnologie e dare a tutti i cittadini europei le stesse opportunità ovunque essi risiedano.
"
1121,http://comunicati.comune.prato.it/generali/?action=dettaglio&comunicato=14200500001121,25/10/2005,14:29,"Opere pubbliche","Il sottopasso spinto sotto i binari","Per superare la linea Firenze-Prato-Pistoia","Con una tecnologia avanzata si realizza il sottoattraversamento della ferrovia","Un grande monolite in cemento armato largo 22 metri, lungo 27 e alto più di cinque, viene spinto da sabato scorso, con l'uso di martinetti idraulici, sotto la linea ferroviaria Firenze-Prato-Pistoia, più o meno all'altezza della zona industriale di Montemurlo: è con questa tecnologia innovativa che viene realizzato il sottopasso della costruenda Seconda Tangenziale (è aperto il cantiere per realizzare i primi due lotti), superando la barriera fisica dei binari, che per anni ha ostacolato la mobilità stradale, nella piana fra le province di Prato e Pistoia.   
La Tangenziale ovest, destinata a collegare le zone industriali di Montemurlo, Quarrata e Montale con l'Asse delle Industrie di Prato e la Declassata, è il risultato di un accordo di programma fra le Province di Pistoia e Prato e i Comuni di Agliana, Montale, Montemurlo, Quarrata e Prato, con quest'ultimo che si è impegnato a realizzare il progetto preliminare dell'intera opera e il percorso iniziale, che unirà Montemurlo alla Declassata/casello autostradale Prato Ovest.
Un'opera complessa, che presenta non pochi problemi di ingegneria, dovendo passare sotto la ferrovia e garantire il passaggio dei treni, alla velocità di 80 km/h.
Da qui la necessità di costruire a fianco della ferrovia una 'scatola' in cemento armato, il sottopasso appunto, da spingere sotto i binari.
La spinta è inziata sabato scorso, con un avanzamento di quattro metri al giorno. A fine settimana il sottopasso, che consente il superamento della barriera costituita dai binari, sarà collocato nella sua sede definitiva.
Per fare tutto ciò è stata impiegata una tecnologia innovativa per il sostegno dei binari (sistema Essen), che per dimensioni del monolite e sua inclinazione rispetto ai binari, costituisce un intervento di assoluto rilievo nel panorama nazionale delle opere pubbliche.
L'intera arteria si svilupperà per 10,7 km, di cui i primi 2,2, a quattro corsie, sono in fase di costruzione (i rimanenti 8,5 saranno a due corsie), Disporrà di sottopassi e 11 ponti, che supereranno la linea ferroviaria e il torrente Ombrone. La realizzazione di tutta l'arteria è prevista nel triennio 2006-2008.  "
1122,http://comunicati.comune.prato.it/generali/?action=dettaglio&comunicato=14200500001122,25/10/2005,12:36,Sport,"Prato capitale dell'educazione fisica","Una convention nazionale a Villa Fiorelli dal 29 al 1° novembre","Parteciperanno insegnanti della materia provenienti da tutta Italia.","Parte da Prato la sfida al Ministero dell’Istruzione da parte degli insegnanti di educazione fisica sulla riformulazione dei programmi scolastici: il capoluogo tessile il prossimo fine settimana diventerà infatti la capitale italiana dell'educazione fisica con la Convention nazionale 'L'educazione fisica e sportiva che vogliamo' - gli insegnanti riscrivono i programmi', organizzata a Villa Fiorelli dalla Capdi, la Confederazione delle associazioni provinciali dei diplomati Isef e dei laureati in Scienze motorie, con il patrocinio delle Amministrazioni comunale e provinciale e in collaborazione con il Trofeo città di Prato, l'Università di Firenze, corso di laurea in Scienze motorie, e l'associazione degli insegnanti della materia a Prato, l'Adisef. Il congresso si terrà dal 29 ottobre al 1° novembre. 
Gli insegnanti intendono promuovere una fase di proposizione che studi, approfondisca e definisca il ruolo e gli obiettivi dell'educazione fisica e sportiva nella scuola italiana degli anni futuri. Per questo la Capdi chiama alla riflessione e alla proposta gli insegnanti di educazione fisica di tutta Italia. L'inizio è per sabato 29 alle 16.30 e il lavoro sarà diviso per gruppi ed aree tematiche. Al termine scaturirà il testo' L' Educazione fisica e sportiva che vogliamo' da distribuire nelle scuole e da inviare la Ministero. "
1123,http://comunicati.comune.prato.it/generali/?action=dettaglio&comunicato=14200500001123,25/10/2005,16:21,Appuntamenti,"Apertura passaggio per p.zza Mercatale","Marcoledì 26 ottobre, ore 11,00, Bastione delle Forche","Alla presenza degli assessori Giardi (Opere pubbliche) e Curcio (Ambiente)","Gli assessori Enrico Giardi e Camilla Curcio partecipano domani, mercoledì 26 ottobre, ore 11,00, all'apertura del passaggio pedonale del Bastione delle Forche, fra via Arcivescovo Martini e p.zza Mercatale. "
1124,http://comunicati.comune.prato.it/generali/?action=dettaglio&comunicato=14200500001124,25/10/2005,16:21,Giunta,"Il sindaco formalizza le deleghe a Gregori","Il neo assesore fa il proprio eserdio nell'esecutivo comunale","All'assessore Giardi la Mobilità, le piste ciclabili passano all'assessore Curcio","Il neo assessore Giuseppe Gregori ha fatto il proprio esordio in giunta nel pomeriggio odierno, nella consueta seduta settimanale dell'esecutivo cittadino. Il sindaco Marco Romagnoli ha formalizzato le deleghe attribuite a Gregori, che è il nuovo assessore alla Sicurezza urbana e Polizia Municipale, al Sistema informativo, alla Telematica e grandi comunicazioni, compresa la politica del cablaggio, alla Promozione dei centri storici e delle periferie.
L'assessore ai Lavori Pubblici Enrico Giardi eredita la delega alla Mobilità con tutti gli annessi: politiche dei parcheggi, trasporto pubblico integrato, segnaletica stradale, toponomastica.
All'assessore all'Ambiente Camilla Curcio il sindaco ha attribuito le deleghe del Sistema delle piste ciclabili e delle Politiche dell'ecomobilità, in precedenza inserite nell'ambito della Mobilità. "
1125,http://comunicati.comune.prato.it/generali/?action=dettaglio&comunicato=14200500001125,27/10/2005,12:27,Giovani,"Undici incontri sulle opportunità di studio e di lavoro","Organizzati da Punto Giovani Europa","Primo appuntamento, giovedì 3 novembre  dalle 17 alle 19,","Undici incontri riservati ai giovani per fare domande e trovare risposte su temi caldi come il lavoro, la formazione, le opportunità di studio e di lavoro in Europa e non solo.
Sono intitolati “inFormazione Continua” e a organizzarli sarà il Punto Giovani Europa a partire dal 3 novembre prossimo. Lo scopo è quello di stimolare la curiosità e il desiderio dei giovani ad approfondire tutte le possibili occasioni presenti sul mercato. Ciascun incontro darà, infatti, ai giovani l'opportunità di incontrarsi con testimoni diretti delle agenzie di selezione del personale, delle agenzie di formazione, delle agenzie di selezione animatori e di spettacolo, addetti all’orientamento alla scelta scolastica per la scuola superiore, esperti delle opportunità europee, rappresentanti di associazioni del territorio, ma anche esperti di prevenzione del disagio causato da droghe, alcool e gioco d’azzardo. 
Tutti gli incontri si terranno presso il Punto Giovani Europa in piazza dei Macelli.

Il programma
Giovedì 3 Novembre – dalle 17.00 alle 19.00
MERENDEURO
Opportunità all’estero Progetti gioventù, Leonardo, Servizio Civile all’Estero.
Informazione a cura dello sportello Eurodesk del Punto Giovani Europa

Giovedì 10 Novembre – dalle 17.00 alle 19.00
CHI SI FERMA E’ PERDUTO 
L.L.L. - ovvero Life Long Lerning in formazione continua
Saranno presenti: 
Agenzia Formativa del Consorzio Astir
Copping – Acconciatori estetica
Ebilcom – Agenzia formativa della confcommercio (corsi di vetrinistica, marketing, comunicazione settore commercio , etc..)
Scuola edile

Mercoledì 16 Novembre - dalle 17.00 alle 19.00
SELEZIONATI E CONTENTI  - 
Un mondo di opportunità da scoprire 
Saranno presenti: 
Openjob
Manpower
Altro lavoro
Agenzia di selezione del personale - Confcommercio - 

Mercoledì 23 Novembre - dalle 15.30 alle 18.00
NON SOLO SCUOLA un mondo di opportunità da scoprire. 
Incontro con le scuole superiori del territorio. Presentazione delle scuole dei vari indirizzi che le caratterizzano.

Giovedì 1 Dicembre -  dalle 17.00 alle 19.00
MERENDEURO
Opportunità all’estero - Progetti gioventù, Leonardo, Servizio Civile all’Estero.
Informazione a cura dello sportello Eurodesk del Punto Giovani Europa.

Lunedì 5 Dicembre 2005 - dalle 17.00 alle 19.00
PAZZESCO - Conoscere per capire e prevenire.
Incontro di sensibilizzazione sull’abuso di droghe, alcool, gioco d’azzardo.
A cura del Centro di Solidarietà

Lunedì 12 Dicembre - dalle dalle 17.00 alle 19.00
INTRAPRENDERE 
Fare Impresa – Guida alla creazione di impresa ed i servizi per le imprese sul territorio.

Martedì 10 Gennaio 2006 - dalle 17.00 alle 19.00
CORSI E RICORSI 
Proposte per il tempo libero a cura delle associazioni Pratesi.
Sarà presente il CESVOT che presenterà la propria attività a favore delle associazioni, spiegherà che cosa è un’associazione, come si costituisce e quali opportunità di formazione offre il CESVOT in tutta Toscana.

Lunedì 16 Gennaio - dalle 17.00 alle 19.00
CONCORRI – Conosciamo e approfondiamo il mondo dei Concorsi pubblici: reperimento informazioni, compilazione bandi, eventuale proposta di creare gruppi di studio su specifici concorsi. A cura del servizio Orientamento del Punto Giovani Europa.

MARTEDI 9 Febbraio - dalle 17.00 alle 19.00
MERENDEURO
Opportunità all’estero - Lavoro alla pari all’estero, campi di studio, lavoro e volontariato in Europa e non solo. Informazione a cura dello sportello Eurodesk del Punto Giovani Europa

MERCOLEDI’ 1 Marzo – dalle 17.00 alle 19.00
LAVORO STAGIONALE IN ITALIA E ALL’ESTERO 
Informazioni, esperienze ed opportunità direttamente dalle agenzie di animazione e di spettacolo.

"
1126,http://comunicati.comune.prato.it/generali/?action=dettaglio&comunicato=14200500001126,26/10/2005,13:43,Scuola,"Chieste altre 14 nuove sezioni di materna e elementare","La programmazione per l'anno 2006/2007","Nessun istituto comprensivo. Spuntano anche due corsi ad indirizzo musicale","La Giunta comunale, nella seduta di ieri, martedì 25, ha approvato, su proposta dell'assessore alle Politiche scolastiche Sabrina Nieri, la proposta di programmazione scolastica per l'anno 2006/2007, con le relative richieste di nuove sezioni per ogni ordine di scuola, da quella dell'infanzia al primo livello della scuola secondaria (medie).
La novità più importante della proposta, che è il risultato di due conferenze dei servizi coi dirigenti scolastici, svoltesi in ottobre, è la richiesta di altre 14 sezioni dalle materne alle medie, resasi necessaria per far fronte all'aumento della popolazione e alle accresciute esigenze di diritto allo studio. Fra l'altro l'aumento della popolazione non è un dato cui deve far fronte il solo Comune capoluogo: nella Conferenza zonale dell'istruzione, cui partecpano anche gli altri Comuni pratesi, riunitasi stamani sotto la presidenza dell'assessore Nieri, per predisporre il 'piano zonale' provinciale, da trasmettere alla Provincia e poi alla Regione, è venuto fuori che nel territorio provinciale sono 27 le sezioni in più di scuola richieste.  
Nella programmazione per il prossimo anno spicca anche la richiesta di procedere all'istituzione di due corsi ad indirizzo musicale alle medie (scuole secondarie di primo grado) Malaparte e Lippi. Emerge inoltre il fatto che per il prossimo anno scolastico non si procederà invece alla creazione di ulteriori istituti comprensivi ritenendo opportuno lo svolgimento di un percorso di approfondimento, poichè in rapporto alle modifiche urbanistiche e demografihe dei vari quartieri, occorre una effettiva rilevazione della 'domanda scolastica' sul territorio, anche in funzione di realizzare nuovi edifici scolastici, «per andare verso soluzioni definitive e non provvisorie».
L'esigenza di dare vita a queste sezioni musicali è spiegata col fatto che «Prato è l'unica provicia in Toscana priva di una scuola scondaria di primo grado ad indirizzo musicale», nonostante una ricca tradizionale musicale, che ogni anno porta 30/40 alunni della scuola comunale di musica a preesentari agli esami del Conservatorio. C'è il fondato rischio, dicono all'assessorato che, senza 'corsi musicali' nelle scuole e in assenza di un Liceo musicale, dopo la modifica dei Conservatori che dovranno trasformarsi in Istituti superiori di studi musicali, i ragazzi pratesi non possano accedere ai corsi dei medesimi Conseratori.
Lo schema di programmazione del Comune di Prato per il prossimo anno scolastico prevede: la trasformazione di una classe da tempo normale a tempo pieno alla scuola primaria (elementare) Filzi; l'aumento di una sezione, a tempo pieno, alla elementare C.A. Dalla Chiesa, l'aumento di una sezione di scuola materna e di una sezine elementare alla Mascagni; l'aumento di una sezione elementare alla Puddu; l'aumento di una sezione a tempo pieno di scuola primaria a S. Giorgio; l'aumento di una sezione a tempo pieno alla elementare di Pizzidimonte (La Querce) e di una sezione alla media Cironi; l'aumento di una sezione a tempo pieno alla elementare Gandhi e una di tempo prolungato alla media Zipoli; l'aumento di una sezione di materna alla Don Milani e di una sezione a tempo pieno alla elementare di Tobbiana; l'aumento di una sezione di tempo pieno alla elementare Ciliani; l'aumento di una sezione di tempo pieno di scuola primaria alla De Andrè e di tempo prolungato alla Mazzoni; l'aumento di una sezione alla elementare di Tavola.  Naturalmente i dati dovranno essere confermati alla luce dell'effettiva iscrizione nel gennaio 2006.                "
1127,http://comunicati.comune.prato.it/generali/?action=dettaglio&comunicato=14200500001127,26/10/2005,14:52,"Opere pubbliche","Bastione delle Forche, una nuova porta alla città storica","Aperto ufficialmente stamani il collegamento","Realizzato in contemporanea anche il percorso ciclpopedonale che attraverso il ponte Mercatale ricuce le piste ciclabili della zona","Taglio del nastro stamattina per il passaggio pedonale che attraverso il Bastione delle Forche collega piazza Mercatale con il parcheggio di via Arcivescovo Martini e per il percorso realizzato in contemporanea del ciclo-pedonale che lega la pista ciclabile lungo il Bisenzio con la zona pedonale, all’inizio di via Garibaldi, e la pista ciclabile di via Matteotti, attraverso il Ponte Mercatale. A tenere a battesimo l'opera stamani, che in realtà è aperta ai pedoni già da qualche giorno, c'era l'assessore ai Lavori pubblici Enrico Giardi e la presidente della Circoscrizione centro Rosita Mattei. 
Il primo intervento è costato 300 mila euro ed è stato progettato e diretto dall'architetto Giuseppe Cruciani Fabozzi dello Studio Spira in collaborazione con l'ingegner Massimo Marrani, dagli architetti Carlo Blasi, Alessandro Pagliai e Fabrizio Cecconi, responsabile del Comune per il procedimento, e dalla geometra Francesca Logli. L'opera è inserita nel piano di valorizzazione del sistema difensivo della città ed è stato realizzato nell'ambito del concorso per il riassetto di piazza Mercatale. Il passaggio, una sorta di percorso archeologico accessibile  dal varco centinato aperto sul fianco sud del Bastione, è stato concepito per soddisfare l’esigenza di avere un accesso per il centro storico anche dal vasto parcheggio di via Arcivescovo Martini, diventando così una nuova “porta” per la città. Inteso anche come spazio espositivo da utilizzare per mostre ed eventi culturali, il percorso è da considerarsi il punto di partenza della ristrutturazione e del restauro dell’imponente complesso: l’Amministrazione, tramite un intervento di project financing , intende infatti recuperare anche i corpi di fabbrica che non costituiscono il Bastione vero e proprio, ma che si trovano ancora oggi al suo interno: «Si tratta di un'opera importante che apre un nuovo varco sulla città storica - dice l'assessore Giardi - collegando la sua piazza per eccellenza, piazza Mercatale, con uno dei parcheggi più grandi del capoluogo. E' quindi un intervento con valenza dal punto di vista urbano, logistico e storico architettonico per il recupero di un pezzo catratterizzante del patrimonio della città».
Di proprietà del Comune dal 1992, il baluardo, fatto edificare da Cosimo I nel 1530 per potenziare la cinta muraria medievale di Prato, è stato oggetto negli scorsi anni di una serie di indagini diagnostiche, prove geofisiche, rilievi e scavi indirizzati a capirne la struttura e le potenzialità. Per la realizzazione dell’attraversamento pedonale il progetto si è dato fin dall’inizio l’obiettivo di invadere al minimo le vecchie strutture, lasciando, nei limiti possibili, leggibile l’originaria articolazione spaziale, senza alterarne i volumi. E ciò anche attraverso la scelta meticolosa dei materiali. 
Il percorso ciclopedonale, che ricuce i principali percorsi ciclabili e pedonali della zona collegandoli funzionalmente con i punti di maggiore attrazione, 
ha risolto l’attraversamento trasversale della piazza stessa, dal ponte fino alla via Garibaldi.
I pedoni, fino ad adesso costretti ad uno slalom tra macchine in sosta e in circolazione, si sono subito appropriati di tale spazio, che offre la possibilità di essere percorso in tutta sicurezza e senza barriere architettoniche. E’ stata migliorata anche la circolazione ciclo–pedonale sul Ponte Mercatale, proseguendo la pista ciclabile di via Matteotti fino a dove era tecnicamente possibile. Gli attraversamenti delle sedi stradali sono stati realizzati in modo da ridurre al massimo la lunghezza del tragitto e sono ben identificati, anche con rialzamenti del manto e coloritura rifrangente, in modo da assicurare la massima sicurezza. Attraversa anche, in modo trasversale, i giardini alberati, consentendo così ai cittadini di riappropriarsi di tale spazio per le funzioni ad esso originariamente attribuite, di svago e relax. In tale occasione è stato anche potenziato e migliorato qualitativamente ed esteticamente l’impianto della pubblica illuminazione.
Sono state realizzate e collegate le due piazzole di attesa della Lam, creando così anche una maggiore demarcazione dell’accesso di via Garibaldi, finora  soffocato dalle auto in sosta abusiva.
L'importo complessivo dell'opera è stato di 125.335 euro e il progetto è stato redatto dall'ing. Rossano Rocchi, responsabile del Servizio comunale di Urbanizzazione primaria, in collaborazione con Maurizio Mugnaini dell'Unità progetti."
1128,http://comunicati.comune.prato.it/generali/?action=dettaglio&comunicato=14200500001128,27/10/2005,12:53,Agenda,"Ufficio Invalidi Civili chiuso lunedì 31 ottobre",-,"E' aperto al pubblico ogni giovedì dalle 9 alle 12 e dalle 15 alle 17","L'Ufficio Invalidi Civili del Comune di Prato, che ha sede in via Cairoli 29, rimarrà chiuso per l'intera giornata di lunedì 31 ottobre. Si ricorda che l'Ufficio è aperto al pubblico il giovedì dalle 9 alle 12 e dalle 15 alle 17."
1129,http://comunicati.comune.prato.it/generali/?action=dettaglio&comunicato=14200500001129,27/10/2005,11:31,"Conferenza stampa","L'inventario del Comune","Venerdì 28 ottobre, ore 11,30, sede di Urban",,"L'assessore Enrico Giardi e l'ing. Loris Zanfranceschi presentano domani, venerdì 28 ottobre, ore 11,30, in una CONFERENZA STAMPA il sistema di inventariazione dei beni mobili e immobili del Comune di Prato
La CONFERENZA STAMPA si terrà nella sede di Urban in via del Ceppo Vecchio."
1130,http://comunicati.comune.prato.it/generali/?action=dettaglio&comunicato=14200500001130,27/10/2005,14:40,Circoscrizioni,"Sud, ancora 10 posti  nel progetto ambiente 'Me la cavo'","Riservati ai giovani residenti nella circoscrizione","In programma anche una visita al parco dell'Uccellina","La Circoscrizione Sud anche quest’anno propone ai giovani che risiedono nel proprio territorio una serie di appuntamenti per vivere in modo più armonioso e consapevole il rapporto con l’ambiente. Uno di questi è il progetto ragazzi -ambiente 'Me la cavo' il cui scopo è introdurre i ragazzi alla pratica del trekking, una disciplina considerata strumento di cultura ambientale e di un diverso impiego del tempo libero. Gli argomenti che verranno trattati nei laboratori in cui si articola il progetto (si svolgeranno il sabato mattina nei locali della Circoscrizione Sud)  e nelle escursioni programmate sono il «Cibo», il «Camminare», il «Vestiario» e la «Meteorologia».  L'incarico per l'attuazione del progetto è stato affidato all’associazione Alta Via Trekking, che da diversi anni opera nell’area pratese per promuovere la conoscenza del territorio  attraverso escursioni trekking a tema naturalistico ed attraverso attività di educazione ambientale.  Le iscrizioni sono state già raccolte, sono stati formati due gruppi e definiti i programmi. 
Rimangono disponibili dieci posti: gli interessati potranno rivolgersi agli uffici della Circoscrizione Sud - via delle Badie, 130 (sig.ra Eleonora Galante - Tel. 0574/559222).
E’ prevista una quota di iscrizione. 
Inoltre,  nell’ambito di tale progetto, è già programmata per il 27 novembre una gita al Parco dell’Uccellina. Vi potranno prendere parte parenti ed amici in caso di disponibilità di posti. 
"
1131,http://comunicati.comune.prato.it/generali/?action=dettaglio&comunicato=14200500001131,27/10/2005,13:09,"Conferenza stampa","Presentazione dei programmi di Officina Giovani","Domani 28 ottobre ore 12.30 ai cantieri Culturali ex Macelli","In calendario per novembre e dicembre rassegne di cinema,  musica jazz e rock","Domani, 28 ottobre alle 12.30, ai Cantieri culturali  ex Macelli, l'assessore alla Cultura e alle Politiche giovanili, Andrea Mazzoni,  terrà la conferenza stampa di presentazione dei progetti di Officina Giovani programmati per i mesi di novembre e dicembre. Sono in calendario, fra gli altri, una rassegna di cinema omosessuale, una rassegna di musica jazz e un contest di musica rock. All'incontro con i giornalisti parteciperanno anche i rappresentanti delle associazioni che hanno contribuito alla programmazione. 
"
1132,http://comunicati.comune.prato.it/generali/?action=dettaglio&comunicato=14200500001132,27/10/2005,16:26,"Opere pubbliche","Restyling per la corsia sud della Declassata","Le  opere predisposte dall'assessorato ai Lavori pubblici","I lavori anti-avvallamenti inizieranno entro il 15 novembre e termineranno entro 12 giorni.","Restyling in vista per il tratto della Declassata in direzione Firenze tra la rotatoria con viale della Repubblica e il casello autostradale di Prato est: entro il 15 novembre cominceranno i lavori per rimettere in sesto il manto stradale, che in più punti presenta avvallamenti e crepe. Gli interventi di risanamento del viale Leonardo da Vinci, predisposti dall'assessorato ai Lavori pubblici, consisteranno nella fresatura dello strato superficiale del manto stradale fino al ritrovamento della quota del cassonetto, il risanamento della massicciata stradale, la realizzazione dello strato in misto cementato, la realizzazione di strato di collegamento e del tappeto d’usura. Le opere si concluderanno entro 12 giorni dall'inizio.
"
1133,http://comunicati.comune.prato.it/generali/?action=dettaglio&comunicato=14200500001133,28/10/2005,12:22,"Consiglio Comunale","Aumentata del 22 per cento la pulizia strade nel 2004","Interrogazione di Taiti sullo spazzamento stradale","Curcio: 'L'obiettivo è di estendere il servizio a tutto il territorio'","L'amministrazione comunale sta lavorando per far sì che il servizio di pulizia delle strade divenga sempre più esteso a tutto il terrirorio. Attualmente il servizio di spazzamento effettuato dall'Asm non è omogeneo ma avviene con cadenze diverse tenendo conto di due fattori: l'uso a cui una via è sottoposta (una strada del centro storico con maggior concentrazione di uffici, esercizi commerciali, stazioni bus ecc. necessita di maggior interventi) e la densità abitativa che gravita su quella strada. Già nello scorso anno, comunque, il servizio pulizia strade ha registrato un incremento di oltre il 22 per cento rispetto al 2003. Nel corso del 2004 lo 'spazzamento meccanico' con regolamentazione della sosta è stato, infatti,  attivato in zone della città come La Castellina, La Pietà, Borgovalsugana, S. Ippolito, Galciana, Casale, Tobbiana, Maliseti, Paperino, Castelnuovo, San Giorgio, Tagliamento e traverse di via Filzi e via Pistoiese. Complessivamente sono stati installati ulteriori 1047 cartelli nelle strade servite ex novo, che sono pari a oltre 38 mila metri lineari per un totale di oltre 205 mila metri lineari complessivamente serviti sul territorio. Questi dati sono stati resi noti dall'assessore all'Ambiente, Camilla Curcio, che nell'ultima seduta del Consiglio comunale ha risposto all'interrogazione presentata dal capogruppo consiliare del Nuovo Psi, Massimo Taiti, per conoscere quali provvedimenti avrebbe assunto il Comune per 'consentire una più equa ripartizione dei costi dello spazzamento stradale tenuto conto della diversa intensità con la quale il servizio viene eseguito nelle vie cittadine'.
Curcio ha assicurato che l'impegno dell'amministrazione comunale è di arrivare, attraverso tappe successive, a coprire in modo adeguato  tutto il territorio e ha preannunciato che per il 2005 è previsto un ulteriore sviluppo delle pulizia strade grazie all'aumento dei turni settimanali di lavoro. In particolare - ha precisato l'assessore - il srrvzio sarà esteso a zone come Il Guado, Tobbiana, Malfante, Narnali, Piazza Stazione, via Firenze, La Querce, Santa Lucia, San Martino, Villa Fiorita, Galceti. Taiti si è dichiarato abbastanza soddisfatto della risposta dell'assesore. I dati citati dall'assesore, secondo Taiti, portano a ben sperare.
"
1134,http://comunicati.comune.prato.it/generali/?action=dettaglio&comunicato=14200500001134,,,,,,,"notizia non presente"
1135,http://comunicati.comune.prato.it/generali/?action=dettaglio&comunicato=14200500001135,02/11/2005,12:29,Sport,"Al Com-Pa un progetto su ragazzi e stile di vita attivo","A Bologna il 3, 4, 5 novembre","E' presentato dal Trofeo Città di Prato e dall'assessorato ai Tempi e Spazi","Un progetto per sensibilizzare i ragazzi e gli adolescenti a uno stile di vita attivo, che salvaguardi le successive fasi della loro maturazione,  sarà presentato al Com-Pa di Bologna nei prossimi tre giorni, il 3, 4, 5 novembre. Ne sono promotori il  Trofeo Città di Prato e l'assessorato comunale alle Politiche dei tempi e spazi, convinti che qualsiasi espressione di movimento rappresenti un valido strumento di crescita non solo motoria ma anche relazionale e cognitiva. 'Dare la possibilità a bambine e bambini di svolgere attività sportive o di andare a scuola, ai giardini, in piscina da soli -- scrivono gli autori del progetto  -  non è solo una conquista di autonomia ma anche la possibilità di arrichire il proprio bagaglio di esperienze oltre che un'opportunità per muoversi e prevenire problemi di salute legati alla sedentarietà e all'uso eccessivo dell'automobile'.  Allo stand allestito al Com-Pa sarà presente anche il biscottificio Mattei, che offrirà una degustazione di biscottini tipici e vinsanto. 
"
1136,http://comunicati.comune.prato.it/generali/?action=dettaglio&comunicato=14200500001136,07/11/2005,10:05,Agenda,"Sori, mercoledì 9 novembre  lavori sulle linee telefoniche",-,"Possibili problemi per collegarsi al Numero Verde 800/17.22.33","Mercoledì 9 novembre è prevista l'effettuazione di lavori sulle linee telefoniche della So.Ri. spa.  Nella stessa giornata potrebbe essere interrotta la linea del Numero Verde 800/17.22.33. 
La società si scusa fin d'ora per i problemi di collegamento che potranno verificarsi."
1137,http://comunicati.comune.prato.it/generali/?action=dettaglio&comunicato=14200500001137,28/10/2005,13:19,"Consiglio Comunale","Ordinanza di chiusura per un ristorante cinese di via Roma","A seguito di un'interrogazione di Banchelli ( An)","Giovagnoli: 'Per far intervenire la polizia municipale occorre un esposto ufficiale'","Il ristorante cinese dovrà chiudere i battenti e avrà l'obbligo di mettersi in regola per tutte le carenze che sono state riscontrate. L'ordinanza di cessazione di attività è stata emessa dal Comando della Polizia municipale nei confronti del locale che si trova a Grignano in via Roma 301. A darne l'annuncio è stato l'assessore allo Sviluppo economico, Fabio Giovagnoli, rispondendo in consiglio comunale a una interrogazione del consigliere di An, Banchelli, che aveva denunciato il disagio subito dai cittadini residenti nella zona, costretti da mesi a sopportare i fumi di oli bruciati maleodoranti provenienti dalle cucine del locale. Nell'interrogazione Banchelli aveva rilevato come la polizia municpale non fosse intervenuta nonostante le segnalazioni dei cittadini e aveva chiesto cosa l'amministrazione comunale intendesse fare per risolvere 'la continua tendenza all'illegalità da parte delle attività cinesi'.  
La polizia muncipale, ha risposto Giovagnoli, è intervenuta subito dopo aver ricevuto un esposto ufficiale da parte dei cittadini. 'Non è sufficiente una semplice segnalazione verbale, i cittadini devono formalizzare le proprie denunce' ha precisato l'assessore. Per quanto riguarda la lotta al non rispetto delle norme vigenti da parte degli esercizi commerciali cinesi, Giovagnoli ha rilevato che l'attività di vigilanza svolta dalla polizia municipale insieme all'Asl è costante ed efficace: negli ultimi giorni sono state emesse tre ordinanze di chiusura e dieci sono in fase istruttoria.   "
1138,http://comunicati.comune.prato.it/generali/?action=dettaglio&comunicato=14200500001138,04/11/2005,10:02,"Tempi e Orari","Laboratorio del tempo, dieci incontri riservati alle donne","A partire dal 9 novembre","Organizzati insieme al Centro Antiviolenza 'La Nara'","Il Laboratorio del Tempo e il Centro Antiviolenza 'La Nara' organizzano dieci incontri intitolati “Uno spazio dentro di me”. Si affronteranno le tematiche che emergono dal confronto tra le donne: in particolare sarà dato spazio all’ascolto della interiorità femminile con l’intenzione di far riscoprire alle donne il proprio valore, l’autostima e il benessere. Due operatrici del Centro Antiviolenza “La Nara” guideranno il gruppo.
Gli incontri, rivolti alle donne del  territorio pratese (è previsto un numero massimo di dodici partecipanti) si svolgeranno il lunedì dalle 17.20 alle 19.30. Il costo è di 16 euro. Il primo incontro è fissato per il 9 novembre. Iscrizioni presso il Laboratorio del Tempo, via Filicaia, 34/7.

 

 

"
1139,http://comunicati.comune.prato.it/generali/?action=dettaglio&comunicato=14200500001139,28/10/2005,15:57,Innovazione,"In un click l'identikit completo degli immobili comunali","Presentato il nuovo sistema di inventariazione informatica","Sono 327 le costruzioni censite per ora con altrettanti rilievi fotografici e circa 5700 le note catastali registrate","Un inventario informatico ed una conservatoria elettronica che riassumono in un click quintali di materiale cartaceo formato da contratti, rilievi, visure, foto e tutti i documenti attinenti agli immobili del Comune: è stato presentato stamattima presso al sede di Urban, a cui è affidata la gestione del patrimonio, il nuovo sistema di inventariazione dei beni mobili ed immobili del Comune di Prato. Ad illustrare il progetto sono stati l'assessore al Patrimonio Enrico Giardi, il presidente di Urban Loris Zanfranceschi e il responsabile ed ideatore del programma Maurizio Guidi.
L'obiettivo, oltre a rispondere alle previsioni delle normative vigenti, è avere uno strumento di conoscenza chiara e trasparente del patrimonio pubblico sia qualitativamente che quantitativamente, dal punto di vista di una migliore gestione dei beni e dello stato manutentivo, sia ai fini delle alienazioni. Il lavoro presentato stamani costituisce la prima tranche dell'inventariazione, cominciata due anni fa e in via di ultimazione entro il 2006. Con un semplice click sul mouse si può avere tutto l'identikit della struttura di proprietà comunale, dai dati catastali al valore, agli atti di provenienza, i collaudi degli impianti, gli interventi compiuti e addirittura le foto di banchi e lavagne, nel caso delle scuole. I numeri dell'opera sono chiari esempi della mole del lavoro svolto: 327 sono gli immobili ad uso non abitativo (scuole, uffici, impianti sportivi) censiti in un elenco informatizzato con tanto di rilievi fotografici anche dei beni mobili che contengono, degli infissi e dei pavimenti per facilitare eventuali interventi di manutenzione o sostituzione senza fare inutili sopralluoghi, 2894 sono i beni immobili inseriti nell'inventario del Comune l'anno scorso per i quali è stato calcolato il valore di mercato, quello inventariale e l'ammortamento complessivo, 764 sono gli incrementi di valore registrati per interventi di manutenzione straordinaria con i relativi valori, 21 le schede con i dati gestionali, tecnici ed economici, 5556 note di Conservatoria tra iscrizioni e trascrizioni con il Comune come contraente dal 1868 al 2004, di cui quasi 1200 relative al Catasto Leopoldino, 4810 le visure catastali registrate con il relativo contratto. Un lavoro di dimensioni ciclopiche compiuto con meticolosità dai tecnici di Urban, che in questa seconda fase dovranno inserire anche i 1400 immobili ad uso abitativo (ex Ater) del Comune più altri aggiornamenti. Coinvolgendo anche il Ced l'obiettivo finale è che il programma entri in rete e che on line sia accessibile agli uffici comunali per verificare o inserire dei dati. Oltre all'inventariazione è stata svolta anche la ricognizione delle aree edificabili, terreni e particelle: «Si tratta di un lavoro trasversale, che si interseca con l'azione dell'Amministrazione comunale, con il Ced e il Global service - afferma l'assessore Giardi - In questo modo abbiamo uno strumento informatico di conoscenza altamente perfezionato, che ha pochi esempi simili in Italia e che diventerà anche uno strumento di lavoro per i settori comunali che contribuiranno all'aggiornamento dell'inventario con i propri dati. Ci siamo già serviti del lavoro di Urban per predisporre un programma di alienazioni di beni comunali». «Le alienazioni saranno così certe e senza sorprese - aggiungono gli ingegneri Zanfranceschi e Guidi - perchè abbiamo il quadro completo di ogni immobile, senza bisogno di andare in conservatoria o a consultare il catasto con costi aggiuntivi: l'opera ha compreso anche la sovrapposizione delle mappe per ottenere i dati e i rilievi mancanti che col tempo sono andati perduti e che ora sono stati ricostruiti, tutte le caratteristiche costruttive e di fabbricato e i rilievi. Inoltre l'inventario informatico può essere utilizzato anche ad esempio nell'appalto del servizio di pulizia o per valutare i consumi di riscaldamento perchè in base ai metri quadrati si calcoalnon i consumi». La prima parte dell'inventario è costata 350mila euro e per il suo completamento si prevede si spendere in tutto circa 600mila euro."
1140,http://comunicati.comune.prato.it/generali/?action=dettaglio&comunicato=14200500001140,28/10/2005,15:13,Spettacolo,"Officina Giovani: un calendario carico di appuntamenti","Soddisfatto per il cartellone l'assessore Andrea Mazzoni","Presentata la programmazione di novembre e dicembre ai Cantieri Culturali ex Macelli","Un ricco programma di iniziative dei Cantieri culturali ex Mcelli, presentato stamani dall'assessore alla Cultura e alle Politiche giovanili: una vera e propria factory dedicata all’arte e alla creatività che da anni sostiene promuove e accoglie i giovani artisti toscani e non. 
Proseguono come d’abitudine gli appuntamenti di On Stage, dedicati il martedì al teatro ed il venerdì alla musica. Ma il cartellone di Officina si infittisce di nuovi ed interessanti appuntamenti: a novembre riparte infatti  la fortunatissima rassegna curata dall’Associazione Oblo’ Jazz@Officina, che ha ottenuto lo scorso anno un enorme successo di pubblico. Il primo lunedì di novembre, di dicembre, di gennaio e di febbraio per poi riprendere tutti i lunedì di marzo, aprile e maggio 2006, si alterneranno sul palco di Officina alcune fra le migliori formazioni del panorama jazz toscano e nazionale: il 7 novembre Mirko Guerrini e la sua Big Band.
Riparte anche l’appuntamento con la Rock champion’s league, curata dall’associazione Blakout, che ogni giovedì offrirà un appuntamento fisso con le migliori formazioni rock del territorio.
Il 2 novembre si apre a Officina Giovani la rassegna di cinema dal titolo Different, curata dall’associazione Aideatoscana e Arcigay di Pistoia, che tutti i mercoledì del mese proporrà film sulle problematiche omosessuali accompagnati da un dibattito che vedrà la partecipazione di ospiti ed esperti e rappresentanti dell’associazionismo gay-lesbico: primo film in programma è Amici, complici, amanti di Paul Bogart. A seguire il 9 novembre Fucking Amal «Il coraggio di amare di Lukas Moodysson, l’equazione del professore», film di animazione tratto dal manga di Kazuma Kodaka il 16 novembre, «Yossi & Jagger» di Eytan Fox, ed infine il 30 novembre «Il banchetto di nozze di Ang Lee». La rassegna si chiuderà sabato 3 dicembre con una grande festa “dance” con ospiti a sorpresa.
I venerdì di “On stage musica” presenteranno gruppi come The Majesty, cover band Dream Theater, considerata  una delle migliori tribute band del gruppo progressive metal più famoso del mondo (4 novembre). Martedì 8 novembre per “On stage teatro” Massimiliano Vintaloro e l’associazione culturale delle Muse presenteranno «Homo Insapiens» uno spettacolo su l’essere umano e sulle sue molteplici inclinazioni. Il venerdì 11 “On Stage musica ” presenta il gruppo più alternativo della scena tirrenica: The Klare che arrivano ad Officina con il nuovo lp «inclinazione all’ozio» ricco di energia e creatività.
Martedì 15 novembre uno spettacolo fresco e divertente messo in scena dalla compagnia Folle Mente: «Sogni di Gommapiuma - Ovvero il giardino di rose», ispirato alla signora Papillon di S.Benni: una farsa grottesca e tragicomica per pupazzi ed attori. 
Venerdì 18 novembre la band rock-noise Acid Brains nata nel 1997 ma già vincitrice dell’On the rock 2000 e con all’attivo 4 cd, si presenterà con il suo sound aggressivo ad affascinante per una serata di sicuro impatto.
In scena il 22 novembre Salamandrateatro di Paolo Ferro presenta “Ampir” ispirato al mediametraggio di Alexander Sokurov e al film “Sorry wrong number” di Anatole Litvak, è la comica tragedia di un individuo paralizzato in attesa dell’arrivo di qualcuno che non arriverà mai.
Per finire il mese di novembre si conclude il 29 con un  prestigioso appuntamento con la musica contemporanea: il Contempopratofestival 2005 presenterà anche quest’anno uno degli appuntamenti in programma nei luoghi cardine della cultura cittadina, Metastasio, Pecci, e Teatro Magnolfi: ad Officina Il Contempoartensemble eseguirà musiche di Siani Bartok e Stravinsky. Tutti gli appuntamenti sono ad ingresso gratuito.
A dicembre la programmazione continua con On Stage, Jazz@officina e Rock champion's league, ma anche con il laboratorio-workshop di Kinkaleri (che finirà con una piccola produzione-saggio il 19 dicembre allo Spazio k). Il workshop è gratuito: informazioni allo 0574 616753 o a staff@officinagiovani.it.

 

"
1141,http://comunicati.comune.prato.it/generali/?action=dettaglio&comunicato=14200500001141,28/10/2005,17:07,Ambiente,"164mila euro di incentivi per i mezzi puliti","In distribuzione il residuo del finanziamento regionale","Dal 7 novembre le domande per l'acquisto o la trasformazione dei mezzi privati , da subito le altre.","Pioggia di contributi per l'acquisto di veicoli a basso impatto ambientale: è in liquidazione il residuo del finanziamento regionale di 350mila euro totali per incentivare i mezzi puliti, pari a 164.347 euro, di cui 100mila destinati all'acquisto o alla trasformazione in Gpl, metano o bifuel di veicoli commerciali e 64mila ai mezzi privati. Il Comune infatti, in attesa di adottare misure antinquinamento da decidere nell'ambito dell'Accordo di programma con la Regione, punta sulla politica degli incentivi.
Ecco tutto l'elenco degli incentivi, approvato nell'ultima seduta della giunta su proposta dell'assessore all'Ambiente Camilla Curcio, divisi per tipologia dei mezzi: 200 euro per l'acquisto di un ciclomotore  a due ruote nuovo di fabbrica o di motociclo fino a 250 cc, conforme ai limiti di emissione previsti dalla direttiva europea 97/24 ( Euro 2), con obbligo di rottamazione di veicolo non conforme alla direttiva Euro 2; 750 euro per l'acquisto di ciclomotori elettrici  che abbiano la capacità,  di cui all'art. 52 del Codice della Strada, di sviluppare  su strada orizzontale una velocità fino a 45 Km/h e siano assoggettati all'obbligo del casco; 200 euro per l'acquisto di biciclette elettriche a pedalata assistita: 1500 euro per l'acquisto di veicoli merci leggeri inferiori 3,5 t  e taxi nuovi di fabbrica alimentati a Gpl o metano con  rottamazione obbligatoria di veicolo non conforme alle direttive 91/441/EEC o 93/59/EEC; 1500 per l'acquisto di veicoli merci leggeri di peso inferiore o uguale a 3,5 t elettrici o ibridi (come definiti dall’art. 2, comma 1 del D.M. 5/4/2001) con rottamazione obbligatoria di veicolo non conforme alle direttive 91/441/EEC o 93/59/Eec; 500 euro per l'acquisto di veicoli merci leggeri di peso inferiore o uguale a 3,5 Ttelettrici o ibridi  senza obbligo di rottamazione: 1000 euro per la trasformazione con impianti a gas metano di veicoli merci leggeri di peso inferiore o uguale a 3,5 t; 700 euro per la trasformazione con impianti a Gpl di veicoli merci leggeri di peso inferiore o uguale a 3,5 t; 1500 per l'acquisto di  autovettura a metano o GPL o bifuel nuova di fabbrica  con rottamazione obbligatoria di veicolo non conforme; 500 euro per l'acquisto di autovettura a metano o Gpl o bifuel nuova di fabbrica  senza rottamazione; 1500 per l'acquisto di autovetture elettriche o ibride; 500 euro per l'acquisto di autovetture elettriche o ibride senza l'obbligo di rottamazione; 350 per la trasformazione con impianti a gas metano o Gpldi auto catalitiche alimentate a benzina entro trentasei mesi dalla data di immatricolazione; 1000 per la trasformazione con impianti a gas metano  di auto catalitiche alimentate a benzina immatricolate da oltre  trentasei mesi; 700 per la trasformazione con impianti a Gpl di auto catalitiche alimentate a benzina immatricolate da oltre  trentasei mesi; 700 euro per indice Isee del richiedente minore o uguale  a Euro 17.721,56; 700 euro per indice Isee del richiedente minore o uguale  a 17.721,56 euro o 300 per indice Isee del richiedente superiore a 17.721,56  per  la trasformazione con impianti a gas metano o Gpl di auto non catalitiche alimentate a benzina immatricolate fino al 1992:
I contributi sono erogati ai cittadini residenti nel Comune di Prato, alle aziende ed agli Enti pubblici e privati ed alle Onlus, purché abbiano sede operativa nel Comune di Prato.I cittadini possono richiedere il contributo solo per un veicolo. Gli altri soggetti (aziende, Enti pubblici ed Enti privati, Onlus) possono richiedere il contributo sino ad un massimo di cinque veicoli. Per le trasformazioni e gli acquisti di mezzi privati le domande potranno essere presentate a partire dal 7 novembre, mentre per le categorie commerciali-aziendali, le biciclette e i motocicli le richieste possono essere presentate da subito e sono già in atto. Il modello è reperibile presso l’Urp Ufficio Relazioni con il Pubblico multiente  – Corso Mazzoni n.1 tel. 0574/616096 – Numero Verde 800 058850, previo accertamento della congruità della documentazione presentata. La modulistica e tutte le informazioni sulla documentazione da allegare è inoltre scaricabile dal sito web del Servizio Ambiente, tel. 0574/616611 o 616618, al seguente indirizzo:  www.comune.prato.it/servcom/ambiente  all’interno dell’argomento “Mobilità pulita”.
Il contributo verrà erogato fino ad esaurimento del fondo a disposizione. E' ammessa anche la prenotazione dell'incentivo.
"
1142,http://comunicati.comune.prato.it/generali/?action=dettaglio&comunicato=14200500001142,28/10/2005,17:25,"Consiglio Comunale","Altolà alle merci contraffatte","Approvata una mozione all'unanimità nella seduta di giovedì","Ciesta «una politica di prevenzione e repressione del fenomeno»","Altolà alle merci contraffatte. Il Consiglio comunale all'unanimità, su iniziativa dei consiglieri Maurizio Bettazzi e Filippo Bernocchi, e dopo la presentazione di una serie di emendamenti dei gruppi di maggioranza, ha approvato una mozione con la quale impegna il sindaco e la giunta «a farsi portavoce presso il Governo e i ministeri competenti affinchè l'Unione Europea vari provvedimenti per contrastare il fenomeno attraverso le competenze previste e il rafforzamento dei prodotti in entrata».
Nel testo si dichiara che «la commercializzazione di merci contraffatte e di merci usurpative produce gravi danni all'intero tessuto economico nazionale, sottraendo alle casse dell'erario notevoli risorse economiche destinate all'interesse comune dei cittadini», e si rileva come sia «in costante espansione la produzioni di meci contraffatte e derivanti da importanzione» nel territorio pratese.
La mozione chiede altresì «di avviare un confronto con i ministeri competenti e le forze dell'ordine per individuare modalità efficaci e concertate di contrasto al fenomeno», nonchè si invita «la Polizia municipale a proseguire con attenzione sempre maggiore e crescente nella lotta al commercio illecito». La giunta è anche invitata «a prevedere specifiche iniziative per l'informazione e la sensibilizzazione della cittadinanza» su un tema così delicato, «coinvolgendo in modo particolare le scuole, di ogni ordine e grado».        "
1143,http://comunicati.comune.prato.it/generali/?action=dettaglio&comunicato=14200500001143,28/10/2005,17:28,Ambiente,"Nuovo look autunnale per le Cascine di Tavola","Gli interventi realizzati da Asm","Saranno potati gli alberi e sistemati i viali, compreso il percorso per non vedenti","La prossima settimana Asm, su richiesta dell'Assessorato all'Ambiente e della Circoscrizione sud, che opera un costante monitoraggio sul Parco, comincerà un ciclo di interventi alle Cascine di Tavola per potare gli alberi, riempire le buche e gli avvallamenti dei viali e rendere più sicuri e fruibili i percorsi e quindi anche più bello il polmone verde a sud della provincia pratese. In particolare sarà risistemato il tratto tra la Casa del Caciaio e l'ingresso di via Traversa del Crocifisso, sarà gettata la ghiaia nel tratto verso l'ingresso opposto di via della Fattoria, già in atto, e su richiesta anche del Wwf e dell'Unione italiana ciechi si interverrà anche nel percorso 'Natura senza barriere' per i non vedenti ripristinando i cordoli di legno. "
1144,http://comunicati.comune.prato.it/generali/?action=dettaglio&comunicato=14200500001144,29/10/2005,13:03,Cimiteri,"Interventi di manutenzione per 100 mila euro","In un anno 'riaperti' per le sepolture tutti i camposanti","In prospettiva nuovi lavori: previsto l'ampliamento di Chiesanuova, Iolo, Galciana e Mezzana","Il primo dato che balza agli occhi è che in un anno, in virtù delle esemuzioni eseguite (1800 da luglio del 2004), sono stati 'riaperti' (sono cioè possibili le sepolture) tutti i cimiteri comunali, soprattutto quelli periferici, come Grignano, S. Maria a Colonica e Carteano, in alcuni dei quali da almeno 15 anni non si eseguivano più inumazioni. 
L'emergenza legata alle difficoltà delle sepolture sembra dietro le spalle. Da un lato le esumazioni programmate, che hanno consentito di superare i problemi che si erano avuti nei mesi scorsi, dall'altro il nuovo sistema tariffario, che permette di cremare gratuitamente, anche se non obbligatoriamente, le salme esumate non decomposte.
Ma nei cimiteri pratesi, in quest'ultimo periodo, è stato tempo di lavori, soprattutto per aumentarne la cura e il decoro. Un po' tutti i 24 caposanti presenti a Prato sono stati interessati da interventi di manutenzione. Una sorta di restyling per decine di migliaia di euro, circa un centinaio, che ha riguardato la sisemazione dei vialetti interni, la sistemazione delle pavimentazioni, le imbiancature dei muri di cinta e delle cappelle interne, l'impermeabilizzazione delle coperture dei quadri di loculi e ossarini.
Un primo intervento ha riguardato, come detto, il  ripristino dei vialetti con la stesura di circa 100 metri cubi di ghiaino nuovo di zecca. Un lavoro del genere è stato effettuato prevalentemente a Chiesanuova, il più grande cimitero comunale, e a Coiano. 
Più massiccio l'intervento a Iolo. Circa 45 mila euro sono stati spesi per imbiancare e risistemare la cappella del cimitero, gli ossari cinerari e il perimetro del camposanto.
Un intervento di manutenzione delle cappele, nonchè dei loculi e ossarini in marmo. come dell'impianto di illuminazione votiva è stato eseguito a S. Maria a Colonica, mentre a S. Giorgio si è proceduto a ripristinare la copertura dei loculi. Interventi sulle coperture anche nei cimiteri di S. Giusto e galciana, mentre a Paperino si è intervenuti per rifare l'impermeabilizzazione delle coperture delle cappelle.
Ma le novità, oltre gli interventi di manutenzione, concernono anche la prospettiva. E' infatti previsto l'ampliamento del cimitero di Iolo, un nuovo blocco loculi e la creazione di una nuova area di sepoltura a Chiesanuova, la realizzazione di un'altra ala di loculi a Cafaggio, il completamento del cimitero di Pizzidimonte e l'ampliamento di quelli di Galciana e Mezzana, la costruzione di nuovi loculi a Tavola.
E non solo, perchè all'assessorato ai Lavori pubblici stanno anche pensando a predisporre per il futuro aree di sosta a servizio dei cimiteri, che è uno dei problemi maggiormente avvertiti.
Resta da dire degli orari di questi giorni: tutti i cimiteri comunali apriranno alle 7,30 con chiusura alle 18,30, fatta eccezione per Chiesanuova che chiuderà alle ore 18,00.              
          "
1145,http://comunicati.comune.prato.it/generali/?action=dettaglio&comunicato=14200500001145,29/10/2005,13:18,Mobilità,"Lam rossa, da lunedì la biforcazione","I nuovi percorsi della linea a nord e a sud","L'assessore Giardi ha spiegato le caratteristiche del servizio in Consiglio comunale rispondendo a Taiti.","Conto alla rovescia per la nuova Lam rossa, che a partire da lunedì 31 ottobre si sdoppierà a nord e a sud garantendo un servizio più capillare e veloce che ad esempio congiungerà Paperino e San Giorgio al centro città in 25 minuti anzichè i 40 attuali. Lungo la linea si individuano cinque tratte principali con tre frequenze: la tratta normale San Martino - via Ferraris ogni 7 minuti; 
le due tratte a nord Galceti - San Martino e Santa Lucia - San Martino con frequenza ogni 15 minuti. Cioè, alternativamente, dalla fermata di San Martino, un autobus prosegue verso Galceti ed uno verso Santa Lucia; le due tratte a sud via Ferraris - Grignano e via Ferraris - Le Badie con frequenza ogni 15 minuti. Cioè, alternativamente, dalla fermata di via Ferraris, un autobus prosegue verso Grignano ed uno verso via Ferraris. 
Inoltre, sulla direttrice di Grignano il percorso della linea effettua un prolungamento diretto a Paperino con passaggi ogni 30 minuti.
Sulla direttrice Le Badie il percorso effettua un prolungamento diretto a Santa Maria e San Giorgio a Colonica con passaggi ogni 30 minuti. Il progetto di ristrutturazione della linea è stato illustrato anche in Consiglio comunale dall'assessore alla Mobilità Enrico Giardi in risposta ad un'interrogazione presentata dal consigliere Massimo Taiti del Nuovo Psi-Taiti per Prato, che chiedeva come sarebbero stati risolti i problemi di collegamento soprattutto per le frazioni di S.Giorgio e Paperino. Come ha spiegato l'assessore, anche l'ospedale si raggiungerà tramite l'interscambio con la Lam blu in piazza Stazione e da e verso il Polo scolastico ci saranno due corse dedicate in entrata e in uscita da scuola. 
Il percorso S. Martino-Galceti passerà in andata da via Bologna (San Martino) via Ciampi, via Cantagallo, via Cilianuzzo, via San Martino per Galceti, parcheggio scambiatore 'Galcetello', via Giugni, via VII Marzo, via Pisani. Al ritorno la tratta è via Pisani, vVia di Galceti, via San Martino per Galceti, via Curie, via Carlesi, via di Galceti, via Giugni, parcheggio scambiatore 'Galcetello', via San Martino, La tratta S. Martino - S. Lucia transiterà da via Bologna (San Martino), via Gherardi, via Goldoni, via della Gualchiera, viale Galilei, via Marradi, via Nievo, via Giusti e via della Cooperazione e al ritorno via della cooperazione, via Bologna, viale Galilei, via della Gualchiera, via Goldoni, via Gherardi e via Bologna (San Martino).
A sud il percorso via Ferraris - Grignano in andata proseguirà verso via de Sanctiis, via del Lazzaretto, via Beethoven e parcheggio 'Maria Callas', mentre al ritorno da qui si prosegue per via Meoni, via Salviati, via delle Badie, via de Sanctiis, via Ferraris.
La tratta - Le Badie transiterà verso via de Sanctiis, via delle Badie, via Righi, via delle Fonti, e via Meucci e al ritorno via Meucci, via Righi, via delle Badie, via de Sanctiis, viale Ferraris.


"
1146,http://comunicati.comune.prato.it/generali/?action=dettaglio&comunicato=14200500001146,31/10/2005,14:58,"Consiglio Comunale","I Ricoveri in ospedale calano al 18%","L'assessore Stancari risponde ai capigruppo  Becheri e Vannoni","Eliminato il 5% delle degenze non necessarie per ovviare alla carenza di posti letto in ospedale. Presto un Consiglio comunale aperto","Grazie alla politica di deospedalizzazione e all'attivazione di percorsi alternativi ai ricoveri per evitare soprattutto quelli impropri, dal 2003 al 2004 le degenze sono scese sotto la soglia del 20% passando dal 23,91% al 18,41%, una percentuale che tradotta in numeri significa 2800 ricoveri in meno all'anno. Il dato è stato fornito dall'assessore ai Servizi sociali Maria Luigia Stancari nell'ultima seduta del Consiglio comunale in risposta a due interrogazioni sulla situazione della sanità a Prato e dell'ospedale presentate dai capigruppo Mauro Vannoni di Sinistra per Prato viva e Leonardo Becheri di Rifondazione comunista. All'oggetto la carenza cronica di personale, di posti letto, di parcheggi intorno all'area ospedaliera e al Poliambulatorio nell'ex mercato ortofrutticolo che sarà aperto a breve, il nuovo ospedale, la Società della salute, la riduzione dell'orario di lavoro dei dipendenti a tempo determinato. «Prato è l'ultima Asl della Toscana con i suoi 1000 dipendenti in meno di Arezzo ed un bacino di utenza maggiore - ha rilevato Vannoni - ed è all'ultimo posto anche per il numero dei posti letto con uno ogni 1000 abitanti». Rispondendo alla specifica richiesta dei due consiglieri, l'assessore Stancari ha annunciato che per parlare più diffusamente della questione della sanità entro la fine dell'anno un Consiglio comunale aperto con la presenza del direttore generale della Asl sarà dedicato al tema: «Presto sarà convocato un Connsiglio comunale interamente dedicato alla sanità in cui il direttore generale darà risposte tecniche e non. Nel frattempo dalla relazione che l'Asl ci ha inviato non risultano diminuzioni di personale al Pronto soccorso, ma è vero che l'orario del personale con contratto di collaborazione è stato ridotto come prevede una specifica norma della Legge Finanziaria 2005. Nonostante le proteste i tagli permangono e l'unica soluzione è trovare degli accordi con le strutture private per espletare ugualmente i servizi. I cittadini comunque non vengono messi in difficoltà perchè le prestazioni richieste vengono svolte regolarmente». Becheri si è dichiarato parzialmente soddisfatto della risposta: «Sono il primo a ritenere una sciagura questa Finanziaria, ma secondo me non c'è solo questo ed ho il dubbio che invece ci sia un'operazione in corso che riguarda una guerra di budget tra aziende sanitarie. Spero che questo dubbio sia fugato nel Consiglio comunale aperto». Anche Vannoni ha aggiunto che la Finanziaria incide pesantemente sulla sanità «ma che la città cresce ed è in sofferenza e di fronte a questo dato preoccupa che ci si appresti a costruire un ospedale insufficiente e che su queste grandi questioni si discuta pochissimo e il Consiglio non ne sia praticamente mai investito». 
Come ha spiegato l'assessore, dopo la procedura concorsuale sono in corso le assunzioni di 40 infermieri e per coprire gli ambiti rimasti scoperti da personale strutturale l'Asl è ricorsa all'appalto dei servizi: «Appalti che mantengono l'alta qualità della prestazione sanitaria, non sono di serie B. Alla questione della carenza di posti letto è stata data risposta attraverso l'attuazione nel 2004 presso il Dipartimento emergenza ed accettazione del reparto di Osservazione breve ed intensiva e di altri percorsi alternativi al ricovero ordinario che hanno svolto un'efficace azione di filtro che comunque ha garantito la continuità assistenziale. Per quanto riguarda il Poliambulatorio, è stato calcolato che tratterà 110 pazienti al giorno per le cure riabilitative, di cui il 15% accompagnati dai mezzi delle associazioni di volontariato senza diminuire la percentiulae del servizio di trasporto reso e senza criticità per la mobilità».
Sul nuovo ospedale l'assessore ha ribadito che i parametri usati sono gli stessi delle altre tre strutture in progetto a Pistoia, Lucca e Massa e che sarà potenziata l'integrazione socio-sanitaria con i servizi sul territorio e l'assistenza domiciliare ad esempio per i malati terminali o chi è affetto da malattie di lungo corso. 
Vannoni ha insistito sul rischio di avere due ospedali al posto di uno funzionante a cusa delle carenze della nuova struttura e sulla necessità di riaprire la discussione a riguardo «perchè l'ospedale pratese ha tanti punti di vanto, ma anche tanti problemi che devono essere affrontati»."
1147,http://comunicati.comune.prato.it/generali/?action=dettaglio&comunicato=14200500001147,31/10/2005,15:58,Cultura,"Al via 'Different', rassegna di cinema su temi omosessuali","Ai Cantieri Culturali ex Macelli di Officina Giovani","Il primo appuntamento è per mercoledì 2 novembre alle ore 21,15 (ingresso libero)","Avrà inizio mercoledì 2 novembre (ore 21,15) ai Cantieri culturali ex Macelli/Officina Giovani, la prima proiezione ad ingresso libero della rassegna di cinema su tematiche omosessuali intitolata «Different», promossa dall'associazione Aideatoscana in collaborazione con il Comune (assessorato alle Politiche giovanili), Officina Giovani e Arcigay 'La Giraffa' di Pistoia. 
La scelta dei film da proiettare è caratterizzata da una particolare attenzione al mondo dei giovani, sia come tematiche affrontate, sia per i linguaggi messi in campo. I film scelti sono quasi tutti abbastanza recenti e parlano dell´omosessualità in rapporto alla società in cui si vive e al contesto in cui operano i personaggi (un paese di provincia, una metropoli statunitense, l´esercito ecc.).
Durante ogni serata sarà proiettato un lungometraggio. Alle proiezioni seguirà un dibattito sulle tematiche emerse dalla visione del film, stimolato e coordinato da un moderatore. In alcuni casi sono previsti interventi di esperti e di rappresentanti dell´associazionismo gay-lesbico, sulle tematiche inerenti alle opere proiettate.
Primo appuntamento con «Amici, complici, amanti», di 
Paul Bogart. Una commedia di produzione statunitense con Anne Bancroft, Matthew Broderick, Harvey Fierstein, Ken Page. 
Il film è una buona versione cinematografica di una commedia teatrale di successo, efficace soprattutto nel modo in cui affronta le tematiche omosessuali, evitando gli eccessi melodrammatici senza alleggerire fino alla superficialità temi e problemi. Impressiona, in particolare, l’ampiezza di prospettive con cui viene analizzato l’universo omossessuale: si parla di coming out e di adozioni, di omofobia e di travestitismo, di fedeltà e di coppie aperte, di vita familiare e di locali con tanto di scene in dark room, di religione e di bisessualità, di rapporti con la società e di quelli con i genitori. 
"
1148,http://comunicati.comune.prato.it/generali/?action=dettaglio&comunicato=14200500001148,31/10/2005,16:05,"Conferenza stampa","Il programma dei corsi di cultura generale","Mercoledì 2, sede Circoscrizione centro, ore 12,00","Sarà la presidente Rosita Mattei ad illustrare il calendario","La presidente della Circoscrizione Prato centro Rosita Mattei presenta mercoledì 2 novembre, alle ore 12,00, in una CONFERENZA STAMPA, il programma dei Corsi di cultura generale della Circoscrizione, per l'anno 2005/2006.
La CONFERENZA STAMPA si svolgerà nella sede della Circoscrizione, in via dell'Accademia."
1149,http://comunicati.comune.prato.it/generali/?action=dettaglio&comunicato=14200500001149,31/10/2005,16:43,"Consiglio Comunale","Dura battaglia al commercio illegale di prodotti alimentari","Effetuati 13 verbali e 16 sequestri in magazzini cinesi","L'assessore Giovagnoli risponde ad un'interrogazione di Goffedo Borchi sul fenomeno","Negli ultimi mesi la Polizia municipale ha emesso 13 verbali per mancanza delle necessarie autorizzazioni sanitarie in magazzini cinesi di generi alimentari ed ha effettuato 16 sequestri di prodotti non etichettati regolarmente. «E' il segno che in materia di commercio illegale di prodotti alimentari provenienti dall'estero l'attenzione è alta - ha affermato l'assessore allo Sviluppo economico Fabio Giovagnoli in Consiglio comunale rispondendo ad un'interrogazione del capogruppo di Fi Goffredo Borchi - La materia comunque compete principalmente ai Nas e all'Asl dal punto di vista sanitario, mentre i vigili effettuano dei controlli sulla regolarità e sulle autorizzazioni alla vendita e segnalano alle suddette Autorità eventuali situazioni di carenza igienica da cui scattano interventi congiunti». Il capogruppo azzurro Borchi si riferiva in particolare al recente sequestro di polli in magazzino cinese da parte dei Nas ritenendo il fatto 'gravissimo per la salute pubblica e probabilmente solo la punta dell'iceberg del commercio illegale di alimenti dalla Cina'. La richiesta riguardava quindi quali interventi intenda adottare l'Amministrazione comunale per reprimere il fenomeno potenzialmente nocivo per la salute pubblica.
Alle multe e ai sequestri si è aggiunta negli ultimi giorni anche l'ordinanza di chiusura di un ristorante cinese di Grignano in via Roma fino a  che non saranno ripristinate le condizioni igieniche di legge. "
1150,http://comunicati.comune.prato.it/generali/?action=dettaglio&comunicato=14200500001150,31/10/2005,17:27,"Consiglio Comunale","4 milioni e mezzo di euro in tre anni per la sicurezza stradale.","L'assessore Giardi risponde a Luchetti (Fi)","Gli interventi realizzati dal 2002 per  ridurre l'incidentalità attraverso la modulazione stradale e il rallentamento.","Gli interventi di infrastrutturazione della rete urbana per aumentare la sicurezza delle strade e prevenire l'incidentalità dal 2002 ad oggi ammontano a oltre 4 milioni e mezzo di euro. Sugli assi principali di scorrimento sono stati spesi 2 milioni e 800mila euro tra rotatorie, segnaletica, new jersey, interventi di modulazione stradale e di rallentamento: 1 milione e 625mila per la Tangenziale ovest, 450mila per l'Asse delle idustrie e 800mila per la Declassata.
Per la viabilità urbana inveve le opere per la sicurezza di mezzi e pedoni hanno avuto un costo taotale di 1 milione e 690mila euro. Gli interventi in corso tra rotatorie ed allargamenti della sede stradale ammontano a 1 milione di euro. A questi si aggiunge l'intervento sulla corsia sud della Declassata tra il casello autostradale Prato est e la Questura verso Firenze per rimettere in sesto il manto stradale, che in più punti presenta avvallamenti e crepe. I lavori inizieranno entro il 15 novembre.
Il quadro degli interventi è stato illustrato dall'assessore ai Lavori pubblici Enrico Giardi nell'ultima seduta del Consiglio comunale rispondendo ad un'interogazione sulla sicurezza stradale presentata da Giovanni Luchetti di Fi: in particoalre il consigliere ha chiesto quali interventi l'Amministrazione intende eseguire per aumentare il livello di sicurezza soprattutto per i motociclisti, anello debole della circolazione stradale insieme ai ciclisti e ai pedoni. «E' costante il monitoraggio della rete stradale da parte del Comune e dell'Asm - ha risposto Giardi - Sulla sicurezza sono state investite molte risorse per realizzare decine d'interventi per i quali abbiamo richiesto ed ottenuto i finanziamenti del Piano di sicurezza nazionale. Nel 2003 attraverso la Regione abbiamo ricevuto un contributo di 600mila  euro ed è attualmente in atto la procedura per un milione di finanziamento»."
1151,http://comunicati.comune.prato.it/generali/?action=dettaglio&comunicato=14200500001151,31/10/2005,17:49,"Consiglio Comunale","Un garante della comunicazione per l'urbanistica","Approvata la figura e il regolamento delle funzioni","Avrà il compito di rendere più trasparenti e conoscibili gli atti di governo e pianificazione del territorio.","I piani attuativi e in genere i termini oscuri dell'urbanistica non saranno più un arcano per i cittadini: il Consiglio comunale ha approvato la figura del garante della comunicazione e il relativo regolamento per l'esercizio delle sue funzioni così come prevede la legge regionale 1 del 2005 sulle norme per il governo del territorio.
La delibera è stata illustrata da Elisabetta Carullo dei Ds, presidente della Commissione consiliare Affari istituzionali: il garante avrà il compito di rendere più trasparenti e conoscibili gli strumenti urbanistici e di pianificazione e le normative in materia, spesso incomprensibili a causa dell'uso di un linguaggio troppo tecnico. Sarà quindi di sua competenza la comunicazione in materia di Piano strutturale, piani complessi e attuativi di governo del territorio. La figura si affiancherà e non si sostituirà a quella del responsabile del procedimento. Potrà essere nominato un dipendente del Comune o un esterno con validi requisiti. I destinatari della comunicazione sono enti, associazioni e cittadini e il garante per diffondere le proprie note si avvarrà anche del sito web del Comune e dell'Urp.
La delibera è stata approvata a maggioranza con l'astensione della Casa delle libertà."
1152,http://comunicati.comune.prato.it/generali/?action=dettaglio&comunicato=14200500001152,02/11/2005,14:07,"Conferenza stampa","A 30 anni dalla morte di Pasolini, gli eventi per ricordarlo","Venerdì 4 novembre ore 12 all'istituto T. Buzzi","Ricco programma di iniziative coordinate dalla circoscrizione Prato Est","'Non una commemorazione, non un banale rimpianto ma tanto desiderio di capire e di riappropriarci del suo pensiero a trent'anni dalla sua morte'. E' il sottotitolo del programma di iniziative con cui sarà celebrata a Prato 'L'universalità dell'opera di Pier Paolo Pasolini' a trent'anni dalla sua morte. L'iniziativa è coordinata dalla Circoscrizione Prato Est e vedrà il coinvolgimento, oltrechè delle altre circoscrizioni comunali, di enti e associazioni del territorio: assessorati alla Cultura di Comune e Provincia, Polo universitario Città di Prato, Teatro Metastasio, Università del tempo libero Eliana Monarca, Associazione per il lavoro e la democrazia.
I vari eventi, in calendario dal 7 novembre al 6 dicembre, saranno illustrati  in una CONFERENZA STAMPA di presentazione dell'intero programma fissata per VENEDI' 4 NOVEMBRE alle ore 12 all'istituto Tullio Buzzi (viale della Repubblica 9).
All'incontro con i giornalisti parteciperanno il responsabile della commissione cultura della Circoscrizione Est, Giuseppe Maddaluno, e  l'assessore alla Cultura del Comune, Andrea Mazzoni. "
1153,http://comunicati.comune.prato.it/generali/?action=dettaglio&comunicato=14200500001153,02/11/2005,16:24,Circoscrizioni,"La cultura e la conoscenza declinate in 39 modi diversi","Ripartono i corsi di cultura generale del Quartiere centro","Lingue straniere, informatica, psicologia, sartoria, pittura e bon ton tra gli altri anche grazie ad una rete di associazioni aderenti","Imparare le lingue straniere, l'informatica e l'abc della pittura, ma anche nozioni di erboristeria, di astrologia e di bon ton per sapere come si apparecchia 'a norma' la tavola e come comportarsi con perfetto aplomb in pubblico: offrono tutto questo e molto altro di corsi di cultura generale organizzati dalla Circoscrizione centro, al via tra gennaio, febbraio e marzo, presentati stamattina presso la sede del Quartiere dalla presidente Rosita Mattei, dal presidente della Commissione Cultura della Circoscrizione Domenico Peris, dal responsabile dell'Ufficio scuola Marco Colangelo, dai rappresentanti delle 17 associazioni ed aziende che partecipano al progetto e i docenti che impartiranno le lezioni. Da molti anni la Circoscrizione organizza corsi in varie materie, ma quest'anno si è voluto ricreare 'l'anno 0' del progetto ripensando la formula e moltiplicando praticamente per cinque l'offerta formativa, che passa dagli 8 corsi di base dell'anno scorso ai 39 di quest'edizione grazie al coinvolgimento di una rete di associazioni ed enti con diversi saperi. Nel 2004 c'erano 4 corsi d'inglese, 2 di spagnolo e 2 di informatica, mentre quest'anno ci saranno in tutto 16 corsi di lingua divisi in vari livelli e in 5 lingue, l'inglese, lo spagnolo, il francese, il tedesco e il russo. Nelle passate edizioni i corsi di cultura generale coinvolgevano circa 220 cittadini, a fronte di molte richieste che rimanevano inevase a causa della mancanza di spazi, mentre quest'anno l'obiettivo è arrivare a 1000 iscritti coprendo il maggior numero possibile di domande: «Riuscire a soddisfare la grande richiesta di conoscenza è sempre stato il nostro fine - dichiara la presidente Mattei - Questa nuova formula dei corsi di cultura generale, così ampia ed articolata, intende soddisfare il bisogno di cultura, offrire opportunità di formazione e di aggregazione insegnando materie importanti. Prato ha avviato già da tempo questo percorso di cultura alternativa ed è per questo ad un livello superiore rispetto a tante altre realtà anche perchè può contare su una rete di associazioni che ampliano i progetti di conoscenza. Ma sicuramente questo non esaurisce il bisogno di cultura e non giustifica certo il fatto che non ci siano fondi a livello nazionale per soddisfare la domanda». I corsi sono infatti organizzati a costi bassissimi dalla Circoscrizione e prevedono una quota di partecipazione minima che autofinanzia il progetto. Anche gli spazi disponibili si sono moltiplicati grazie alla collaborazione con l'Istituto tecnico Dagomari, il Caffè al Teatro, l'associazione Panda 97, la società corale Verdi e il circolo Curiel che presteranno le proprie stanze. Si rivolgono ad un pubblico eterogeneo, dagli adolescenti ai pensionati. Nelle passate edizioni prevalevano le persone di cultura media tra i 20 e i 50 anni.
Le novità sono tante, a partire dai corsi di fumetti, di sartoria, di educazione sessuale e comportamentale. Altra novità è che quest'anno ci si potrà iscrivere a più di un corso. Eccoli tutti: oltre ai corsi di lingua già detti ci sono i corsi di fotografia, anche notturna e di foto-ritocco digitale, di fumetto, rivolto anche ai teen-agers, di sommelier, di bon ton, di teatro e dizione teatrale, di teatro creativo, di scrittura creativa, di informatica, di origami, di decorazioni, di restauro, di disegno, di sartoria, di astrologia, di pscicologia, di sensibilizzazione al counseling come intervento di sostegno a persone e coppie in difficoltà, di comunicazione e relazione, di gym arminia, di danza-terapia, di corpo libero, di aerobica, di astronomia, di sviluppo della memoria e di erboristeria a doppio livello.
Le domande di pre-iscrizione dovranno essere presentate esclusivamente presso la cIrcoscrizione centro in via dell'Accademia 42 dal 14 al 25 novembre dal lunedì al venerdì dalle 8.30 alle 13.30 con orario continuato fino alle 17.30 il lunedì e il giovedì. L'avvio è subordinato al raggiungimento del numero minimo di partecipanti e i corsi sono a numero chiuso. I moduli d'iscrizione sono disponibili all'Urp di piazza del Comune, alla Circoscrizione o sul sito del Comune www.comune.prato.it."
1154,http://comunicati.comune.prato.it/generali/?action=dettaglio&comunicato=14200500001154,04/11/2005,13:12,"Tempi e Orari","Laboratorio del tempo,  in mostra le foto di 'Archetipo Donna'","Dal 5 al 25 novembre","Gli scatti sono realizzati da Patrizio Pasquetti","Si intitola 'Archetipo Donna' la mostra fotografica di Patrizio Pasquetti che si terrà dal 5 al 25 novembre al Laboratorio del tempo (via Filicaia 34/37). Si tratta di un titolo non casuale per questa serie di scatti che vogliono evidenziare la visione mediatica e spesso maschilista con cui spesso si guarda all’universo femminile, affermando appunto un archetipo più che una realtà concreta della femminilità.
“Come sono idealizzate o esorcizzate tutte le potenti forze della natura - commenta l'autore - così è sempre successo e succede con la Donna: creatrice o distruttrice, dea o strega, santa o prostituta, consolatrice o ammaliatrice, sempre alla ricerca di indurre l’altro genere in perenne tentazione”,.
Le fotografie di “Archetipo Donna” sono state in mostra quattro anni fa nei locali della Provincia di Prato in via Ricasoli per l’Associazione culturale Prato - Sarajevo. Patrizio Pasquetti ha deciso di esporre al Laboratorio del Tempo perché rappresenta un luogo e un momento di confronto tra donne e non solo. "
1155,http://comunicati.comune.prato.it/generali/?action=dettaglio&comunicato=14200500001155,03/11/2005,14:50,"Conferenza stampa","30 anni dalla morte di Pasolini, le iniziative per ricordarlo","Domani, 4 novembre, ore 12, all'istituto T. Buzzi","Interverranno, far gli altri,  Mazzoni e Maddaluno","Si ricorda che domani, 4 NOVEMBRE, alle ORE 12, presso l'istituto TULLIO BUZZI (viale della Repubblica 9) è convocata la CONFERENZA STAMPA per la presentazione di un programma di iniziative in ricordo di Pier Paolo Pasolini a trent'anni dalla sua morte. Il programma è coordinato dalla Circoscrizione Prato Est e vedrà il coinvolgimento, oltrechè delle altre circoscrizioni comunali, di enti e associazioni del territorio: assessorati alla Cultura di Comune e Provincia, Polo universitario Città di Prato, Teatro Metastasio, Università del tempo libero Eliana Monarca, Associazione per il lavoro e la democrazia.
All'incontro con i giornalisti parteciperanno il responsabile della commissione cultura della Circoscrizione Est, Giuseppe Maddaluno,  l'assessore alla Cultura del Comune, Andrea Mazzoni e i rappresentanti degli enti e l'associazioni  che hanno contribuito all'organizzazione degli eventi."
1156,http://comunicati.comune.prato.it/generali/?action=dettaglio&comunicato=14200500001156,03/11/2005,17:35,Economia,"«Il nostro obiettivo è fare una fiera in Toscana»","La reazione del Comune alla decisione di Pratotrade","L'assessore Giovagnoli conferma la validità della scelta dell'ex Banci","«La scelta, come affermato dallo stesso presidente di Pratotrade, non è intesa come definitiva. Il nostro obiettivo è lavorare per realizzare una fiera specialistica, che punti sull'innovazione e la qualità, a Firenze». Questa, in estrema sintesi, la reazione del Comune di Prato, affidata alle parole dell'assessore allo Sviluppo economico Fabio Giovagnoli, alla notizia del trasferimento di  Pratoexpo a Milano.
«Dispiace sempre perdere una manifestazione - continua l'assessore Giovagnoli - anche perchè segna l'impoverimento della filiera della moda, in una regione il cui sistema produttivo è in buona parte riferibile alla moda. E' anche per questo motivo che una decisione del genere avrebbe dovuto passare da un confronto con gli Enti locali».
«E' evidente - prosegue l'amministrazione pratese - che Milano è un polo di attrazione, anche per le dimensioni del suo sistema fieristico. Così come è facile constatare che Prato costituisca l'unico territorio del centrosud che partecipa alla Fiera unica, per cui esiste un oggettivo interesse degli altri sistemi territoriali a stare a Milano. Se si possono comprendere le ragioni di Pratotrade da un punto di vista delle aziende che rappresenta, dato che è normale che le aziende agiscano per avere il maggiore ritorno, lo sono meno da un punto di vista delle politiche e in termini strategici, poichè andando a Milano si perde un anello della filiera moda, il che costituisce un impoverimento dell'intero sistema regionale».
«Ls strategia - dichiara ancora Giovagnoli - da un punto di vista istituzionale non può essere quella che rafforzare il sistema fieristico toscano e regionale, con l'obiettivo di fare della Toscana e di Firenze la sede di una fiera specialistica, altamente qualificata. Per le istituzioni locali significa lavorare per rendere possibile questo obiettivo. Per questo confermiamo la validità della scelta dell'ex Banci, poichè si tratta davvero di costruire un sistema espositivo metropolitano, imperniato su Fortezza da Basso, che soddisfi le esigenze dei nostri sistemi territoriali e dei nostri sistemi produttivi».
«Anche le questioni di Firenze Fiere - chiosa ancora Giovagnoli - occorre vederle in questa prospettiva, l'efficienza e il risanamento devono essere collocati in un contesto che punti a costituire un polo espositivo moderno e su scala metrpolitana. L'impegno deve essere volto a recuperare i problemi apertisi con la decisione di Pratotrade, operando per una fiera, incentrata sulla qualità e l'innovazione, stabilmente insediata nell'area metropoitana».    "
1157,http://comunicati.comune.prato.it/generali/?action=dettaglio&comunicato=14200500001157,03/11/2005,18:01,Appuntamenti,"Le celebrazioni per il 4 novembre","Bandiere tricolori a tre istituti scolastici",,"Il sindaco Marco Romagnoli, accompagnato dal Gonfalone, parteciperà, domani 4 novembre, alle celebrazioni per l'anniversario della Vittoria, promosse dalla Prefettura.
Le celebrazioni inizieranno alle 9,00 con l'alzabandiera da parte delle associazioni combattentistiche, in piazza delle Carceri, cui prenderà parte per il Comune l'assessore Andrea Mazzoni, per proseguire subito dopo con una messa in Cattedrale, alla quale parteciperà in rappresentanza dell'Amministrazione comunale il vice sindaco Roberto Bencini.
Dopo la messa un corteo, preceduto dalla banda delle Fiamme gialle, raggiungerà da piazza Duomo piazza delle Carceri, dove il prefetto Eleonora Maffei, il presidente della Provincia Massimo Logli e il sindaco deporanno una corona al Monumento ai Caduti.
Le cerimonie proseguiranno con la consegna delle bandiere tricolori a tre istituti scolastici cittadini: il prefetto la consegnerà all'istituto comprensivo Mazzoni, il presidente della Provincia all'Ipsia Marconi, il sindaco al Convitto nazionale Cicognini.
Da parte sua, prima delle cerimonie ufficiali, l'Amministrazione comunale, rappresentata dalla presidente della Circoscrizione Prato centro Rosita Mattei, deporrà corone ai monumenti e ai cippi presenti nei cimiteri ai caduti e ai deportati.    "
1158,http://comunicati.comune.prato.it/generali/?action=dettaglio&comunicato=14200500001158,04/11/2005,13:15,"Consiglio Comunale","«Spese da tagliare, ma la situazione di Sori non è grave»","In seguito all'interrogazione di Luchetti (Fi)","La risposta del sindaco Marco Romagnoli, che cita la relazione dell'attuale amministratore delegato","Va imputata alla precedente direzione di Sori la gestione finanziaria, poco attenta e priva dei dovuti controlli, che avrà come conseguenza la chiusura in passivo del bilancio 2005 della società. La Sori aveva chiuso positivamente il 2004 (il consuntivo presentava un attivo), ma le eccessive richieste avanzate in sede di Bilancio di previsione 2005 hanno fatto scattare da parte dell'Amministrazione comunale immediate verifiche e controlli. E' venuta meno la fiducia nell'amministratore delegato di Sori, che è stato rimosso dall'incarico, e il Comune ha proceduto alla nomina di un nuovo amministratore delegato e all'affidamento di un incarico a una società per la redazione del piano industriale. E' questa in sintesi la risposta che il sindaco, Marco Romagnoli, ha dato all'interrogazione presentata dal consigliere di Forza Italia Giovanni Luchetti per sapere se «sprechi, cattiva gestione e clientilismo di cui - secondo una relazione dell'attuale amministratore Sori, sarebbe colpevole la precedente gestione amministrativa -  possano compromettere la solidità patrimoniale e finanziaria della società».
Romagnoli ha spiegato che Sori non presenta una situazione di particolare gravità, dato che si è trattato di spese non opportune che vanno tagliate, ma non di sprechi milionari, e che sono già in atto le misure necessarie a riportare equilibrio economico nella società. In primo luogo, ha specificato il sindaco, sono stati interrotti gli incarichi ai collaboratori coordinati e continuativi assunti per far fronte ad attività straordinarie, come lo smaltimento di un consistente lavoro arretrato derivante dalle multe non riscosse. Due le fasi previste per il riequilibrio: una più immediata per il taglio dei costi e l'altra successiva da attuare nel contesto del Piano industriale. 
Romagnoli ha anche difeso l'operato del vicesindaco Roberto Bencini: «E' stato l'assessore alle Finanze a svolgere, per conto del Comune, una forte attività di vigilanza nei confronti di una società strategica per l'Amministrazione, e a far scattare i controlli, che poi hanno condotto alla revoca del mandato all'amministratore delegato e ad affidare alla Dexia la redazione del piano industriale. La situazione è stata tenuta sotto controllo da parte del Comune e del vice sindaco, che ha anche agito sulla base della relazione del nuovo amministratore unico. Fra l'altro l'amministratore unico, d'intesa con lo stesso Bencini, ha provveduto a risolvere il contratto col direttore, figura non più presente in Sori».
Inoltre, ha aggiunto il sindaco, è stato lo stesso Bencini a comunicare all'assemblea dei soci, che il Comune si riserva in via cautelativa di fare i propri passi per rivalersi su chi avesse autorizzato spese non congrue ed indebite. Infine, ha ricordato che Sori ha in concessione la riscossione dell'Ici e della Tosap fino al 2050, mentre la concessione per la riscossione della Tia e delle multe scade il 31 dicembre di quest'anno.
Luchetti ha dichiarato di condividere il tono dell'intervento del sindaco, pur sottolineando che dal bilancio 2004 della Sori si capiva bene che «la posta attiva era una forzatura». «Da ciò che ha detto il sindaco - ha osservato Luchetti - si capisce che la Sori deve essere reinventata. Purtroppo avevamo ragione quando dicevamo che la società così come era nata non aveva futuro. Speriamo che con il piano industriale si riesca a farla stare in piedi da sola»."
1159,http://comunicati.comune.prato.it/generali/?action=dettaglio&comunicato=14200500001159,,,,,,,"notizia non presente"
1160,http://comunicati.comune.prato.it/generali/?action=dettaglio&comunicato=14200500001160,04/11/2005,13:30,"Consiglio Comunale","Consiglio comunale straordinario su finanziaria 2006","Lunedì 7 novembre alle 16","Giovedì 10 novembre la consueta seduta ordinaria","Si terrà lunedì 7 novembre alle 16 una seduta straordinaria del Consiglio comunale per discutere della legge finanziaria 2006. La consueta seduta ordinaria del consiglio è convocata per giovedì 10 novembre alle 15. "
1161,http://comunicati.comune.prato.it/generali/?action=dettaglio&comunicato=14200500001161,04/11/2005,15:51,"Consiglio Comunale","Tre mozioni per esprimere solidarietà ad Israele","Insolita la geografia degli schieramenti che le hanno presentate","Unanime la condanna alle parole antisemite e contro l'Occidente del presidente della Repubblica iraniana  Ahmadinejad","Una condanna unanime nei confronti delle parole contro Israele e l'Occidente del presidente iraniano Mahmoud Ahmadinejad ma attraverso tre atti diversi: nella seduta di ieri del Consiglio comunale sono stati approvati tre ordini del giorno presentati in modo trasversale e votati con un'insolita geografia di schieramenti. 
Il primo è stato presentato da Andrea Colzi dei Ds, dalla capogruppo Gerardina Cardillo, da Luca Roti della Margherita e Aurelio Donzella dell'Italia dei valori: esprime la condanna per le affermazioni anti-sioniste del premier iraniano e per la sua politica di proliferazione di armamenti nucleari e solidarietà ad Israele, auspica l'intervento delle Nazioni Unite e dell'Europa come promotore di pace per tutti i popoli del Medioriente e impegna l'Amministrazione comunale a partecipare ad iniziative di solidarietà che promuovano la strada della riconciliazione e della pace rendendo omaggio anche alla memoria di Yitzhak Rabin, di cui oggi 4 novembre ricorre il 10° anniversario dell'assassinio.
Il secondo ordine del giorno è stato firmato da Maurizio Bettazzi di An e Giovanni Luchetti di Fi ed è stato approvato cassando alcuni capoversi del testo: l'atto esprime condanna per le parole di Ahmadinejad, definite agghiaccianti e rievocative degli anni oscuri di Khomeini in cui vari leader e ayatollah del mondo arabo tuonavano contro Israele: «Esprimiamo la nostra solidarietà politica e spirituale allo Stato di Israele, sopravvissuto a 60 anni di attacchi militari e terrorismo, alla propaganda antisemita e antisionista e ancora minacciato da uno stato islamico che si sta preparando ad un eventuale attacco atomico per annientarlo». 
Il terzo atto è stato formulato dal capogruppo di Rifondazione comunista Leonardo Becheri, da Tommaso Rindi dei Verdi, Mauro Vannoni di Sinistra per Prato viva e Moreno Zazzeri dei Comunisti italiani: «Riteniamo il regime teocratico iraniano estremamente pericoloso per gli stessi raniani e tutto il mondo e condanniamo le parole del suo presidente. Riteniamo necessaria tutta la pressione internazionale affinchè l'Iran receda dalle posizioni assunte senza che questo si tramuti in azioni cruente, embarghi economici, strumenti tragici ed inefficaci. Valutiamo come elementi che hanno poratto a questa situazione di intolleranza la decennale destabilizzazione dell'area mediorientale causata dalla mancata risoluzione del problema palestinese e più recentemente la guerra all'Iraq alimentando la spirale del terrorismo. Invitiamo L'Ue e gli Stati a favorire l'integrazione nella normale dialettica politica di tutte le forze mediorientali che vogliono partecipare rifuggendo la violenza».  
Questultima mozione è stata approvata con 15 voti favorevoli, 10 contrari, tra cui Fi, il Ds Luciano Bartolotti, An e Aurelio Donzella dell'Idv, 5 astenuti tra cui il sindaco, il presidente del Consiglio comunale Daniele Mannocci, Andrea Ballini dei Ds e la Margherita. Il documento di An ed Fi è passato con 18 voti d'astensione, 10 favorevoli, tra cui Massimo Taiti di Nuovo Psi Taiti per Prato, Fi, An e Mannocci, e tre contrari, Leonardo Becheri, Mauro Vannoni e il Ds Roberto Dabizzi.
L'ultimo atto è stato promosso con 20 voti a favore, tra cui Taiti, e 10 astenuti,  An, Fi, Verdi, Sinistra per Prato viva e Comunisti italiani.
Inchiusura il consigliere Massimo Taiti ha comunque criticato il fatto che 'il Consiglio comunale abbia perso l'occasione di votare un documento condiviso su un argomento di questa portata perchè non si sono trovati dei punti di contatto' dopo una breve sospensione dei lavori dell'Assemblea per decidere il da farsi."
1162,http://comunicati.comune.prato.it/generali/?action=dettaglio&comunicato=14200500001162,04/11/2005,13:59,Circoscrizioni,"Si riunisce il consiglio della circoscrizione Ovest","Lunedì 7 settembre alle ore 21","la seduta si terràal centro civico di via Isidoro del Lungo.","Lunedì 7 novembre, alle ore 21, presso il centro civico di via Isidoro del Lungo si riunirà il consiglio della circoscrizione Prato Ovest. All'ordine del giorno, far gli altri, il parere sul regolamento comunale per la concessione degli impianti sportivi."
1163,http://comunicati.comune.prato.it/generali/?action=dettaglio&comunicato=14200500001163,04/11/2005,14:05,Circoscrizioni,"Nord, visita all'osservatorio di Arcetri","Lunedì 7 novembre ore 21","La prenotazione è obbligatoria","E' fissata per lunedì 7 novembre alle 21 la visita all'Osservatorio di Arcetri organizzata dalla circoscrizione Prato Nord nell'ambito delle visite guidate a luoghi di particolare interesse culturale, storico e artistico. E' obbligatoria la prenotazione al numero telefonico 0574/697740.  Se il tempo sarà sereno si potrà osservare la luna.  "
1164,http://comunicati.comune.prato.it/generali/?action=dettaglio&comunicato=14200500001164,,,,,,,"notizia non presente"
1165,http://comunicati.comune.prato.it/generali/?action=dettaglio&comunicato=14200500001165,04/11/2005,16:18,Cultura,"Dodici appuntamenti per ricordare Pasolini","Il primo lunedì 7 al polo scolastico di via Reggiana","L'iniziativa promossa da tutte le Circoscrizioni pratesi, capofila la Est","«L'universalità dell'opera di Pier Paolo Pasolini», che come sottotitolo recita «non una commemorazione, non un banale rimpianto, ma tanto desiderio di capire e di riappropriarci del suo pensiero a trent'anni dalla sua morte», è il titolo di un ricco programma di iniziative, incentrate sulla figura del poeta, scrittore e regista, presentato stamani all'istituto Buzzi, che ha messo insieme per l'organizzazione tutte le Circoscrizioni pratesi, con capofila la Est, in collaborazione con gli assessorati alla Cultura di Provincia e Comune, il polo universitario 'Città di Prato' col corso di laurea Progeas, il Metastasio, l'Università del tempo libero 'Eliana Monarca', l'associazione per il lavoro e la democrazia, e con il patrocinio del Csa di Prato.
Dodici appuntamenti che iniziano lunedì 7 novembre, all'auditorium dell'istituo 'Gramsci-Keynes', al polo scolastico di via Reggiana, con un incontro con la compagnia teatrale Mercadante dello Stabile di Napoli, promosso alle 14,30, dalla Circoscrizione Sud in collaborazione con la Centro.
L'incontro precederà lo spettacolo «Idroscalo '93», di Mario Gelardi, con Ivan Castiglione e Daniele Russo, che la stessa compagnia metterà in scena la sera al teatro 'La Baracca', in via V. Frosini 8, a Casale.
Per informazioni sulle iniziative che ricordano la figura di Pasolini: Circoscrizione est, v.le De Gasperi 67 (tel. 0574-527025, fax 0574-527040, e-mail: circoscrizione.est@comune.prato.it).         "
1166,http://comunicati.comune.prato.it/generali/?action=dettaglio&comunicato=14200500001166,04/11/2005,11:57,"Consiglio Comunale","Un regolamento comunale per taxi ed autonoleggi","Approvato nella seduta di giovedì scorso","Tariffe stabilite insieme da giunta e associazioni e un tavolo di confronto sulla qualità del servizio taxi tra le novità principali","Adeguamenti delle tariffe non automatici ma concertati con la giunta comunale, verifica ogni tre anni da parte del Comune sulle autorizzazioni da rilasciare per i taxi e i trasporti con conducente ed una regolamentazione minuziosa su condizioni d'esercizio, tassametri, rilascio e trasferimenti di licenze: sono queste le principali novità introdotte dal nuovo regolamento per l'attività dei taxi approvato ieri dal Consiglio comunale. Il testo normativo è suddiviso in 39 articoli che dopo 15 anni hanno aggiornato le regole date dalla delibera comunale del 1990 sul servizio, aggiornandolo e armonizzandolo con le ultime previsioni su scala metropolitana frutto dell'incontro dei Comuni con la categoria degli operatori per disciplinare il servizio di trasporto non di linea, taxi e noleggio. 
Il regolamento è stato illustrato dall'assessore allo Sviluppo economico Fabio Giovagnoli: «In questo modo colmiamo una lacuna adeguandoci agli orientamenti di Area vasta a cui altri Comuni hanno già provveduto. Noi abbiamo avviato un confronto con la categoria con cui abbiamo preso atto che le licenze attualmente sono 32, demandando alla giunta la verifica e l'aggiornamento ogni tre anni a seconda delle richieste e del bisogno della popolazione in conformità con le direttive regionali. Inoltre le tariffe del servizio taxi verranno definite annualmente dalla giunta su proposta delle associazioni di categoria più rappresentative». Un'altra novità è che il Comune aprirà un tavolo di confronto sulla qualità del servizio attraverso anche una rilevazione dell'utenza per adeguare il trasporto alle esigenze di chi ne fa uso.
L'attenzione del dibattito consiliare si è concentrata principalmente sull'art. 7 del testo, in cui si dice che le licenze per i taxi in città attualmente sono 32: il consigliere Maurizio Bettazzi di An ha proposto di emendare il regolamento cassando il riferimento «perchè si rischia di avallare il mantenimento di una lobby e perchè non spetta al Comune fare questo tipo di previsioni». 
La risposta è venuta dal consigliere Elisabetta Carullo, in qualità di presidente della Commissione affari istituzionali, che ha esaminato ed approvato il regolamento, specificando che l'articolo è una fotografia della situazione delle licenze, una presa d'atto che non condiziona il Consiglio comunale. 
Anche Andrea Amerini di Forza Italia ha rimarcato le perplessità sull'art. 7, ma la richiesta di Bettazzi di rivedere la norma è stata respinta perchè la cassazione del capoverso renderebbe incongruo il comma seguente.
Il regolamento è stato promosso con 24 voti favorevoli dell'Ulivo, Rifondazione comunista, Nuovo Psi e Sinistra per Prato viva e 7 contrari della Casa delle Libertà."
1167,http://comunicati.comune.prato.it/generali/?action=dettaglio&comunicato=14200500001167,04/11/2005,11:55,"Consiglio Comunale","Anagrafe del lavoro, una nuova convenzione in vista","Il Comune non assumerà più il personale degli sportelli","Approvata la modifica dell'accordo con la Provincia","E' stato modificato l'accordo tra Comune e Provincia per la gestione del servizio di orientamento e lavoro denominato Anagrafe del lavoro: per superare le difficoltà di organizzazione scaturite dal fatto che ad assumere il personale degli sportelli impiegato dalla Fil è il Comune, il Consiglio comunale ha approvato la modifica dell'accordo e i nuovi indirizzi per la stipula della convenzione con al Provincia dal 2006 al 2009.
Quest'ultima quindi si impegna entro il 31 dicembre ad esperire una nuova procedura ad evidenza pubblica per l'affidamento a terzi della gestione del servizio di Anagrafe del lavoro con una base di 220mila euro all'anno, a stipulare con il soggetto aggiudicatario il contratto di gestione fino al 2009. Il Comune invece metterà a disposizione presso le sedi delle cinque Circoscrizioni i locali per il servizio, le risorse strumentali e tecnologiche e garantirà che gli sportelli siano disponibili per 5 giorni alla settimana per sei ore al giorno di cui 4 e mezza di apertura al pubblico.
La delibera è stata approvata con 25 voti favorevoli e 7 contrari della Casa delle libertà."
1168,http://comunicati.comune.prato.it/generali/?action=dettaglio&comunicato=14200500001168,07/11/2005,13:42,"Polizia municipale","Incidente in via Rubieri, si cerca  una testimone","E' avvenuto sabato 5 novembre alle 17.45 circa","Ha prestato i primi soccorsi a una donna investita da un'auto e oggi deceduta","La Polizia Municipale lancia un appello per rintracciare la signora che, sabato 5 novembre alle 17 e 45 circa,  ha assistito all'incidente avvenuto in via Rubieri/piazza Medaglie d'Oro di fronte al bar pasticceria Chateau Rouge. Nell'incidente una donna che camminava a piedi  è stata investita da un'auto: subito dopo l'infortunata  è stata soccorsa, oltre che dal conducente dell'auto, da una signora di origine straniera  che forse ha assistito al sinistro. Questa signora  e chiunque sia in grado di fornire informazioni su quanto accaduto sono pregati di contattare il Comando Polizia Municipale (tel. 0574 42391, oppure 616778).
Le condizioni della donna investita si sono aggravate dopo alcune ore dall'incidente e l'unica versione conosciuta è quella del conducente dell'auto. Oggi la signora investita  è deceduta.
 
"
1169,http://comunicati.comune.prato.it/generali/?action=dettaglio&comunicato=14200500001169,07/11/2005,13:40,Commercio,"Chiuse le cucine di un'azienda cinese","Sabato scorso l'operazione della Polizia municipale","A Tavola,  in via Pompeo Ciotti, si preparava il catering per altre imprese orientali","Catering clandestino bloccato dalla Polizia Municipale. L'operazione è stata eesguita sabato scorso, dagli agenti dell'Unità operativa di Polizia commerciale, guidati dal commissario Giovanni Morosi, che nell'ambito dei quotidiani controlli sulle attività commerciali, hanno fatto irruzione in via Pompeo Ciotti, a Tavola, nei locali di un'impresa cinese che svolgeva un'attività non autorizzata di catering.    
Nel laboratorio erano cucinati alimenti, senza alcuna licenza e in violazione di norme e regolamenti, che venivano poi trasportati ai 'clienti', altre imprese cinesi. Un centro di cottura che serviva le mense di altre aziende orientali o organizzava banchetti su commissione.    
I vigili urbani hanno posto sotto sequestro ventuno scatoloni di alimenti già cucinati e pronti per la consegna, merce per la preparazione di un migliaio di porzioni, quattro congelatori e una dispensa. Inoltre hanno apposto i sigilli alle cucine, con l'Unità operativa di Polizia commerciale che sta effettuando ulteriori accertamenti sulle derrate alimentari e sull'attività complessiva dell'azienda. 
Oltre alla chiusura delle cucine e al sequestro degli alimenti, e alle multe conseguenti per lo svolgimento di un'attività non autorizzata, al proprietario cinese, bloccato alla guida del suo furgone mentre si accingeva ad effettuare una consegna, è stato sequestrato anche il veicolo, sottoposto a fermo per tre mesi. All'alt degli agenti della Polizia municipale il conducente, privo di patente, ha mostrato soltanto il foglio rosa, senza per giunta essere accompgnato da un istruttore. 
 
"
1170,http://comunicati.comune.prato.it/generali/?action=dettaglio&comunicato=14200500001170,07/11/2005,13:55,Appuntamenti,"La nazionale di rugby nel Salone consiliare","Martedì 8 novembre, ore 12,00, Palazzo comunale","Per la presentazione ufficiale dell'incontro Italia-Tonga","Presentazione ufficiale domani, martedì 8 novembre, nel Salone consiliare del Palazzo comunale, dell'incontro di rugby fra le nazionali di Italia e Tonga, che svolgerà sabato 12 novembre allo stadio comunale 'Lungobisenzio'.
L'intero staff della Federazione di rugby con in testa i giocatori azzurri e il nuovo Ct Pierre Berbizier, saranno ricevuti alle 12,00 dal sindaco Marco Romagnoli e dall'assessore alle Politiche sportive Aldo Milone  "
1171,http://comunicati.comune.prato.it/generali/?action=dettaglio&comunicato=14200500001171,07/11/2005,18:07,"Consiglio Comunale","«Ormai non c'è altro da tagliare»","Dibattito sulle norme della Legge Finanziaria","Il vicesindaco: «Sociale e personale a rischio, si pregiudicano i servizi»","«Ormai c'è ben poco tagliare, ormai siamo costretti a intervenire sulla pelle viva dei cittadini». Con questo lapidario giudizio il vice sindaco e assessore alle Finanze Roberto Bencini ha introdotto il dibattito sulla Finanziaria, in onda nel pomeriggio in Consiglio comunale.
E' una Finanziaria, quella in discussione in Parlamento, che non solo penalizza gli Enti locali, ma questi ultimi sono i soli, o quasi esclusivamente i soli, a 'pagare' il conto, è ciò nonostante questo Governo abbia voluto accompagnare la legge di Bilancio «ad una campagna che individua nelle amministrazioni locali fattori di spreco e di inefficienza». Le cifre, però, ha dichiarato Bencini, dicono il contrario: di 3,9 miliardi di euro di risparmi compiuti negli ultimi anni ben 1,7 sono stati realizzati dai Comuni, che fra l'altro hanno consistentemente ridotto i loro personale: dei 452 mila dipendenti impiegati nel 2001, nelle 8000 e passa amministrazioni locali ne sono rimasti 362 mila. «Altro che razionalizzare - ha continuato Bencini - tutto è carico dei Comuni, con lo Stato che ormai non finanzia più niente».
I numeri per Prato sono presto fatti: un milione in meno di euro circa per il personale («non è vero che non si taglia, poichè al netto dei rinnovi contrattuali, la voce personale rispetto al 2004 va decurtata dell'1%»). Una minore spesa, che scaricandosi sui precari potrebbe provocare, ad esempio, serie difficoltà nei servizi scolastici, dove sono maggiormente concentrati. Ma è difficile anche la situazione per il sociale: l'assistenza ai minori, agli anziani e agli handicappati è a rischio nonostante si dica il contrario: «E' vero per questa voce non sono previsti nel 2006 ulteriori decurtazioni, ma solo perchè sono già state effettuate nel 2005». All'appello mancano 500 milioni di euro del Fondo nazionale, che comportano per il Comune di Prato un maggior onere di 1 milione di euro. E meno male  che la Regione ha deciso di coprire il 25% del taglio effettuato dal Governo, altrimenti i milioni sarebbero due: «Chissà - ha chiosato Bencini - se questa copertura regionale potrà essere garantita anche nel 2006, visto che la mannaia colpisce anche le Regioni». Da qui un giudizio politico netto: «Invece di inutili gratificazioni alle famiglie, perchè non pensare a coprire le spese sociali, che sempre le famiglie riguardano». E come se non bastasse ci sono i 'tagli indiretti': quelli per lo spettacolo («che succederà per il Metastasio, che fra l'altro è uno Stabile?» ha affermato il vicesindaco), quelli per la casa, dove non si finanzia più nessun intervento, quelli per l'edilizia scolastica, il cui fondo nazionale è vuoto ormai da anni, per non parlare dei trasporti e dei piani contro l'inquinamento, voci scomparse dal Bilancio dello Stato. E buon per Prato che abbia varato la Tia, la nuova tariffa per i rifiuti, altrimenti per il Bilancio del Comune sarebbero stati altri 12 milioni di euro in meno. «Tutto è sulle spalle dei Comuni, che se tagliano ancora intervengono sulla carne viva della gente».         "
1172,http://comunicati.comune.prato.it/generali/?action=dettaglio&comunicato=14200500001172,10/11/2005,10:09,"Consiglio Comunale","Finanziaria 2006, votati tre ordini del giorno","Nella seduta straordinaria di lunedì scorso","Approvato quello presentato dalla maggioranza e da Rifondazione. Il gruppo di An non partecipa al voto","Il Consiglio comunale, riunito in via straordinaria per discutere il disegno di legge finanziaria  2006, ha approvato con venti voti a favore  (espressi dai gruppi Ds, Margherita, Comunisti italiani, Italia dei valori, Verdi, Rifondazione comunista, Sinistra per Prato viva, Nuovo Psi) e tre contrari (Forza Italia), un ordine del giorno in cui si chiede al Governo di avviare un tavolo di confronto con Comuni, Province e Regioni “per concordare le misure di contenimento della spese pubblica da inserire nel maxi emendamento”. I consiglieri di An non hanno partecipato al voto. Nel medesimo documento si osserva, fra l’altro, che la finanziaria 2006 giunge dopo dieci anni di tagli e contenimenti di costi realizzati grazie al comportamento virtuoso del comparto delle autonomie locali, che hanno contribuito al risanamento delle finanze pubbliche applicando in modo rigoroso le norme del patto di stabilità. Nell’ordine del giorno, inoltre, da una parte si critica il taglio propagandistico di alcune norme proposte dalla finanziaria come quelle sulle auto blu, consulenze, eventi di valorizzazione delle città che, “pur avendo una incidenza sulla spesa”, spesso risultano essenziali e nei comuni più piccoli addirittura inesistenti, dall’altra si evidenzia la drammaticità di alcune misure, come il taglio delle risorse destinate a parte del sistema sociale allargato, mense, trasporti scolastici, assistenza anziani e diversamente abili, e la riduzione del 50 per cento del fondo sociale 2005 che per la Toscana ammonta a 31 milioni di euro. Infine si invita la Giunta a definire la bozza di bilancio di previsione 2006 in base alla normativa vigente in modo che possa essere approvata entro il 31 dicembre prossimo. 
I riflessi della manovra finanziaria 2006 sul bilancio comunale sono stati oggetto di un ulteriore ordine del giorno presentato dal gruppo di Rifondazione comunista e approvato da tutti gruppi consiliari a eccezione di Forza Italia e An che, anche in questo caso, non ha partecipato al voto. In esso il Consiglio impegna il sindaco e la giunta  a comunicare le linee di scelta politico-amministrativa di massima del prossimo bilancio di previsione prima delle consuete sedute di discussione  e votazione per permettere “alla comunità locale allargata di conoscere per tempo e prima della formalizzazione le linee della manovra dell’ente”.
Respinto invece l’ordine del giorno presentato dai consiglieri di Forza Italia e firmato anche da quelli di An, che non hanno proceduto al voto in quanto fuori aula. In esso si invitano gli amministratori ad agire con senso di responsabilità e a non strumentalizzare ai fini politici la delicata fase di presentazione della legge finanziaria, a vigilare sulla qualità della spesa eliminando sprechi e spese superflue e assicurando massima attenzione alle reali esigenze dei cittadini. Al governo, rispetto alla spesa corrente, viene chiesto di rimodulare le percentuali dei tagli previsti per comuni, province e regioni assicurando una maggior tutela alle amministrazioni comunali, di prevedere un sistema progressivo di riduzioni di spesa tutelando i comuni medio-piccoli e introducendo meccanismi di compensazione per quelli virtuosi, e di ricomprendere nel concetto di spesa sociale tutti i servizi ad essa riconducibili, fra cui scuole, trasporto per alunni disabili, diritto allo studio, sicurezza, illuminazione pubblica.
"
1173,http://comunicati.comune.prato.it/generali/?action=dettaglio&comunicato=14200500001173,11/11/2005,13:29,Agenda,"Sori, possibili disagi per chiamare il numero verde","Lunedì 14 novembre",,"Lunedì 14 novembre è prevista l'effettuazione di lavori sulle linee telefoniche della So.Ri. spa.  Nella stessa giornata potrebbe essere interrotta la linea del Numero Verde 800/17.22.33. 
La società si scusa fin d'ora per i problemi di collegamento che potranno verificarsi"
1174,http://comunicati.comune.prato.it/generali/?action=dettaglio&comunicato=14200500001174,10/11/2005,10:02,Sport,"I 'giganti' di Tonga contro gli azzurri al Lungobisenzio","Presentata in Comune la partita di rugby tra le due nazionali","Prato scelta dalla Fir come terreno per l'amichevole con i tongani. Anche il sindaco a ricevere gli ospiti","Il grande rugby darà spettacolo sabato prossimo 12 novembre al Lungobisenzio: la Federazione italiana rugby (Fir) ha scelto infatti Prato per disputare l'incontro tra la nazionale italiana e i pariquota di Tonga, primo match casalingo di un trittico di amichevoli che gli azzurri giocheranno a novembre. Un evento nell'evento che vedrà anche il debutto in patria dell'allenatore Pierre Berbizier. Il Jaguar test match con il Tonga, organizzato dalla Fir e dal rugby club di casa, I Cavalieri, è stato presentato  nal Salone consiliare del Comune: presenti Pierre Berbizier, il responsabile della comunicazione Fir Marco Bollesan, l'assistent manager Carlo Checchinato, il general manager della nazionale tongana Sione Petelo, l'ala della squadra azzurra Samuele Pace, il presidente dei Cavalieri Sergio Pazzi, gli arbitri Mat Goddard e Scott Young, dall'Australia. A completare il quadro internazionale anche l'assessor Franz Muller, Sud Africa, e il giudice di linea Nigel Owens, Galles. A ricevere gli ospiti il sindaco Marco Romagnoli e gli assessori allo Sport di Comune e Provincia Aldo Milone e Irene Gorelli. 
«La scelta di Prato non è stata fatta a caso, perchè è una città molto attenta agli eventi sportivi e rugbistici da 60 anni - ha detto Bollesan - Speriamo che l'incontro di sabato possa anche captare ulteriore interesse da parte dei ragazzi per uno sport educativo e formativo come il rugby». Questo sport vanta infatti la crescita più forte con un'impennata di tesseramenti ed adesioni negli ultimi anni: «Quella di sabato è una manifestazione importante, di respiro internazionale, che si inserisce nel percorso di affermazione del rugby in italia - ha aggiunto il sindaco Romagnoli - l'attenzione allo sport è dimostrata anche dagli iinvesrtimenti fatti per il rinnovo e il potenziamento degli impianti di Iolo, dove si allenano i Cavalieri, e quelli di viale Galilei». In quest' ultimo campo si sta preparando al test match la forte nazionale di Tonga, mentre gli azzurri sono ospiti a Iolo.
L'incontro si terrà sabato alle 15 e sarà ripreso dalle telecamere de La7: per dare la caccia agli ultimi biglietti prima del tutto esaurito ci si potrà rivolgere al club dei Cavalieri, 0574/446587, e-mail info@icavalieri.it, www.icavalieri.it"
1175,http://comunicati.comune.prato.it/generali/?action=dettaglio&comunicato=14200500001175,10/11/2005,09:58,"Conferenza stampa","Sociale, servizi in grossa difficoltà","L'assessore M. Luisa Stancari denuncia i tagli già avvenuti","Il Comune copre i fondi non trasferiti dal Governo, ma per il 2006 situazione più pesante","«Il centrodestra deve smettere di giocare sulle parole: il sociale è quasi tutto costituito da spese di parte corrente e i tagli a queste sono tagli che ricadono sulle persone: basterebbe avere cuore, occhi e una vera coscienza critica per riconoscere i bisogni della gente senza nascondersi dietro alle parole». Sono state queste le parole dell'assessore ai Servizi sociali Maria Luisa Stancari durante un lungo ed accalorato intervento nella seduta straordinaria del Consiglio comunale dedicata alla Finanziaria 2006, in discussione in Parlamento.
L'assessore Stancari ha puntato il dito contro la forbice statale che si è abbattuta sul cosiddetto 'terzo settore', che si è tradotta in tagli per le famiglie e nella chiusura di progetti da parte del Comune che fornivano un'assistenza maggiore e più puntuale a chi ne ha bisogno: «Sono davvero stanca e rattristata quando sento dire che questa Finanziaria non apporta tagli di trasferimenti per il sociale: i tagli sono veri, non immaginari, perchè sono stati fatti prima e quindi per il 2005 il Comune di Prato ha 1.090.000 in meno e 1.040.000 per il 2006 a causa dei mancati trasferimenti di risorse alle Regioni. La giunta ha dovuto chiudere tutti i progetti di aiuto nel 2005. Il ministro Tremonti ci ha tolto prima questi soldi ed è una questione di correttezza politica avere il coraggio di ammetterlo».
L'assessore ha portato come esempio gli invalidi civili al 74%, che percepiscono solo 220 euro al mese come indennità, con tagli delle risorse del 20% per il 2004 e per il 2005. L'anno scorso su 900 famiglie che hanno presentato richiesta per il contributo alloggiativo per gli affitti ne sono state accolte solo 350 e anche quest'anno la lista è di circa 900 nuclei familiari e non si sa quante domande potranno essere soddisfatte. «La Finanziaria ci pone di fronte all'obbligo di decurtare la spesa corrente - ha proseguito l'assessore - ma noi dobbiamo fare i conti con un aumento del fabbisogno, perchè è in atto una profonda crisi e perchè la popolazione invecchia, con tutte le necessità connesse. Il Comune ha fatto la scelta di stare vicino alle persone e di intervenire dove dovrebbe farlo lo Stato: quest'anno i bambini poratori di handicap nelle scuole sono 600 circa, di più rispetto all'anno scorso, quando erano 540, e lo Stato non provvede neanche al 50% del costo del personale che è necessario».
"
1176,http://comunicati.comune.prato.it/generali/?action=dettaglio&comunicato=14200500001176,10/11/2005,09:57,"Centro storico","Il Bastione si trasforma in albergo","Il progetto di fattibilità licenziato dalla giunta","Operazione concepita in project financing, le cui procedure saranno avviate con un avviso pubblico","Un albergo sul Bisenzio, sulla parte est di piazza Mercatale, nell'angolo delle mura che si afffaccia oltre che sul fiume su via Arcivescovo Martini.
E' questa l'ipotesi presente nello studio di fattibilità per il project financing, licenziato dalla giunta nella seduta di martedì scorso su proposta dell'assssore alle Opere pubbliche Enrico Giardi, che ha come obiettivo il recupero del complesso del Bastione delle Forche, il fortilizio costruito a metà del XVI° secolo da Cosimo I de' Medici, per rafforzare il sistema difensivo delle mura e della città.
Il Bastione delle Forche, il cui camminamento fra via Arcivescovo Martini e piazza Mercatale è stato aperto appena l'altra settimana, fu acquistato dall'Amministrazione comunale nel 1991, e dopo l'eliminazione degli addossati alle mura e delle superfetazioni, si presenta oggi come una piattaforma rialzata sul Bisenzio, formata da un mastio, il bastione vero e proprio, un corpo centrale, ed un capannone artigianale da tempo dismesso, con ambienti sotterranei che costituivano l'antico deposito di cannoni e armi, estesi sul lato prospicente il parcheggio di via Martini.   
Lo studio di fattibilità per il project financing contempla una destinazione ricettiva per la realizzazione di un albergo di 16 stanze, di alta qualità, collegato con il piano stradale e gli  annessi ristorante, fusion bar e caffetteria, collocati nell'altro corpo del complesso, lo stanzone dismesso, da scale e ascensori. Nello stesso progetto si prevede anche che bar e ristorante, con  vetrata sul fiume, non debbano essere ad uso esclusivo dell'albergo, ma funzionino come normali esercizi aperti al pubblico.
A completa accessibilità pubblica sarà invece il mastio della fortificazione cinquecentesca, che  erigendosi dalla pista ciclabile lungo il fiume chiude il parcheggio di via Arcivescovo Martini.
La superficie coperta si estende per 994,40 metri quadri (325,05 mq il piano terra, quasi 389 il primo piano, all'incirca 254 mq il secondo), mentre l'intero complesso supera abbondantemente i 1200 mq.
L’operazione di restauro e recupero, per una stima   complessiva fissata in 2 milioni e 300 mila euro, è concepita in project financing, con una concessione di 50 anni all'eventuale impresa o privato che partecipi al project.
L'Amministrazione comunale avvierà le procedure del project con un avviso pubblico. Le domande dovranno pervenire all'Ufficio protocollo del Comune, in piazza del Pesce 1 entro le ore 13,00 del 28 febbraio 2006.  "
1177,http://comunicati.comune.prato.it/generali/?action=dettaglio&comunicato=14200500001177,10/11/2005,10:03,"Centro storico","Restyling del giardino di piazza Mercatale","Lo ha deciso l'assessore Curcio d'intesa con Asm","Un intervento di adeguamento pensato anche per motivi di sicurezza","La riqualificazione di piazza Mercatale non passa solo dai progetti futuri del Bastione delle Forche o dalle ipotesi di realizzazione di un parcheggio sotterraneo, per il quale si stanno compiendo verifiche preliminari nel sottosuolo.
Un intervento immediato di restyling, anche per motivi di sicurezza, riguarderà il giardino presente nella piazza. L'assessore all'Ambiente Camilla Curcio, anche su sollecitazione della Ciroscrizione Prato centro, ha disposto, d'intesa con Asm, un'operazione di adeguamento e “ripulitura” dell'area a verde.
In pratica saranno eliminati tutti gli alti cespugli, che sagomano i vialetti interni, formando una vera e propria barriera, che soprattutto nelle ore notturne costituisce un comodo riparo per traffici illeciti.
Oltre alla eliminazione dei cespugli, esclusi quelli di particolare pregio, saranno sostituite tutte le panchine di legno con altre in ferro, e saranno ristrutturati gli stessi vialetti, con la stesura di nuova ghiaia e la sistemazione delle parti in asfalto.
Si procederà inoltre alla manutenzione degli alberi e degli arbusti presenti nel giardino. 
Il costo complessivo dell'intervento è stimato in quasi 18 mila euro.
"
1178,http://comunicati.comune.prato.it/generali/?action=dettaglio&comunicato=14200500001178,10/11/2005,10:11,"Conferenza stampa","ContempoPratoFestival, presentazione dell'edizione 2005","Oggi, 10 novembre, ore 12, nella sala giunta del palazzo comunale",,"Oggi, 10 novembre, alle 12, è convocata la conferenza stampa di presentazione del Festival di musica contemporanea, ContempoPratoFestival 2005. 
L'edizione di quest'anno si svolgerà a Prato dal 15 al 19 dicembre con il patrocinio del Parlamento Europeo – Ufficio per l’Italia, il contributo di
Regione Toscana, assessorato alla Cultura del Comune e della Provincia di Prato, Cassa di Risparmio di Firenze
in collaborazione con Fondazione Teatro Metastasio - Centro per l’Arte Contemporanea L. Pecci Prato -  Scuola di Musica G.Verdi
Il direttore artistico del festival è Mauro Ceccanti.
All'incontro con i giornalisti saranno presenti gli assessori alla Cultura della Provincia e del Comune, Paola Giugni e Andrea Mazzoni, la presidente della Fondazione teatro Metastasio stabile della Toscana, Gerardina Cardillo, il direttore amministrativo del Centro per l'arte contemporanea Pecci, Mario Bufano, il direttore artistico del Festival, Mauro Ceccanti.

"
1179,http://comunicati.comune.prato.it/generali/?action=dettaglio&comunicato=14200500001179,10/11/2005,16:35,Mobilità,"Declassata chiusa dalla Questura al casello della A11","Da lunedì 14 per 12 giorni, fino a venerdì 25","Il comune ha affidato ad Asm i lavori di rifacimento del manto stradale","Partono alle ore 6,00 di lunedì 14 novembre i lavori per risanare il tratto di Declassata compreso tra la rotonda della Questura e il casello autostradale di Prato Est. Si tratta di un intervento di manutenzione straordinaria del sottofondo stradale, per una profondità di 70 cm, e di rifacimento dell’asfalto, particolarmente dissestato in quel punto. 
I lavori, commissionati dal Comune di Prato ad Asm, provocheranno per 12 giorni, fino a venerdì 25, l'interruzione della circolazione sul viale Leonardo da Vinci, nel percorso fra via Berlinguer e il casello autostradale, a causa della chiusura delle due corsie di scorrimento. 
Per consentire di raggiungere il casello dell’autostrada o il Ponte Lama, i tecnici di Asm, in accordo con l’assessorato ai Lavori pubblici, stanno predisponendo in via del Porcile la realizzazione di una rampa di accesso al viale Leonardo da Vinci.
Il traffico in direzione del casello e di Campi Bisenzio, all’altezza delle rotatoria della Questura, sarà deviato da lunedì, e per tutto il periodo dei lavori, su via Berlinguer e, una volta raggiunta la successiva rotonda (più o meno all'altezza di Decathlon), tornerà indietro da via del Porcile, nel segmento che affianca il viale Belinguer, per immettersi, con una svolta a destra all'altezza della rotonda della Questura, sul proseguimento della stessa via del Porcile che costeggia la Declassata. Infine, da via del Porcile, tramite una rampa di accesso, sarà nuovamente riportato sul viale Leonardo Da Vinci. 
Per consentire il deflusso dei veicoli in via del Porcile, attualmente a doppio senso, sarà istituito il senso unico sia nel tratto che affianca viale Berlinguer in direzione della rotonda della Questura, sia nel tratto che costeggia il viale Leonardo da Vinci, dalla Questura al casello di Prato est della A11, in direzione di quest'ultimo."
1180,http://comunicati.comune.prato.it/generali/?action=dettaglio&comunicato=14200500001180,10/11/2005,13:53,Tributi,"Rendite catastali, fino al 20 dicembre per mettersi in regola","La proroga decisa dalla giunta martedì scorso","La nuova scadenza vale anche come termine per versare gli arretrati Ici","Sono spostati al 20 dicembre i termini per presentare il Docfa, il documento per l'aggiornamento e l'attribuzione di una nuova rendita catastale. L'operazione avviata dal Comune di Prato lo scorso mese di ottobre, permette infatti ai proprietari degli immobili, la cui situazione di fatto non corrisponda più a quella catastale, per effetto di ristrutturazioni, di migliorìe o per altre cause, di mettersi in regola senza incorrere in sanzioni e senza interessi sulle cifre Ici da versare per i precedenti anni. 
La proroga, che coincide con la scadenza del pagamento 2005 dell'Ici, e che vale anche come data ultima per versare gli arretrati dell'imposta sugli immobili, è stata decisa martedì scorso dalla giunta, su proposta dell'assessore alle Finanze Roberto Bencini.
Alla base della decisione di spostare la scadenza per regolarizzare la propria rendita catastale e i pagamenti Ici, le difficoltà che si sono manifestate al Catasto (la stuazione sembra comunque migliorata) e il fatto che l'operazione abbia coinciso con le procedure per il condono edilizio, creando una sovrapposizione e conseguenti problemi nell'avvio delle pratiche entro il precedente limite del 31 ottobre. Nella decisione ha pesato anche il fatto che molti studi professionali stanno completando il Docfa, che con la proroga potrà essere presentato. Non a caso infatti è stata scelta come scadenza la data del 20 dicembre, entro la quale tutti i cittadini dovranno pagare l'Ici.        "
1181,http://comunicati.comune.prato.it/generali/?action=dettaglio&comunicato=14200500001181,10/11/2005,14:26,"Polizia municipale","Folle corsa nel traffico per bloccare conducente ubriaco","L'episodio si è verificato nel pomeriggio di mercoledì","I vigili hanno fermato l'uomo in via Gabbiana, dopo un inseguimento di due chilometri","Movimentato inseguimento, nel pomeriggio di ieri,  mercoledì 9 novembre: verso le 16,00 una pattuglia della Polizia municipale del Distretto sud ha notato in via dei Fossi, durante un normale servizio, un uomo, in evidente stato di ebbrezza, che si apprestava a mettersi alla guida di una Saab 900. 
Alla richiesta di consegnare la patente M.H., di 41 anni, residente in città, ha tentato di allontanarsi, mettendo improvvisamente in moto la propria auto. 
E' iniziato un inseguimento, proseguito anche dopo che gli agenti della Polizia municipale erano riusciti ad affiancare l'auto in corsa e ad intimare l'alt al  conducente. Niente da fare: M.H. ha nuovamente accelerato per sfuggire alla pattuglia dei vigili urbani.
L'insegumento, dopo un paio di chilomteri e una folle gimkana nel traffico, si è finalmente concluso in via Gabbiana, quando gli agenti con la loro macchina di servizio sono riusciti a bloccare la Saab.          
Il conducente è stato condotto al Comando della Polizia municipale, dove, sottoposto alla prova dell'etilometro, risultava avere una concentrazione alcolemica di ben 2,68 grammi per litro, superiore di oltre 5 volte al limite consentito. 
L'uomo, a cui è stata ritirata la patente, è stato denunciato all'autorità giudiziaria, mentre l'auto è stata fermata e collocata nella depositeria comunale. 


 

"
1182,http://comunicati.comune.prato.it/generali/?action=dettaglio&comunicato=14200500001182,10/11/2005,14:44,Musica,"Contempopratofetival dal 15 al 29 novembre","La manifestazione è giunta alla sua terza edizione","La presentazione dei quattro concerti in cartellone in Palazzo comunale","Presentata in Palazzo Comunale a Prato la terza edizione del festival di musica contemporanea Contempopratofestival, alla presenza dell’assessore alla cultura del Comune di Prato Andrea Mazzoni, dell’assessore alla cultura della Provincia di Prato Paola Giugni, del presidente del Pecci Valdemaro Beccaglia e del direttore amministrativo Mario Bufano. 
Il festival, che si svolgerà  a Prato dal 15 al 29 novembre, per la direzione artistica di Mauro Ceccanti, si avvale del patrocinio del Parlamento Europeo (Ufficio per l’Italia), è promosso dalla Regione Toscana, dagli assessorati alla Cultura di Provincia e Comune di Prato, dalla Cassa di Risparmio di Firenze, in collaborazione col Teatro Metastasio, col Centro per l’Arte Contemporanea L. Pecci, con la scuola comunale di musica G.Verdi.
Gli assessori Giugni e Mazzoni hanno sottolineato l’importanza della sinergia fra le più importanti istituzioni culturali cittadine, per la realizzazione di un appuntamento arrivato con grande successo alla terza edizione.
Non un Festival con una sua precisa fisionomia tematica, nessuna celebrazione nonostante il 2005 sia ricco di anniversari, ma soltanto il desiderio di far conoscere nel tempo il ruolo e la fisionomia di alcuni autori che hanno segnato e segnano tuttora le vicende della musica nuova, nel desiderio di portare quest’ultima a contatto con sempre maggior numero di ascoltatori.
Quattro concerti non possono certo disegnare un panorama esauriente della vita musicale attuale, tuttavia possono offrire alcuni spunti di lettura, sollecitare curiosità e fornire aggiornamenti attraverso l’ascolto. 
All’interno del programma infatti convivono brani noti, con omaggi a Berio, Dallapiccola e Clementi, e   prime esecuzioni di lavori di Torres Maldonado e Roberta Vacca.
Si inaugura al Metastasio martedì 15 (ore 21,15) con un significativo connubio fra musica e teatro “creato” da Vittorio Sermonti e Michele dall’Ongaro sul “Rigoletto” di Verdi.
"
1183,http://comunicati.comune.prato.it/generali/?action=dettaglio&comunicato=14200500001183,10/11/2005,15:35,Commercio,"Un nuovo bando per piazza Lippi","Incontro con i presidenti di Unione commercianti e Confesercenti","Ma sul tavolo una agenda concreta di ipotesi di lavoro articolata in cinque punti","In principio il centro storico «che rappresenta per l'Amministrazione una priorità», ma anche le cosiddette varianti 'tematiche', in particolare per le aree dismesse, il cui disegno futuro non può ignorare le attività commerciali: sul tavolo dell'incontro con i presidenti delle associazioni dei commercianti (Franco Bigagli - Unione commercianti e Alessandeo Giacomelli - Confesercenti), avvenuto in Palazzo comunale, il sindaco Marco Romagnoli, accompanato dal vice sindaco Roberto Bencini e dagli assessori Fabio Giovagnoli (Sviluppo economico e annona) e Giuseppe Gregori (Centro storico), ha messo qualcosa di più che il semplice riferimento alla attività commerciali e anche qualche ipotesi concreta di lavoro, da condividere attraverso l'apertura di un confronto, con le stesse associazioni dei commercianti.
Su ogni cosa sta il Piano strategico «perchè - per dirla con lo stesso sindaco - è il luogo dove tutto si tiene, le varianti tematiche coi problemi della distribuzione, l'assetto della Declassata con quello del centro storico, la mobilità con la logistica, comprese piattaforme per la distribuzione delle merci a servizio delle attività commerciali».
E poi anche un ventaglio di ipotesi concrete di lavoro, che più specificatamente stanno sotto la voce commercio. Un'agenda riassunta e articolata in cinque punti dall'assessore Giovagnoli: un nuovo bando per piazza Lippi, da definire insieme alle associazioni a cavallo fra il vecchio e il nuovo anno, con l'obiettivo di impiantarvi un 'piccolo mercato' stabile, con banchi fissi, ma di elevata qualità, e con iniziative ad hoc, 'specialistiche', nei weekend; la politica dei mercati, poichè c'è bisogno di una nuova strategia e di rivedere quello centrale, anche in funzione di una nuova organizzazione che potrebbero avere certe piazze, come ad esempio il Mercatale; i centri commerciali 'naturali' e la costituzione di consorzi, visti anche come soggetti economici, leggi la possiblità di acquistare fondi per impiantarvi imprese commerciali; la possibilità di vincolare ad attività commerciali di prestigio spazi e fondi che si 'liberano' in palazzi storici del centro; l'organizzazione del commercio nel futuro disegno urbanistico della città, in particolare nelle aree abbandonate dalla produzione.
Un'agenda, che almeno nei titoli, è stata apprezzata da Bigagli e Giacomelli («siamo pronti a misurarci su queste questioni»), che di loro hanno aggiunto altre questioni, dalla mobilità ai temi dell'immigrazione, ma soprattutto la volontà di capire gli assetti urbanistici futuri, ad iniziare da quello della Declassata, che ha innegabili ricadute sul centro storico.        "
1184,http://comunicati.comune.prato.it/generali/?action=dettaglio&comunicato=14200500001184,10/11/2005,15:57,"Consiglio Comunale","La Finanziaria divide ed An esce dall'aula","Nella seduta straordinaria dedicata alla legge in discussione","Il gruppo ha ritenuto il dibattito prematuro e preelettorale, ma attraverso Bernocchi ha poi spiegato la propria posizione","La discussione sulla legge finanziaria 2006, a cui è stato dedicato il Consiglio comunale straordinario di lunedì, ha provocato l’uscita dall’aula del gruppo di An, che ha accusato la maggioranza di voler fare solo un inutile esercizio di anti-berlusconismo in vista delle elezioni. Come ha spiegato il consigliere Maurizio Castagna, il dibattito sarebbe stato prematuro «perché non c’è ancora l’oggetto su cui discutere, dato che il disegno di legge è appena approdato in Senato: non è un dibattito leale, è un’opposizione fine a se stessa anti-Berlusconi, unico cemento del centrosinistra per le elezioni del 2006».  Durante il lungo dibattito che è seguito alla presentazione di tre ordini del giorno, è rientrato però sul proprio banco Filippo Bernocchi di An, rinunciando la gettone di presenza,  per spiegare la sua posizione anche come membro del Consiglio nazionale dell’Anci e della Giunta esecutiva dell’ente: «In tema di sprechi si poteva evitare il costo di questa seduta accorpando la discussione ad una normale seduta del Consiglio. La Finanziaria innanzitutto non parla di tagli, ma di limiti alla spesa e manovre come quelle ad esempio del ’98 e del ’99, che imponevano una forbice del 10-12%, sono state più pesanti. La Casa delle libertà ha proposto di applicare per la prima volta un principio meritocratico tagliando 1,7% in meno ai Comuni e in più invece alle Regioni, che hanno speso molto e male, come dice anche la Corte dei conti. L’incidenza della Finanziaria 2006 non provocherà certo le catastrofi che dipinge la sinistra: vuole solo evitare vari sperperi del denaro pubblico che sappiamo esserci: un esempio per tutti è quello delle esternalizzazioni dei servizi, di cui si è abusato e che hanno provocato un ingiustificato aumento delle spese e una duplicazione delle funzioni in molti casi».
L’uscita di An è stata stigmatizzata da vari esponenti della maggioranza e dell’opposizione, tra cui Gerardina Cardillo, Luca Roti della Margherita, Aurelio Donzella dell’Italia dei valori e Mauro Vannoni di Sinistra per Prato viva: «E’ stato un errore non partecipare al dibattito – ha affermato la capogruppo Ds Cardillo – perché a lamentarsi di questa situazione e di questa Finanziaria non sono stati solo i sindaci di una certa ala». «Questo Governo è lontano anni luce dal ritratto che ha fatto An – ha aggiunto Roti – L’inadeguatezza è la sua caratteristica e dobbiamo fermare il processo di strangolamento della finanza locale, non si tratta di facile allarmismo». Anche Matteo Biffoni, Lavinia Rosseti e Massimo Pagnini dei Ds hanno puntato il dito contro la Finanziaria, che «forza di tagli è arrivata all’essenza, alla qualità e la quantità dei servizi, per scaricare sulle periferie l’inettitudine del Governo e coprire i buchi del bilancio statale senza affrontare la crisi del Paese».
Per il capogruppo di Rifondazione Leonardo Becheri la manovra 2006 è l’ultima di una serie di finanziarie del Governo di centrodestra contingenti e senza un progetto politico di base, «Quello che li ha portati a vincere le elezioni gli è hranato addosso, perché c’è stato tutt’altro che un miracolo economico». Il capogruppo di Fi Goffredo Borchi ha gettato acqua sul fuoco riconoscendo il merito al Comune di Prato di non aver compiuto sprechi macroscopici come in altri enti e ha sottolineato che però la Finanziaria agisce anche di fronte ad un periodo di profonda crisi economica che investe il panorama internazionale: «E’ vero che si chiedono sacrifici agli Enti locali, ma la coperta è corta e questo Governo ha sicuramente governato in una  fase di crisi di gravità mai registrata negli ultimi 30 anni. Le economie da fare si possono trovare nei bilanci comunali, anche perché tanti Comuni sono stati molto meno attenti di Prato». Giovanni Luchetti dello stesso partito ha rafforzato il concetto affermando che comunque Prato non subirà il taglio del 6,7% dei costi perché il passaggio da tassa a tariffa per lo smaltimento dei rifiuti è stato sufficiente a colmare la differenza “senza avere quindi a che fare con la cogenza della Finanziaria”.
"
1185,http://comunicati.comune.prato.it/generali/?action=dettaglio&comunicato=14200500001185,11/11/2005,13:23,Circoscrizioni,"Centro Ventrone, piccoli e grandi insieme per un pomeriggio","Domani, 12 novembre, dalle 16 alle 19","Giochi, gags, conversazioni, merenda e non solo","Domani pomeriggio, dalle 16 alle 19,  al centro polivalente M. Ventrone di Reggiana - san Giusto (via delle Gardenie), grandi e piccoli potranno trascorrere un pomeriggio di svago, discussione, riflessione. A organizzare questo momento di incontro - concordato lo scorso ottobre  durante la settimana mondiale dell'allamento-   è la circoscrizione Prato centro con le mamme del quartiere, le professioniste del mondo dell'allattamento, i 'formaggini guasti' e un gruppo di anziani.
Per tutto il pomeriggio sarà aperta la ludoteca con l'intrattenimento di giochi e gags a cura dei 'formaggini guasti'; si potrà nel contempo discutere e scambiare informazioni sulla relazione madre-bambino, sull'allattamento e la prima alimentazione dei piccoli. Data l'ora non mancherà ilthè, offerto dal Comitato anziani e la merenda preparata da Natura Sì.  Sono invitati i bambini, anche quelli appena nati, i genitori, i futuri genitori, nonni, operatori socio-sanitari e tutti coloro che hanno voglia di trascorrere un giorno insieme e conoscere nuove persone. "
1186,http://comunicati.comune.prato.it/generali/?action=dettaglio&comunicato=14200500001186,,,,,,,"notizia non presente"
1187,http://comunicati.comune.prato.it/generali/?action=dettaglio&comunicato=14200500001187,11/11/2005,13:25,"Consiglio Comunale","Ciclabile,  la pulizia nel tratto dal Ponte Datini a Mezzana","Interrogazione del consigliere Amerini (Fi)","Curcio  spiega la periodicità del lavoro svolto dall'Asm","L'assessore all'Ambiente, Camilla Curcio, nel rispondere a un' interrogazione consiliare - ha spiegato che la manutenzione e la pulizia della pista ciclabile nel tratto fra il ponte Datini e Mezzana viene  effettuata dall'Asm con due diverse cadenze: due volte a settimana nella parte vicina al centro, una volta a settimana in quella che interessa il territorio della circoscrizione Est. 'Questa differente periodicità, sempre rispettata da Asm   - ha precisato Curcio - è correlata al diverso 'uso' dei due tratti: quello centrale è più vissuto e di conseguenza necessità di una pulizia più frequente'. L'assessore si è comunque impegnata a effettuare un monitoraggio più attento del tratto in questione per verificare l'opportunità di eventuali modifiche del servizio Asm sia sul fronte della pulizia che su quello della manutenzione. Nell'interrogazione, presentata dal consigliere di Forza Italia, Andrea Amerini, era stato segnalato che nel tratto della pista ciclabile fra il ponte Datini e Mezzana, 'vengono lasciate crescere sterpaglie e erbacce' e per questo 'sarebbe richiesta una maggior pulizia per evitare graffi e accumulo di sporcizia'.
 "
1188,http://comunicati.comune.prato.it/generali/?action=dettaglio&comunicato=14200500001188,11/11/2005,13:50,Viabilità,"Incontro Italia-Tonga, chiusa via Firenze","Domani per la partita di rugby al Lungobisenzio",,"Per consentire lo svolgimento dell'incontro amichevole di rugby tra la nazionale italiana e quella di Tonga allo stadio Lungobisenzio, previsto per domani sabato 12 novembre alle 15.00, dalle 12.30 via Firenze nel tratto compreso tra Ponte Petrino e Ponte alla Vittoria sarà chiusa al traffico veicolare fino al termine della partita e del deflusso degli spettatori, consentendone il passaggio limitatamente al tratto compreso tra via Giorgi ed il Ponte Petrino e con accesso solo da quest’ultimo ai veicoli dei residenti delle strade limitrofe, ai soci del Circolo Tennis “Etruria”, previa esibizione della tessera di socio, ad attività lavorative e commerciali con intestazione del veicolo alla stessa attività,  poste all’interno dell'area interdetta.
Inoltre dalle 12,30 via Firenze nel tratto compreso tra il Ponte alla Vittoria e la biglietteria dello stadio sarà chiusa al traffico pedonale eccetto la tifoseria ed autorizzati. Vigerà il divieto di sosta nel tratto compreso tra il Ponte alla Vittoria e via Giorgi dalle 11,00 alle 18,30."
1189,http://comunicati.comune.prato.it/generali/?action=dettaglio&comunicato=14200500001189,11/11/2005,13:23,Scuola,"In pagamento le borse di studio 2004/2005","A partire da lunedì 14 novembre","Gli interessati dovranno rivolgersi all'agenzia  CariPrato di viale Piave","A partire da lunedì prossimo, 14 novembre, saranno in pagamento le borse di studio relative all'anno scolastico 2004/2005.
Per la riscossione del beneficio gli interessati dovranno rivolgersi alla Tesoreria Comunale, presso l'agenzia CariPrato di viale Piave angolo Piazza S. Marco, ed esibire un documento d'identità e il codice fiscale.
E' possibile delegare una terza persona al ritiro dell'assegno. In questo caso è necessario consegnare una specifica dichiarazione al servizio Pubblica Istruzione.
Per ogni ulteriore informazione contattare l'URP Multiente (Corso Mazzoni, 1 - Prato) al numero verde 800-058850.
 
"
1190,http://comunicati.comune.prato.it/generali/?action=dettaglio&comunicato=14200500001190,12/11/2005,17:03,"Consiglio Comunale","Un sottopasso ciclopedonale in via Manzoni","Intanto chiuso il tratto di pista tra Iolo e Casale","La decisione dopo un sopralluogo effettuato mercoledì insieme alla Provincia","Un sottopasso ciclopedonale inserito nell'ambito del contratto di quartiere per il recupero di Iolo-Garduna metterà in sicurezza l'attraversamento di via Manzoni nella frazione, nel tratto che costeggia il Fosso di Iolo, dove sono state travolte ed uccise da un auto due persone dall'inizio dell'anno. Proprio dall'incidente mortale avvenuto la scorsa settimana ha tratto spunto la domanda d'attualità presentata nella seduta di ieri del Consiglio comunale dal consigliere Ds Andrea Ballini, che ha chiesto quali interventi saranno attuati dall'Amministrazione comunale per garantire l'incolumità di pedoni e ciclisti.
Le risposte sono arrivate dall'assessore al Sistema delle piste ciclabili Camilla Curcio, che ha effettuato un sopralluogo mercoledì scorso con i tecnici, insieme agli assessori ai Lavori pubblici di Comune e Provincia (trattandosi di una strada provinciale) Enrico Giardi e Maria Luisa Favi con i tecnici. In attesa degli interventi di breve e medio periodo per garantire la sicurezza è stata già disposta la chiusura del tratto di pista ciclabile da Iolo a Casale con transenne fissate a terra: «Il sottopasso ciclopedonale sarà realizzato dal Comune con un cofinanziamento del Ministero dei Lavori pubblici - ha spiegato Camilla Curcio - Nell'immediato abbiamo comunque deciso di intervenire per realizzare una maggiore illuminazione con nuovi lampioni, lampeggiatori per rallentare il transito dei mezzi e rendere più visibile, per gli automobilisti, l'attraversamento, rallentatori zigrinati, quali avviso audio-visivo di moderare la velocità».
La Provincia verificherà inoltre insieme alla Questura la possibilità di installare un autovelox. Dopo il collegamento diretto di via Manzoni con la Tangenziale si è verificato un forte aumento del traffico, con l'arteria percorsa a velocità eccessiva rispetto alla vicinanza del centro abitato."
1191,http://comunicati.comune.prato.it/generali/?action=dettaglio&comunicato=14200500001191,11/11/2005,17:10,"Consiglio Comunale","Un coro di sì per il Regolamento dei contratti","Approvato all'unanimità","Il testo è stato adeguato alle evoluzioni della legislazione nazionale","Sì all'unanimità del Consiglio comunale per il nuovo Regolamento per la disciplina dei contratti, che completa il percorso compiuto dal Codice etico per gli appalti e dal Regolamento per l'alienazione e l'acquisto di immobili, che il mese scorso hanno ricevuto l'imprimatur della giunta e del Consiglio. Il nuovo testo normativo, che sostituisce quello datato 1991, è stato illustrato durante la seduta di ieri dall'assessore alla Gestione del patrimonio Enrico Giardi: è formato da 68 articoli divisi in 6 titoli che regolano le procedure di gara d'appalto e la scelta del contraente,, i pubblici incanti, la licitazione e le trattative private, la progettazione, gli incarichi esterni e il contratto con tutte le sue componenti. Come ha spiegato Giardi, si tratta di una sintesi della legislazione nazionale in materia traslata a livello locale, che date le veloci evoluzioni degli ultimi anni e la conseguente 'vetustà' dello strumento normativo comunale, sui contratti da tempo suppliva alle lacune del regolamento. Alla stesura definitiva ha collaborato anche la Commissione Affari istituzionali, presieduta da Elisabetta Carullo dei Ds, che ha formulato gli emendamenti con cui è stato limato il testo. «I principi ispiratori coincidono con gli obiettivi dell'Amministrazione comunale - ha affermato l'assessore - Vuole dare la massima trasparenza e garantire l'imparzialità, fari della nostra azione di governo. E' poi imporatante il fatto che l'ultima parola spetti al Consiglio comunale, che si riappropria di questa sua prerogativa diventandone il punto centrale». Tra le principali novità introdotte dal Regolamento rispetto alle previsioni nazionali vi è l'introduzione nella valutazione del punteggio dei partecipanti ad una  gara anche del curriculum delle società, per garantire un servizio qualitativamente migliore. La trattativa privata rimmarrà uno strumento ampiamente subalterno rispetto agli altri procedimenti di prassi e il suo ricorso viene rigidamente normato, così come la trattativa diretta con un unico interlocutire, limitata ad ipotesi tassative.
"
1192,http://comunicati.comune.prato.it/generali/?action=dettaglio&comunicato=14200500001192,11/11/2005,17:51,"Consiglio Comunale","«Ced, nessuna privatizzazione dei servizi»","L'assessore Gregori risponde a Cenni (An)","L'ipotesi allo studio è la concertazione con gli altri enti locali.","«Basta con le illazioni sul futuro del Ced: Non si parla di alcuna privatizzazione dei servizi informatici». E' stata questa la risposta del neo-assessore all'Innovazione tecnologica Giuseppe Gregori all'interrogazione sulla privatizzazione dei servizi comunali svolti dal Ced, presentata da Gianni Cenni di An ieri nella seduta del Consiglio comunale. Il consigliere si riferiva in particolare al futuro del personale in caso di affidamento a privati e alla possibile 'svendita del know how dell'Amministrazione comunale senza avere in cambio la dovuta competenza nè benefici, si veda l'esempio di Sori'. L'interrogazione è stata accompagnata anche da una dimostrazione dei dipendenti del Ced che hanno assistito alla discussione in aula esponendo cartelli e manifesti di protesta contro l'esternalizzazione.
«Stiamo valutando la creazione di sinergie per la gestione dei servizi con altri enti locali, la provincia e i Comuni dell'area e aziende partecipate come Consiag e Asm, non la privatizzazione - ha spiegato Gregori - La cosa certa è che terremo conto della capacità, della professionalità e dell'efficienza raggiunte dal Ced del Comune di Prato che sarà anzi rilanciato e valorizzato». Cenni ha replicato di prendere atto delle dichiarazioni d'intento dell'assessore, 'anche se ci sono note  divergenze di vedute in merito all'interno della stessa maggioranza'.
"
1193,http://comunicati.comune.prato.it/generali/?action=dettaglio&comunicato=14200500001193,11/11/2005,11:27,"Consiglio Comunale","Pannelli solari per le nuove abitazioni","Approvata mozione presentata dal condigliere Donzella",,"La bioarchitettura, i pannelli solari e gli impianti per lo sfruttamento dei gas derivanti da biomasse e le fonti alternative limiteranno gradualmente l'utilizzo dei mezzi tradizionali di riscaldamento, responsabili di una fetta considerevole di inquinamento atmosferico. Il Consiglio comunale ha approvato nell'ultima seduta, a maggioranza, una mozione in materia del capogruppo dell'Italia dei valori Aurelio Donzella che impegna il Comune ad adottare dei provvedimenti che promuovano l'installazione di pannelli solari, attraverso  la predisposizione di un regolamento, l'utilizzo di fonti alternative e di bioarchitettura per i nuovi edifici o per quelli in ristrutturazione. Approvata inoltre la decisione di predisporre lo sfruttamento dell'energia derivante dalla cogenerazione  per il riscaldamento degli edifici che sorgeranno o saranno ristrutturati nel raggio dell'impianto. Il provvedimento approvato  riguarda le concessioni edilizie concernenti la costruzione, la demolizione e le ricostruzioni anche di copertura degli immobili.
"
1194,http://comunicati.comune.prato.it/generali/?action=dettaglio&comunicato=14200500001194,14/11/2005,14:10,"Polizia municipale","Permessi per sosta invalidi, i vigili precisano","In riferimento all'episodio della denuncia ai Carabinieri",,"In riferimento alla 'denuncia' presentata alla stazione Carabinieri di Montemurlo contro agenti della Polizia municipale di Prato da Simone Orgiu, apparsa sulla stampa cittadina domenica scorsa 13 novembre, il Comando precisa che l'8 novembre durante il normale servizio di controllo a piedi, una pattuglia della Polizia municipale ha notato un'auto lasciata in sosta in via Fra 'Diamante in uno spazio riservato ai veicoli a servizio delle persone invalide, regolarmente indicato con segnaletica verticale ed orizzontale.
Tale veicolo, anziché il contrassegno invalidi previsto dal Codice della strada, riportante il simbolo internazionale (la sagoma stilizzata di una persona sulla carrozzella), ne esponeva un altro con lo stemma del Comune di Montemurlo e la semplice dicitura 'parcheggio autorizzazione', privo della figura descritta.
Data l'impossibilità di capire dal permesso esposto che l'auto utilizzata dal sig. Orgiu era autorizzata alla sosta e ritenendo di trovarsi di fronte ad un veicolo che occupava abusivamente quello spazio, gli agenti hanno provveduto ad emettere la sanzione. Contro questi illeciti presso la centrale operativa della Polizia Municipale è attivo anche il numero verde 800 050010, riservato alle chiamate per ottenere un intervento veloce negli spazi invalidi occupati da non aventi titolo.
La scelta del Comune di Montemurlo di rilasciare contrassegni invalidi privi della figura identificativa internazionale discende dall'interpretazione di una recente indicazione del Garante per la protezione dei dati personali, trasformata in legge all'interno del codice della privacy, lasciando però immutato il Codice della strada.
Dato che l'eliminazione del simbolo della carrozzella sui contrassegni avrebbe creato, di fatto, l'impossibilità di tutelare gli spazi riservati alle persone invalide, la modifica al Codice della strada, in discussione alla Camera dei Deputati proprio in questi giorni, prevede che il nuovo contrassegno non consenta l'individuazione della persona a cui è stato rilasciato, ma continui a riportare ben visibile il simbolo internazionale tuttora in uso.
Il Comando di Polizia municipale provvederà ad acquisire i dati del contrassegno in possesso del signor Orgiu, proponendo, se risultasse valido per sosta, l'archiviazione del verbale in regime di autotutela.
"
1195,http://comunicati.comune.prato.it/generali/?action=dettaglio&comunicato=14200500001195,14/11/2005,14:17,"Centro storico","Pubblicato l'avviso per il Bastione delle Forche","Il restauro secondo lo schema della finanza di progetto","Le domande dovranno pervenire al Comune entro il 28 febbraio 2006","E' stato pubblicato ed è visibile e scaricabile anche sul sito web del Comune l'avviso di project financing per il restauro del Bastione delle Forche con finalità ricetiva, per la realizzazione di un albergo, un ristorante e un bar-caffetteria affacciati sul Bisenzio.
I soggetti interessati ed in possesso dei requisiti di legge potranno presentare le proprie offerte al Comune entro le 13.00 del 28 Febbraio 2006 per realizzare l'intervento con la modalità della finanza di progetto, secondo quanto approvato dalla giunta la scorsa settimana su proposta dell'assessore ai Lavori pubblici Enrico Giardi.
La documentazione da allegare alle offerte dovrà essere, a pena di esclusione, completa di studio di fattibilità, progetto preliminare, bozza di convenzione, piano economico-finanziario asseverato da un istituto di credito, specializzazione delle caratteristiche di servizio e della gestione, indicazione del prezzo, del tempo di esecuzione dei lavori, la durata della concessione, modalità di gestione, livello e criteri di aggiornamento delle tariffe.
Il responsabile del procedimento è l'architetto Fabrizio Cecconi, a cui ci si potrà rivolgere per ulteriori informazioni telefonicamente, ovvero per incontro su appuntamento, al numero 0574/615936 e-mail:f.cecconi@comune.prato.it. Il plico dovrà essere inviato o consegnato a mano presso l'Ufficio Protocollo del Comune in piazza del Pesce 1. L'avviso pubblico è pubblicato all'Albo pretorio del Comune e sulla Gazzetta ufficiale, ma è visibile anche all'indirizzo www.comune.prato.it.
L'albergo sul Bisenzio sorgerà sulla parte est di piazza Mercatale, nell'angolo delle mura che si affaccia oltre che sul fiume su via Arcivescovo Martini. Il camminamento del Bastione, costruito a metà del XVI° secolo da Cosimo I de' Medici per rafforzare il sistema difensivo delle mura e della città, è stato ufficialmente aperto pochi giorni fa e collega il grande parcheggio oltre le mura con piazza Mercatale. Il progetto prevede che bar e ristorante, con  vetrata sul fiume, non debbano essere ad uso esclusivo dell'albergo, ma funzionino come normali esercizi aperti al pubblico.
A completa accessibilità pubblica sarà invece il mastio della fortificazione cinquecentesca, che  erigendosi dalla pista ciclabile lungo il fiume chiude il parcheggio di via Arcivescovo Martini.
La superficie coperta si estende per 994,40 metri quadri (325,05 mq il piano terra, quasi 389 il primo piano, all'incirca 254 mq il secondo), mentre l'intero complesso supera abbondantemente i 1200 mq.
L’operazione di restauro e recupero, per una stima   complessiva fissata in 2 milioni e 300 mila euro prevedrà una concessione di 50 anni all'eventuale impresa o privato che partecipi al project.
"
1196,http://comunicati.comune.prato.it/generali/?action=dettaglio&comunicato=14200500001196,14/11/2005,15:38,Circoscrizioni,"Alla Ovest si ascoltano i cittadini","I problemi segnalati frazione per frazione","Il presidente Mosca: «Una iniziativa apprezzata dai cittadini»","Undici incontri nelle frazioni del territorio della Circoscrizione, più di seicento cittadini sentiti, a gruppi o individualmente, per un ventaglio di problemi raccolti in una pubblicazione, con tutti i numeri dei poblemi dei problemi più avvertiti.
E' la «giornata dell'ascolto», voluta dal presidente della Circoscrizione Prato ovest Giovanni Mosca, che ha toccato tutto il territorio: Capezzana, Galciana, Vergaio, S. Ippolito, Mazzone, Narnali, Viaccia, Borgonuovo, S. Paolo, Maliseti, zona Guado. I dati sono stati presentati dallo stesso presidente Mosca al Consiglio di circoscrizione; ne è venuto fuori un quadro a cui a farla da padrone sono i problemi legati alla manutenzione stradale e dei marciapiedi, all'illuminazione pubblica, al trasporto pubblico, alla sosta selvaggia, alla cura e alla convivenza (leggi divieti per i cani) nei giardini, al trasporto pubblico. Un ampio capitolo a cui si sono riferiti ben 111 cittadini dei 603 ascoltati. Ma alte sono state le richieste anche per una maggiore presenza, sulla strada o nei giardini, di vigili urbani e delle altre forze dell'ordine.
Dalla sintesi degli incontri si evidenziano problematiche diversificate frazione per frazione. Se ad esempio a Capezzana la manutenzione del marciapiede e del manto stradale in via Matteo degli Organi è il problema più sentito dai 37 cittadini ascoltati, seguito dalla questione della potatura degli alberi nel parco della frazione e dalle modifiche alla linea bus, a Galciana la manutenzione stradale per i 79 cittadini incontrati va di pari passo con la richiesta di una maggiore presenza di vigili e agenti delle forze dell'ordine, soprattutto in piazza della Chiesa e in via Capitini. A Vergaio (33 cittadini ascoltati), la questione più segnalata è quella della viabilità (in via di Mezzo e via Reggiana). La mancanza du spazi verdi sembra essere il problema maggiore a Mazzone, almeno per le 70 persone ascoltate, mentre torna il problema della manutenzione stradale a S. Ippolito e a Narnali, dove si avverte anche l'esigenza di una maggiore segnaletica e di mettere in sicurezza via Ortigara.
Problemi di manutenzione stradale a Viaccia soprattutto in via Pistoiese e via Ficarello, con un riferimento anche agli spazi verdi e alla creazione di un'area di sgambatura per cani nei giardini di via A. Garibaldi. Non mancano richieste per il trasporto pubblico, con l'attesa per cresce per la linea viola Lam.    
Più vigili urbani e più segnaletica stradale chiedono gli 80 cittadini di Borgonuovo. E la difficile convivenza con la comunità cinese, con conseguente domanda di una maggiore presenza della Polizia municipale, è di gran lunga la questione più segnalata da 53 cittadini di S. Paolo. Seguono la manutenzione dei giardini e il problema dei cani e la sosta selvaggia in via Rossini.
Più agenti delle forze dell'ordine per la situazione di via Gorello è la richiesta maggiore proveniente dai 55 cittadini di Maliseti, mentre al Guado a grande maggioranza chiedono un parcheggio in via Senio e il potenziamento del trasporto pubblico, dopo la soppressione delle linee 14 e D.
Soddisfatto il presidente della Circoscrizione Giovanni Mosca: «L'iniziativa è stata apprezzata dai cittadini, fra cui ho notato un elevato grado di fiducia nei confronti della Circoscrizione».             "
1197,http://comunicati.comune.prato.it/generali/?action=dettaglio&comunicato=14200500001197,14/11/2005,16:45,"Consiglio Comunale","Contro il racket dell'elemosina controlli costanti","L'assessore Gregori risponde ad Amerini (FI)","Per arginare il problema numerosi interventi di identificazione e pattugliamento","«Il problema dell'accattonaggio ai semafori è costantemente all'attenzione dei vigili, che procedono all'indentificazione delle persone che chiedono l'elemosina agli incroci». Così il neo-assessore alla Polizia municipale Giuseppe Gregori ha risposto all'interrogazione presentata da Andrea Amerini di Forza Italia nell'ultima seduta del Consiglio comunale. Il consigliere azzurro ha fatto notare che il problema era stato sollevato dal suo gruppo prima degli episodi di contrasto al fenomeno avviati a Bologna dal sindaco Sergio Cofferati, e che spesso la questua nasconde sfruttamento di manodopera clandestina o di minorenni, mentre i proventi vanno ad organizzazioni senza scrupoli: «Il racket dei falsi invalidi purtroppo spesso istruisce e usa anche i minori - ha detto Amerini - Un fatto recente è il fermo di cinque ragazzi rumeni che guidati da due connazionali maggiorenni per diversi giorni hanno chiesto l'elemosina sulla Tangenziale. La loro presenza sulle corsie di scorrimento è sicuramente fonte di pericolo per gli automobilisti».
Come ha spiegato Gregori, per arginare il problema che periodicamente si riaffaccia in città, la Polizia municipale ha svolto numerosi interventi di identificazione, alcuni dei quali sfociati in procedure di espulsione dal territorio italiano, altri in arresti, come nel caso dei due rumeni maggiorenni, poi però rimessi in libertà. Ultimamente uno degli extracomunitari affetto da grave handicap agli arti superiori che chiedeva l'elemosina per le strade senza permesso di soggiorno è stato affidato alla Caritas in attesa che il Questore emetta l'ordine di lasciare il territorio nazionale.
"
1198,http://comunicati.comune.prato.it/generali/?action=dettaglio&comunicato=14200500001198,18/11/2005,11:13,"Pubblico Impiego","Dipendenti comunali in sciopero per l'intera giornata","Venerdì 25 novembre","In Comune saranno assicurati i servizi essenziali","Sciopero di un'intera giornata venerdì 25 novembre per i dipendenti del pubblico impiego. Lo hanno indetto, a livello nazionale, le organizzazioni sindacali Cgil, Cisl e Uil.
Gli uffici comunali aperti al pubblico, compresi quelli delle  sedi circoscrizionali, potrebbero rimanere chiusi per tutta la giornata. 
In Comune saranno, comunque,  assicurati i servizi esssenziali, fra cui, quelli di stato civile per le denunce di nascita e di morte, il servizio elettorale, il servizio di protezione civile e di intervento per la segnaletica luminosa. 
"
1199,http://comunicati.comune.prato.it/generali/?action=dettaglio&comunicato=14200500001199,15/11/2005,15:32,Circoscrizioni,"Nord, a Dimensione Donna si parla di bio-architettura","Mercoledì 16 novembre alle ore 21,30","Nei locali della Circoscrizione Nord, via VII Marzo, 15","Domani, 16 novembre alle ore 21,30 nei locali della Circoscrizione Nord, via VII Marzo 15, si parlerà di «Natura e casa: la bio-architettura». All'incontro, organizzato nell'ambito del progetto Dimensione Donna «Star bene dentro e fuori», partecipano Claudia Fortunato, Luana Bracone e Paolo Lavisci.
L'ingresso è libero e gratuito. Per informazioni telefonare al numero 0574/697722."
1200,http://comunicati.comune.prato.it/generali/?action=dettaglio&comunicato=14200500001200,15/11/2005,16:01,Circoscrizioni,"Comitati di Quartiere al lavoro sul Pum","Convocato il tavolo di lavoro del Quartiere centro","La rete dei comitati e delle associazioni iscritte all'Albo è formata per ora da 11 soggetti","E' stato convocato per il 17 novembre il tavolo di lavoro dei Comitati di quartiere della Circoscrizione centro: all'ordine del giorno la discussione del Piano urbano della mobilità. L'agenda dei lavori e l'elenco dei Comitati sono anche on line sul sito web del Comune cliccando sul link delle Circoscrizioni.
I comitati di quartiere sono gruppi di cittadini nati per segnalare i problemi della realtà locale in quanto 'interlocutori privilegiati' per la Circoscrizione e come tali partecipano a tavoli di lavoro per analizzare problematiche e progetti di sviluppo sostenibile del territorio. La presidente Rosita Mattei coordina i lavori del tavolo dei Comitati: alla fine di ogni lavoro vengono riportate osservazioni e proposte emerse dalla discussione, che potranno essere di supporto per le decisioni degli organi circoscrizionali.
La rete è costituita da 11 comitati con obiettivi e ambiti d'azione diversi: la Lunga Domenica, che si occupa di promozione dell'educazione a scopo preventivo e della cultura giovanile come risorsa del territorio e della città, Fuori Le Mura, che con ben 60 iscritti opera per la difesa dell'ambiente e della salute pubblica, della partecipazione diretta nei processi di trasformazione urbana del territorio e della manutenzione ordinaria e straordinaria, Marimba onlus, che ha come oggetto la cooperazione internazionale, l'attività socio-assistenziale per persone e famiglie in difficoltà, l'attività di sensibilizzazione riguardo i rapporti nord-sud del mondo e la globalizzazione, l'Associazione Sportiva Il Sogno, che con addirittura 300 membri si occupa di attività sportive, ricreative e solidaristice per i giovani, il disagio giovanile e l'orientamento per stranieri, Area Collegio-Santa Trinita promuove le iniziative necessarie a salvaguardare il decoro la sicurezza, la vita sociale e culturale del centro storico pratese, gli incontri e le riunioni fra cittadini, elabora proposte da presentare alle amministrazioni comunali e circoscrizionali e si avvale delle forme di partecipazione associativa; 
Giardini Via Carlo Marx, che difende il mantenimento del decoro della zona del Soccorso, con particolare attenzione ai giardini pubblici presenti in via Carlo Marx;  via Pistoiese per la tutela del territorio, che tutela gli interessi ambientali e del patrimonio della zona di via Pistoiese; Comitato Piazza Ciardi; Comitato Piazza Mercatale, che si occupa anche di abolizione dello spaccio di droga, salvaguardia del territorio, ripristino della piazza al suo uso originario, abolizione del degrado ambientale, 
maggior presenza delle forze dell'ordine; comitato Via San Silvestro, che intende migliorare la viabilità in uscita del parcheggio in Piazza Mercatale e limitare il numero di autobus con solo Lam più piccole; comitato del Villaggio, che si sta costituendo.
I Comitati di Quartiere fanno parte dell'apposito Albo costituito dalla Circoscrizione per creare una rete d'azione tra gruppi anche piccoli di cittadini ed associazioni operanti sul territorio.
L'appuntamento è le 21.15 presso la sede della Circoscrizione in via dell'Accademia 42."
1201,http://comunicati.comune.prato.it/generali/?action=dettaglio&comunicato=14200500001201,15/11/2005,15:23,Sindaco,"La Corte cita il CdAL presieduto da Romagnoli","Nella sentenza in cui boccia il decreto 'taglia spese'","La Consulta riconosce le ragioni contenute in una risoluzione del Comitato delle autonomie","La sentenza della Corte costituzionale che ha bocciato le norme del decreto 'taglia spese' fa esplicito riferimento ad una risoluzione approvata, nell'agosto 2004, dal Consiglio delle autonomie della Toscana (CdAL), l'organismo regionale presieduto dal sindaco di Prato Marco Romagnoli.
E' lo stesso Romagnoli che esprime la propria soddisfazione, per una sentenza «che dà ragione agli Enti Locali e alle Regioni» e che, nell'accogliere il ricorso delle Regioni Toscana, Marche, Valle d'Aosta e Campania contro i tagli agli Enti locali nella Finanziaria 1005, cita esplicitamente il Consiglio delle autonomie della Toscana. 
Era stato infatti il CdAL, ricorda il sindaco di Prato, non potendo adire direttamenhte la Corte, a proporre al presidente della Regione Claudio Martini di impugnare la Finanziaria 2005. Per farlo aveva approvato una risoluzione «che la stessa sentenza della Corte cita espressamente».
La risoluzione conteneva alcune considerazioni che la sentenza della Corte sembra confermare in pieno: «La riconosciuta possibilità dello Stato di imporre agli enti autonomi vincoli alle politiche di bilancio - si leggeva nel documento - (...) anche se questi si traducono in limitazioni indirette all'autonomia di spesa degli enti, deve comunque inquadrarsi nel rispetto dell'autonomia costituzionalmente riconosciuta agli enti stessi (...); pertanto i vincoli inerenti al necessario concorso agli obiettivi di riequilibrio finanziario devono comunque essere posti con modalità e criteri tali da tutelare al massimo grado possibile le autonome scelte di programmazione e di bilancio delle autonomie regionali e locali». Da qui la soddisfazione del sindaco e presidente del CdAL Marco Romagnoli.        "
1202,http://comunicati.comune.prato.it/generali/?action=dettaglio&comunicato=14200500001202,21/11/2005,11:20,Circoscrizioni,"Chiusa al pubblico la biblioteca di via Corridoni","A partire da mercoledì 23 novembre","Saranno effettuati lavori di ristrutturazione","A partire da mercoledì 23 novembre la biblioteca decentrata di via Corridoni resterà chiusa al pubblico. E' stata infatti riscontrata la necessità di procedere ad un intervento di ristrutturazione dei locali per rendere più funzionale la struttura. La biblioteca sarà nuovamente aperta al pubblico dopo la conclusione dei lavori.

"
1203,http://comunicati.comune.prato.it/generali/?action=dettaglio&comunicato=14200500001203,16/11/2005,16:14,Scuola,"Un bando per la promozione della musica nelle scuole","E' rivolto a scuole dell'infanzia e primarie","I progetti integrativi dovranno essere presentati alla scuola Verdi entro il 3 dicembre","Il Comune ha affidato alla Scuola comunale di Musica Giuseppe Verdi la promozione della cultura musica in particolare nella fascia di età dai 3 ai 10 anni: è stato pubblicato per questo il bando per il finanziamento di progetti integrati di scuole dell'infanzia e scuole primarie appartenenti alle direzioni didattiche del Comune di Prato per l'anno scolastico 2005/2006. I progetti integrati dovranno realizzare idee, proposte ed interventi, nell'ambito di un nuovo rapporto tra territorio e scuola dell’infanzia e scuola primaria, tra sistema scolastico e vissuto sociale e i sistemi di educazione non formale di cui la Scuola di Musica è promotrice.
L'obiettivo principale è quello di favorire la formazione dei processi cognitivi e la valorizzazione di ulteriori apprendimenti attraverso lo sviluppo del linguaggio musicale. I progetti dovranno assicurare l’osservazione dei bisogni dei bambini assumendo il territorio come opportunità educativa e formativa ed introducendo innovazioni didattiche. 
Sono ammesse a partecipare esclusivamente le scuole dell'infanzia e le scuole primarie appartenenti alle Direzioni didattiche del Comune di Prato. La condizione fondamentale per accedere al finanziamento dei vari progetti è la disponibilità della scuola a documentare, nei modi e nei tempi indicati nell'allegato schema di progetto, le attività realizzate. Il progetto dovrà essere redatto esclusivamente sulla base dello schema esecutivo allegato al bando: dovranno pervenire entro e non oltre il prossimo 3 dicembre alla Segreteria della Scuola di Musica Verdi in via Santa Trinita 2. 
Entro il 28 aprile 2006 dovrà essere presentata la verifica intermedia del progetto ed entro il 15 dicembre 2006 dovrà essere presentata la documentazione conclusiva. 
Il bando è gli allegati sono consultabili e scaricabili anche dal sito web del Comune all'indirizzo www.comune.prato.it.
"
1204,http://comunicati.comune.prato.it/generali/?action=dettaglio&comunicato=14200500001204,16/11/2005,15:19,Ambiente,"Un percorso nel verde tra natura e storia","Sabato l'inaugurazione dell'itinerario collinare da Pizzidimonte","Il primo tratto è lungo 3 km e tocca con cartelli illustrativi i luoghi più caratteristici gettando uno sguardo dall'alto su Prato","Un itinerario di 3 km immerso nel verde che abbraccia il percorso pedecollinare della Calvana, uno degli scorci paesaggistici più suggestivi e caratteristici del territorio pratese: sarà inaugurato sabato mattina 19 novembre alle 10.30 il primo tratto da Pizzimonte a La Querce, La Macine e S. Cristina dell'itinerario completo che arriverà fino a S. Lucia. A tagliare il nastro il sindaco Marco Romagnoli, l'assessore all'Ambiente Camilla Curcio e la presidente della Circoscrizione est Maria Anna Berti, che ha promosso il progetto poi pensato e realizzato dal servizio Ambiente del Comune.
Il percorso, inserito nell'Area naturale protetta di interesse locale a sud dei monti della Calvana, parte da una quota minima di 55 metri sul livello del mare presso Pizzidimonte per arrivare a 100 presso via Aldobrandini a S. Cristina. Il dislivello toccherà quota 230 metri alla variante del tragitto a via di Filettole, nel secondo tratto attualmente in fase di studio.
L'obiettivo è valorizzare l'area attraveso interventi di recupero e salvaguardia di vecchi tracciati,  accessi e muri a secco creando una rete escursionistica fruibile da più fasce di utenti. Si potranno osservare nuclei abitati, edifici di interesse storico-architettonico come case, torri e ville romaniche, attività estrattive passate ed agricole. Ripercorre infatti in buona parte tratti di viabilità antica che costituiva il collegamento tra Prato e l'alta Val di Bisenzio. All'itinerario si può accedere da più parti con collegamenti ai luoghi di rilievo corredati da cartelli informativi con le notizie storiche e naturalistiche su flora e fauna. Tra gli edifici di maggior interesse primeggiano la fornace e l'ex Cementizia di Pizzidimonte, un importante monumento di archeologia industriale progettato dall'ingegner Leone Poggi nel 1926, che cessò completamente l'attività nel 1956 a causa soprattutto dei danni creati dalle truppe tedesche in ritiro alla fine della Seconda guerra mondiale. Adesso vi trovano rifugio rapaci diurni come il gheppio e notturni come civette e barbagianni.
La realizzazione del primo tratto è costata 309,874 euro. «L'itinerario pedecollinare è l'esempio concreto della partecipazione e della cooperazione per giungere alla realizzazione dei programmi dell'Amministrazione - afferma Camilla Curcio - ringrazio per questo l'impegno profuso dalla Circoscrizione est e i cittadini della zona che si sono dimostrati molto attivi e disponibili».
Per l'inaugurazione la partenza sarà dal parcheggio di via Paolo Bettarini in prossimità della vecchia fornace di via Firenze."
1205,http://comunicati.comune.prato.it/generali/?action=dettaglio&comunicato=14200500001205,17/11/2005,12:16,Circoscrizioni,"Nord, incontri sull'uomo, serata  finale con il sen. Maris","Domani, 18 novembre, ore 21 al museo della deportazione","L'incontro si concluderà con la visita guidata alla mostra di Figline","Si conclude domani, 18 novembre, alle 21, l'iniziativa dal titolo 'L'uomo, questo sconosciuto' organizzata dalla Circoscrizione Nord con l'associazione «Linguaggi - Percorsi nelle culture». Quello di domani è l'ultimo dei sei incontri che ogni venerdì, a partire dal 14 ottobre, si sono succeduti a Villa Fiorelli per approfondire il tema della conoscenza dell'uomo da molte angolature,  filosofiche, psicanalitiche, storiche. Protogonista dell'ultima serata, che si terrà al museo della Deportazione di Figline, sarà il senatore Gianfranco Maris, presidente nazionale dell'Aned. Maris, quale studioso e testimone diretto della vita nei lager, parlerà della deportazione nazista attraverso gli scritti di Primo Levi. Seguirà una vista guidata al Museo alla presenza dell'architetto Alessandro Pagliai, allestitore della mostra di Figline.   
Ai precedenti incontri erano intervenuti il dottor Piero Taiti sul tema «Socrate e la conoscenza», il dottor Mario Santini su «La mente e la coscienza», la professoressa Morena Pagliai su «Le molte verità di Pirandello». Erano, inoltre intervenuti il dottor Antonio Bavazzano su «I segnali complessi del corpo umano: un difficile dialogo»  e la professoressa Patrizia Romoli su 'Nobiltà e barbarie nelle denuncie di Primo Levi».
 "
1206,http://comunicati.comune.prato.it/generali/?action=dettaglio&comunicato=14200500001206,17/11/2005,14:39,Circoscrizioni,"Prato città curata, al via  i lavori","Ovest,  si realizza la prima fase del progetto","Mosca: 'Puntiamo a un elevato standard di qualità del nostro tessuto urbano'","Sono iniziati dalla frazione di Viaccia i lavori del progetto 'Prato città curata' messi in programma dalla Circoscrizione Prato Ovest. Si tratta di una prima fase di interventi di manutenzione, ritenuti prioritari, che di volta in volta interesseranno le diverse frazioni. A Viaccia in questi giorni è cominciata l'asfaltatura del manto stradale e dei marciapiedi nel tratto di via Pistoiese che va dall'ufficio postale di Narnali fino a via di Viaccia, all'altezza del semaforo.
I lavori proseguiranno, così come stabilito nel programma, nelle altre frazioni. A Capezzana si effettuerà la sistemazione dei marciapiedi di via Sotto l'Organo (in direzione della tangenziale) e dell'aiuola. Risistemazione dei marciapedi anche a Galciana in via Matteo degli Organi (fino al semaforo sul lato della pizzeria) e costruzione di un nuovo marciapiedi in via Bettazzi dalla rotonda della chiesa fino a via Capitini. Si interverrà sul manto stradale e sui marciapiedi a San Paolo, nel tratto di via Pistoiese  compreso fra via Catalani e via Dei Gobbi e in via Vivaldi. Sarà messo a posto il marciapiede di via Natisone a Maliseti. Infine gli interventi riguarderanno via Tobbianese a Vergaio e via Visiana a S. Ippolito.  'Gli elementi qualificanti del nostro progetto - sottolinea il presidente della circoscrizione Ovest, Giovanni Mosca - devono essere colti nella organicità e sistematicità degli interventi che vengono attuati in zone omogenee del territorio per migliorare gli spostamenti degli automobilisti e dei pedoni'. 'Per le circoscrizioni, che rappresentano il livello istituzionale più immediato per il monitoraggio dei bisogni dei cittadini - prosegue Mosca - è auspicabile che questo progetto possa diventare un modello di riferimento costante per procedere alla salvaguardia e alla cura del tessuto urbano improntato a un sempre più elevato standard di qualità'."
1207,http://comunicati.comune.prato.it/generali/?action=dettaglio&comunicato=14200500001207,17/11/2005,15:15,"Conferenza stampa","Presentazione della Casa delle associazioni","Venerdì 18 novembre, ore 12,00, via Pomeria 90","L'assessore Andrea Mazzoni illustrerà le iniziative per l'inaugurazione","L'assessore alle Politiche giovanili e presidente dell'associazione 'Il Pentolone' Andrea Mazzoni e Caterina Benelli, vice presidente della stessa associazione, presenteranno domani, venerdì 18 novembre, alle ore 12,00, in una CONFERENZA STAMPA la Casa delle associazioni giovanili e il programma di iniziative per l'inaugurazione, fissata il giorno dopo, sabato 19 novembre, ale ore 18,00.
La CONFERENZA STAMPA si terrà in via Pomeria 90, nella sede della Casa delle associazioni, ex Osservatorio politiche giovanili.


"
1208,http://comunicati.comune.prato.it/generali/?action=dettaglio&comunicato=14200500001208,17/11/2005,16:01,Innovazione,"Una scuola 'ecoefficiente'","Premiato il progetto per la nuova materna di via Toti","Il riconoscimento agli assessorati ai Lavori pubblici e Ambiente","Gli assesorati all'Ambiente e ai Lavori pubblici del Comune hanno ricevuto il premio «Toscana ecoefficiente» per il progetto della nuova scuola di via Toti, curato dagli architetti Andrea Corsi e Luca Piantini.
Il premio, istituito dalla Regione Toscana, per promuovere buone pratiche ambientali, nella gestione del territorio e nella costruzione di edifici, è stato ritirato mercoledì scorso a Carrara, alla manifestazione 'Dire e fare'.
Il Comune di Prato, per decisione degli assessori Camilla Curcio ed Enrico Giardi, ha partecipato al bando della categoria edifici con il complesso di via Toti, che oltre ad essere inserito fra i progetti menzionati, potrà fregiarsi del logo della Regione «Toscana ecoefficiente».
L'ecoefficienza è la capacità di soddisfare i bisogni  impiegando meno risorse e producendo meno rifiuti, tramite l’integrazione delle tematiche ambientali nelle politiche economiche e sociali, con l’obiettivo di ridurre l’impatto delle nostre attività sull’ecosistema.
Il progetto della scuola di via Toti, suddiviso in due lotti, per un importo totale di 2 milioni e 850 mila euro, prevede la realizzazione di una scuola materna per 90 bambini. Alla fine dei lavori il complesso scolastico di via Toti e via Corridoni costituirà un unicum che comprenderà 3 sezioni di scuola materna, la scuola elementare “Lippi” con annessa palestra aperta anche ad attività esterne, la biblioteca, un centro bambini e genitori dedicato all’organizzazione di attività ed eventi per adulti e bambini anche al di fuori del tempo scolastico, e una cucina. Nell'edificio sono anche inseriti un piccolo play groud per pallavolo e basket, un giardino di quartiere con relativo parcheggio, la “piazza dei giochi” (uno spazio con pavimento in gomma dove sono disposti giochi all’aperto, gestiti dall’adiacente centro bambini e genitori) e una seconda piazzetta con percorsi pedonali e ciclabili. 
Il primo lotto, attualmente in fase di conclusione, per un importo di 1 milione e 620 mila euro, comprende le tre sezioni di scuola materna, il centro giochi per bambini e adulti e la cucina.
Il riconoscimento al progetto è stato per la scelta di utilizzare soluzioni tipologiche e materiali che traggono ispirazione dai principi della  bioclimatica e della bioarchitettura. In particolare il nuovo edificio è orientato in modo da sfruttare il miglior soleggiamento; inoltre la tamponatura esterna sarà realizzata con pareti a forte spessore (cm. 45), costruite in blocchi di laterizio naturale, isolamento in legno pressato e finiture superficiali in intonaco di calce o tavole di larice. 
Il sistema di riscaldamento si basa su pannelli radianti a pavimento per le sezioni di materna e per la ludoteca, e con radiatori di tipo tradizionale per i servizi e gli altri spazi. Gli stessi pannelli serviranno, in inverno, per fare circuitare acqua calda e in estate acqua fresca. Previsto anche un sistema di pozzi di raffrescamento e riscaldamento. La caldaia di tipo tradizionale è sostituita da pompe di calore, che sfrutteranno i pannelli fotovoltaici della scuola materna. "
1209,http://comunicati.comune.prato.it/generali/?action=dettaglio&comunicato=14200500001209,18/11/2005,10:15,Viabilità,"Riapre la Declassata, dalla Questura a Prato est","Alle 15,00 di oggi viene chiuso il cantiere aperto lunedì",,"Alle 15 di oggi (venerdì 18 novembre) riapre il tratto della Declassata (V.le Leonardo da Vinci), dalla Questura al casello autostrdale di Prato est, chiuso da lunedì scorso per lavori di rifacimento del manto stradale."
1210,http://comunicati.comune.prato.it/generali/?action=dettaglio&comunicato=14200500001210,18/11/2005,11:08,Scuola,"Scegliere la scuola futura, incontro con gli istituti superiori","Mercoledì 23 novembre, ore 15.30-18, spazio eventi di Officina","Lo organizza il Punto Giovani Europa, Invitati tutti gli studenti di terza media","Per gli studenti  di scuola media la decisione relativa alla scuola futura rappresenta un momento cruciale del  percorso educativo.  
Per maturare una scelta coerente con le proprie propensioni e  aspettative i ragazzi, insieme alle famiglie, sono chiamati a valutare  le proposte di ogni singola  scuola superiore dalle materie di insegnamento agli orari  all’ offerta formativa più generale Normalmente ciò avviene  attraverso visite ai singoli istituti scolastici e  incontri con i rispettivi  docenti e dirigenti.   
Quest’anno, per facilitare una scelta così delicata,  c’è un’occasione in più.  Il Punto giovani Europa  ha infatti organizzato un incontro tra i ragazzi in uscita dalle scuole medie inferiori e tutte le scuole di secondo grado di Prato e di altri comuni vicini. L’iniziativa, che si intitola “Non solo scuola, un mondo di opportunità da scoprire”, si svolgerà nel pomeriggio di  mercoledì 23 novembre dalle 15.30 alle 18, nello spazio eventi di Officina Giovani in piazza dei Macelli. Sono invitati gli studenti e i tutor all’orientamento  di tutte le  scuole medie inferiori della provincia di Prato. All’evento hanno già aderito e saranno presenti , ciascuna con un proprio spazio espositivo,  le seguenti scuole: convitto nazionale Cicognini, liceo scientifico Copernico, liceo scientifico Livi, liceo scientifico conservatorio S. Niccolò, liceo classico Cicognini, liceo socio psico-pedagogico  G. Rodari, istituto tecnico commerciale P. Dagomari, istituto tecnico commerciale paritario Nicastro, istituto professionale F.Datini,  istituto professionale per l’industria e l’artigianato G. Marconi, istituto statale di istruzione tecnica A. Gramsci – J.M. Keines, istituto tecnico industriale T. Buzzi. 
Saranno presenti anche l’istituto alberghiero Saffi di Firenze, l’istituto professionale per i servizi alberghieri e della ristorazione F. Martini di Montecatini, l’istituto professionale per l’agricoltura e l’ambiente G. B. Franceschini di Pistoia, l’istituto d’arte P. Petrocchi di Pistoia e Quarrata, l’istituto statale d’arte di Montemmurlo. 
All’interno dei singoli spazi informativi di ogni scuola sarà possibile consultare materiale illustrativo sull’offerta scolastica e parlare con i tutor.
Alla presentazione dell’incontro interverranno anche il provveditore agli studi, Davide Biccari, l’assessore alla Cultura e Politiche giovanili, Andrea Mazzoni. 

"
1211,http://comunicati.comune.prato.it/generali/?action=dettaglio&comunicato=14200500001211,18/11/2005,12:55,"Consiglio Comunale","Censite le aree colpite dagli  incendi nel 2004","Sì all'istituzione del catasto dei boschi e dei pascoli","La mappa delle zone sarà esposta al pubblico per le osservazioni","E' stato effettuato il censimento dei boschi colpiti dagli incendi nel corso del 2004 e dei pascoli che si trovano a una distanza di cinquanta metri da essi. Il consiglio comunale, nella seduta di ieri, ha approvato a voti unanimi l'istituzione dell'elenco catastale e della mappa perimetrale di tutte le aree percorse dal fuoco nel 2004: gli elaborati rimarranno affissi per trenta giorni all’albo pretorio del Comune per eventuali osservazioni. 
Il provvedimento recepisce la legge quadro della Regione Toscana in materia di incendi boschivi, secondo la quale i Comuni devono provvedere a istituire il catasto dei boschi e dei pascoli interessati dagli incendi avvalendosi anche  dei rilievi del Corpo forestale dello Stato. In particolare la legge  prescrive che 'le zone boscate e i pascoli i cui soprassuoli siano stati percorsi dal fuoco' non possano avere una destinazione diversa da quella preesistente per almeno quindici anni. Su tale zone è vietato realizzare edifici, strutture e infrastrutture destinate a insediamenti civili  e attività produttive per almeno dieci anni, nel caso in cui esista una specifica autorizzazione precedente all'incendio. Sono vietate per cinque anni  anche attività di rimboschimento e ingegneria ambientale che utilizzino risorse finanziarie pubbliche salvo specifiche autorizzazioni. Sono, infine, vietati per dieci anni anche il pascolo e la caccia.
I trasgressori saranno puniti in modo differenziato. Per chi non rispetta il divieto di pascolo o di caccia sono previsite sanzioni amministrative comprese fra i 30 e i 400 euro. Salgono invece a una cifra compresa fra mille  e 10 mila euro le sanzioni per coloro che trasgrediranno al divieto di qualsiasi azione che possa innescare un nuovo incednio nelle aree  e nei pruiodi a richio.   Non rispettare il divieto di costruzione costerà al trasgressore una sentenza di condanna con l'obbligo di demolire l'opera e rispristinare a sue spese lo stato precedente. "
1212,http://comunicati.comune.prato.it/generali/?action=dettaglio&comunicato=14200500001212,,,,,,,"notizia non presente"
1213,http://comunicati.comune.prato.it/generali/?action=dettaglio&comunicato=14200500001213,18/11/2005,14:57,"Consiglio Comunale","Ippoterapia, presto una soluzione per riprendere l'attività","L'assessore Giardi risponde a question time di Pieri (FI)","Da un anno e due mesi è sospesa la terapia con i cavalli, frequentata soprattutto da ragazzi disabili","«Il gestore dell'Ippodromo deve provvedere ora, come prevede il contratto di convenzione, e non tra una anno, a far riprendere l'ippoterapia nella struttura, un'attività molto utile per ragazzi portatori di handicap, senza contare poi che attualmente i cavalli sono tenuti sotto un tetto di eternit e al buio perche la società di gestione ha tolto anche la luce elettrica». Con un accalorato intervento ieri la consigliera di Forza Italia Rita Pieri ha presentato la propria question time sull'interruzione da un anno e due mesi dell'ippoterapia, frequentata soprattutto da ragazzi disabili per migliorarne la socializzazione. L'atto, chiedendo chiarimenti sui motivi dell'interruzione, ha sottolineato il diritto a riprendere un'attività terapeutica presente a Prato già dal 1991 con risultati riconosciuti, che uno dei criteri del bando era quello di assicurare lo svolgimento dell'attività di ippoterapia ,'impegno firmato da entrambe le parti del contratto', e il mantenimento dei cavalli destinati all'attività, e che con una delibera del marzo scorso l'Amministrazione comunale ha espresso il gradimento per l'associazione Pegaso, che svolge la terapia, dimostrando di avere i requisiti richiesti dal bando.
La risposta è arrivata dall'assessore al Patrimonio Enrico Giardi, che ha spiegato che la sospensione è dovuta al contenzioso nato tra la società che dal 2003 gestisce la struttura, la Ihrc srl, che inserì nel piano di ristrutturazione e riqualificazione anche l'ippoterapia, e l'associazione Pegaso, che gestisce gli spazi del maneggio comunale: la volntà dell'Amministrazione comunale è di far riprendere al più presto l'ippoterapia favorendo la composizione del contenzioso - ha detto Giardi - Richiameremo comunque formalmente il gestore per espletare il servizio. Il Comune, per spiegare ciò che è stato detto a riguardo anche nei giorni scorsi, non può obbligare il gestore ad affidare a Pegaso il maneggio, ma può sicuramente obbligare a scegliere soggetti qualificati con tutti i requisiti richiesti dall'Amministrazione. Per quanto riguarda i quattro cavalli utilizzati dalla Pegaso, sono per ora ricoverati in una struttura all'interno dell'Ippodromo, ma tra pochi giorni ci sarà una conferenza di servizi per avviare una nuova fase di ristrutturazione».
Le risposte dell'assessore non hanno però soddisfatto Rita Pieri: «Ringrazio l'assessore per il suo interessamento e gli riconosco di aver preso in mano la situazione, che si trascina ormai da troppo tempo, ma vorrei risposte più certe e tempi più che rapidi. Qui sono in gioco i diritti di rgazzi e delle loro famiglie che avevano un'opportunità in più non di guarire, ma di curarsi sì. Sono persone già purtroppo abituare a lottare e non è giusto che paghino per una lite nata per questioni con l'associazione. Il gestore ha il dovere di espletare un'attività che rientra nei propri doveri contrattuali. Non lo dovrebbe fare presto, lo dovrebbe fare subito»."
1214,http://comunicati.comune.prato.it/generali/?action=dettaglio&comunicato=14200500001214,18/11/2005,14:22,Finanze,"Servizi comunali, commissione ridotta sui pagamenti","Agli sportelli di CariPrato dall'11 novembre","Scompare però la gratuità nelle agenzie di viale Piave e piazza del Mercato Nuovo","Cambiate dallo scorso 11 novembre le condizioni di pagamento dei servizi comunali presso gli sportelli di CariPrato, a seguito di nuovi accordi intercorsi fra il Comune e l'istituto di credito. 
La commissione, su ogni pagamento, fino all'11 novembre di 1,20 euro, viene ridotta ad 1 euro e applicata in tutti gli sportelli di CariPrato, compresi i due (viale Piave e Piazza del Mercato Nuovo) dove i pagamenti si effettuavano gratuitamente.   
Inoltre è azzerata la commissione per le disposizioni permanenti tramite il modello Rid, che in passato era pari a 0,52 euro.  
I cittadini possono pagare le somme dovute al Comune e alla società Sori senza applicazione di commissioni  nei seguenti punti: ai punti Jolly, dislocati in città, in tutti i giorni della settimana; ai punti Jolly di Sori, via Panziera 18, nei seguenti giorni: lunedì e mercoledì dalle ore 9,00 alle 13,00, giovedì dalle ore 9,00 alle ore 17,00.
"
1215,http://comunicati.comune.prato.it/generali/?action=dettaglio&comunicato=14200500001215,18/11/2005,13:44,Circoscrizioni,"Sud, nuovo consiglio circoscrizionale dei ragazzi","Lunedì 21 novembre, ore 19, nella sede di via delle Badie 130","Sarà designato da Luisa Peris e Valentina De Palma","Lunedì 21 novembre,  nel corso della seduta del consiglio della circoscrizione Prato Sud, fissata per le 19 nella sede di via delle Badie 130, sarà presentato il rinnovato consiglio circoscrizionale dei ragazzi. I nuovi membri saranno ufficialmente designati dalla presidente della ircoscrizione Sud, Luisa Peris, e dalla presidente della Commissione politiche giovanili, Valentina De Palma. A ciascuno di loro sarà consegnata una coccarda che attesta il ruolo ricoperto. Alla seduta parteciperanno anche i ragazzi che hanno ricoperto tale ruolo nel corso degli anni passati: ad essi sarà consegnato un attestato di merito per l'impegno prestato. Si tratta del primo incontro tra il consiglio degli adulti e quello dei ragazzi. La circoscrizione Sud ha intenzione di farne seuire altri per far sì che i piccoli consiglieri possano stabilire un rapporto di collaborazione con i consiglieri adulti e il governo circoscrizionale.
"
1216,http://comunicati.comune.prato.it/generali/?action=dettaglio&comunicato=14200500001216,18/11/2005,15:56,Viabilità,"Declassata di nuovo transitabile fra la Questura e il casello","Asm risana a tempo di record il manto stradale","I lavori e, iniziati lunedì scorso, sono stati seguiti in cinque giorni anzichè nei dodici preventivati","Riapertura della Declassata (viale Leonardo da Vinci) a tempo di record. Dalle 15,00 di oggi le auto hanno ripreso a transitare nel tratto, fra la rotonda con il viale della Reubblica/viale E. Berlinguer e il casello di Prato est della A11, interessato alle opere di risanamento e di rifacimento del dissestato manto stradale 
In soli cinque giorni Asm, a cui l'assessorato ai Lavori pubblici aveva affidato i lavori, ha condotto a termine l'operazione.
I lavori avevano avuto inizio lunedì scorso e la loro durata era stata stimata in 12 giorni, con la riapertura del tratto occupato dal cantiere prevista per venerdì 25.
Il traffico, deviato in questa settimana su via del Porcile, la strada che costeggia il viale Leonardo da Vinci, è tornato a scorrere sulla Declassata per la soddisfazione dell'assessore Enrico Giardi che, insieme ai tecnici di Asm e del Comune, ha tenuto a battesimo la riapertura del tratto dalla Questura al  casello autostradale. «Ringrazio Asm - ha detto Giardi - per la celerità con cui ha eseguito i lavori. Abbiamo ridotto al minimo i disagi per gli automobilisti. E anche in questi giorni in cui il cantiere ha funzionato la viabilità alternativa, predisposta dagli uffici comunali, ha retto la prova. Praticamente le difficoltà nella circolazione non sono state superiori ad una qualsiasi altra giornata, considerando che sulla Declassata, e nel tratto interessato dai lavori, il traffico è sempre intenso».    "
1217,http://comunicati.comune.prato.it/generali/?action=dettaglio&comunicato=14200500001217,18/11/2005,15:54,Viabilità,"Chiusa parzialmente la rotonda fra via Roma e via Baciacavallo","Da domani (sabato 19) fino a domenica 20 novembre","Lavori ai sottosevizi nell'ambito della costruzione del sottopasso con via Paronese","Circolazione off limits dalle 8,30 di domani (sabato 19 novembre) fino a tutta la giornata di domenica 20 novembre sulla rotatoria fra via Roma e via Baciacavallo, limitatamente alla porzione fra la stessa via Baciacavallo e via Roma (lato città).
Le chiusura parziale della rotonda si rende necessaria per lo spostamento del metanodotto Snam e per la sistemazione dei sottoservizi, nell'ambito della costruzione del sottopasso fra via Paronese e via Roma. 
Il traffico veicolare proveniente da Poggio a Caiano con direzione centro città sarà deviato dalla rotatoria in via  Baciacavallo, via Nincheri, via di Baciacavallo (vecchia), via I. da Lentini, via G. d’Arezzo e via Roma. 
Per attuare la deviazione al traffico sono adottati i seguenti provvedimenti alla viabilità: in via di Baciacavallo (tratto vecchio), fra via di Baciacavallo (tratto nuovo lato via Nincheri) e via I. da Lentini è istituito il senso unico di marcia da via Baciacavallo (tratto nuovo) a via I. da Lentini. In conseguenza di tale provvedimento, per circa 40 metri, a cavallo di via I. da Lentini, viene istituito il divieto di sosta con rimozione forzata su ambo i lati nel tratto vecchio di via di Baciacavallo;
in via Iacopo da Lentini è istituito il senso unico con direzione da via di Baciacavallo a via Guittone d’Arezzo. In via I. da Lentini è istituito il divieto di sosta con rimozione forzata su ambo lati, nel tratto compreso fra via di Baciacavallo e il numero civico 61; 
in via Guittone d'Arezzo, fra via I. da Lentini e via Roma, è istituito il senso unico di marcia con direzione da via I. da Lentini a via Roma;
in via Roma, fra via Guittone d’Arezzo e la rotatoria fra via Roma e via Paronese, è istituito il senso unico, con direzione da via Guittone d’Arezzo a via Paronese. 
La situazione tornerà alla normalità da lunedì, compreso il ripristino delle direzioni di marcia modificate per effetto della chiusura parziale della rotonda fra via Roma e via di Baciacavallo."
1218,http://comunicati.comune.prato.it/generali/?action=dettaglio&comunicato=14200500001218,18/11/2005,16:36,"Consiglio Comunale","Il Global service al centro del dibattito","L'assessore Frattani risponde a question time di Bettazzi (An)","Alla base della richiesta di chiarimenti la proposta di affidamento del servizio a Consiag","Un vivace scambio di battute tra An e Ds ha animato la seduta di ieri del Consiglio Comunale. La miccia è stata accesa da una question time di Maurizio Bettazzi di Alleanza nazionale che chiedeva se il Comune è in procinto di costituire una nuova società ad hoc in merito all'affidamento di Global service, che gestisce la manutenzione degli immobili comunali. A motivare la richiesta di Bettazzi è la convocazione da parte di Consiag di un un'assemblea per il 23 novembre che «al secondo punto all'ordine del giorno pone la costituzione di una società per la gestione di Global service, nonostante il parere contrario espresso già due volte, a luglio scorso e il 3 novembre, da parte dei sindaci revisori sull'affidamento a Consiag e il recente pronunciamento negativo sulla regolarità contabile anche da parte del ragioniere capo». L'organo di revisione ha ritenuto infatti la proposta di assegnazione a Consiag non in linea con gli orientamenti giurisprudenziali, che richiederebbero una società gestita direttamente dal Comune, sia sotto il profilo organizzativo che economico. 
Al quesito del consigliere Bettazzi ha risposto l'assessore al Coordinamento della manutenzione ordinaria Andrea Frattani, che ha spiegato che sulla base delle eccezioni avanzate dal collegio dei revisori il Comune non sta procedendo alla creazione di una società ad hoc, ma in un quadro di riferimento giurisprudenziale intende rendere più aderente agli ultimi sviluppi di legge la delibera di gestione in house providing. 
Il chiarimento non ha però soddisfatto Bettazzi, che l'ha ritenuto in contrasto con il parere dei revisori e con le azioni di Consiag: «I sindaci revisori hanno anche raccomandato la verifica della legittimazione sulla base dei pronunciamenti della giurisprudenza su tutti gli affidamenti esterni di servizi e le convenzioni. Frattani dice che non è in vista una società ad hoc, ma ci mancherebbe altro che il Consiglio comunale venisse spogliato anche della prerogativa di indirizzo nella formazione di una società che si spartirà una torta da 30 milioni di euro. Se le cose stanno come dice perchè Consiag ha convocato un'assemblea dei soci per parlare della gestione di Global service?». "
1219,http://comunicati.comune.prato.it/generali/?action=dettaglio&comunicato=14200500001219,18/11/2005,16:32,"Consiglio Comunale","Oriana Fallaci e il terrorismo a Cuba in due ordini del giorno","Presentati da Zazzeri, Comunisti italiani, e Luchetti, FI.","Promosso il blocco dell'asilo politico al terrorista Carriles e bocciata la solidarietà alla Fallaci nel processo per offesa alla religione","Nella seduta di ieri del Consiglio comunale si è discusso anche di due ordini del giorno presentati dal capogruppo dei Comunisti italiani Moreno Zazzeri, sull'estradizione in Italia del terrorista Luis Posada Carriles, e da Giovanni Luchetti di Forza Italia in difesa di Oriana Fallaci e del diritto di libera espressione. Il primo è stato approvato con 27 voti favorevoli, 3 contrari di An e 5 astenuti di FI e Cenni di An, mentre il secondo è stato respinto con 18 voti contrari e 9 favorevoli.
La mozione di Zazzeri chiedeva di bloccare l'asilo politico e la richiesta di estradizione di Luis Posada Carriles, terrorista mandante di un attentato a L'Avana dove morì un giovane imprenditore genovese, Fabio Di Celmo, e dell'esplosione di un aereo della Cubana de aviacion dove nel 1976 morirono 73 persone. «La domanda di asilo politico - ha spiegato Zazzeri - è motivata dal fatto che Carriles avrebbe favorito gli interessi degli Usa per 40 anni, ma la morte di un nostro connazionale richiede giustizia da 7 anni, dato che il terrorista se ne è sempre sottratto». L'ordine del giorno di Luchetti proponeva invece al sindaco di esprimersi sul rinvio a giudizio di Oriana Fallaci per il reato di vilipendio alla religione dopo la denuncia del presidente dell'Unione musulmani d'Italia Adel Smith per le affermazioni contenute nel libro della scrittrice, 'La forza della ragione' contro la religione islamica. Luchetti ha sottolineato che il processo sarebbe quindi contro ciò che la Fallaci pensa e scrive e non per quello che ha fatto, ledendo così il diritto costituzionale di esprimere liberamente il proprio pensiero. L'atto proponeva inoltre di adoperarsi per la nomina della giornalista-scrittrice fiorentina come senatrice a vita."
1220,http://comunicati.comune.prato.it/generali/?action=dettaglio&comunicato=14200500001220,18/11/2005,16:21,Giovani,"La Casa delle associazioni in via Pomeria","Inaugurazione domani, sabato 19, alle ore 16,00","Uno spazio 'aperto' gestito da Il Pentolone, che riunisce 29 gruppi informali","L'inaugurazione nel pomeriggio di domani (sabato 19 novembre) alle ore 16,00: la Casa delle Associazioni, in via Pomeria 90, affidata dal Comune all’associazione Il Pentolone, di cui l’Amministrazione è socio fondatore, inizierà la propria attività. 
La Casa è uno spazio sociale per favorire e sostenere l’associazionismo giovanile, promuovere momenti di aggregazione e realizzare attività culturali, formative, creative e ricreative. Il progetto è gestito da Il Pentolone, associazione che si rivolge a tutti coloro che operano nel campo delle politiche a favore delle giovani generazioni. 
L’assessore alle Politiche giovanili Andrea Mazzoni ha illustrato le finalità della Casa, dove troveranno spazio le associazioni per la ricerca di progetti rivolti ai giovani, per l’attività ricreativa e l’organizzazione di corsi ed eventi.
Francesco Carnevale, responsabile dell’Osservatorio delle politiche piovanili, ha ricordato che sono ben 29 le associazioni che fanno parte de Il Pentolone.
L’assemblea ha, fra l'altro, nominato l’assessore Mazzoni presidente dell’associazione il Pentolone.
Mazzoni ha anche illustrato il calendario delle iniziative previste per il giorno dell’inaugurazione: alle ore 16,00 apertura del punto di accesso gratuito ad Internet e presentazione del progetto Ska per il volontariato giovanile; alle 18,00 sarà inaugurata la mostra di fotografia, pittura e videoarte «Emissioni marginali», a cura di Istantarte, mentre per tutta la serata si alterneranno in concerto il trio di chitarre «La fiaba del gatto nero», organizzato da Black Out, e le performance di giocoleria realizzate da ARTErIOSA. 
Durante l’evento, inoltre, resteranno aperti l'open bar, la sala da tè, il laboratorio creativo, il linux install fest e il video box. 
La Casa, aperta dal lunedì al venerdì dalle ore 16,00 alle 24,00, ospita lo sportello Ska sul volontariato giovanile (martedì e giovedì dalle ore 16,30 alle 20,00); il punto di accesso gratuito ad Internet, prossimamente wireless (lunedì dalle ore 20,00 alle ore 24,00, martedì dalle 16,00 alle 24,00, venerdì dalle ore 16,00 alle ore 20,00); la mostra «Emissioni marginali» fino al 19 dicembre; il laboratorio di scrittura creativa a cura di Microcosmo, ogni giovedì dalle 20,00 alle 23,00; «Compiti in compagnia», doposcuola coordinato da Arciragazzi (martedì dalle ore 16,00 alle ore 20,00); la sala da tè e lo spazio lettura a cura di Icaro il lunedì dalle ore 20,00 alle ore 24,00. Prossimamente saranno realizzati cineforum, eventi e dibatti. 
La Casa delle Associazioni è aperta a tutte le associazioni e le aggregazioni informali che intendono riunirsi, incontrarsi e proporre progetti, laboratori e iniziative.
Per informazioni: e-mail casadelleassociazioni@pentolone.it, tel. 0574.616725 (Osservatorio politiche giovanili).

 

 

 

 
"
1221,http://comunicati.comune.prato.it/generali/?action=dettaglio&comunicato=14200500001221,18/11/2005,16:37,Mostre,"Leonetto Tintori e la scuola di Vainella","Al Museo di Pittura murale fino al 4 marzo","L'opera dell'artista pratese ripercorsa in due sezioni, con tanto di laboratorio","Viene inaugurata domani (sabato 19 novembre), ore 17,30, promossa dall'assessorato alla Cultura, al Museo di Pittura murale (piazza S. Domenico 8), la mostra «Leonetto Tintori e la scuola di Vainella», che resterà aperta fino al 4 marzo.
L’occasione nasce dalla necessità di riallestire lo stesso museo, a causa del trasferimento temporaneo in Giappone di un numero consistente di opere. L’assessorato alla Cultura e il Laboratorio per affresco di Vainella hanno ideato un percorso espositivo articolato in due sezioni: la prima include le opere e gli studi sull’arte antica di Leonetto Tintori e il riallestimento di opere da lui restaurate, già depositate presso il museo di Pittura murale. 
Nella seconda sezione, di carattere didattico, in uno spazio autonomo da poco annesso al museo e per la prima volta aperto al pubblico, è ricreata la bottega dell’affresco, con l’esposizione di materiali  e strumenti di lavoro, attrezzature, cartoni e semilavorati per far conoscere la complessità della pittura murale tradizionale.
Il nuovo itinerario espositivo offre nuovi stimoli per visitare il museo di San Domenico, che ritorna alla sua prima vocazione legata alla pittura murale e si apre anche agli studi, alle ricerche e alla didattica nell’ambito delle tecniche pittoriche.
La mostra è aperta nei feriali e festivi dalle 9,00 alle 13,00, il venerdì e il sabato dalle 9,00 alle 13,00 e dalle 15,00 alle 18,00. Ingresso 3 euro, al Museo di Pittura murale, piazza S.Domenico 8 (tel. 0574/440501).
 

"
1222,http://comunicati.comune.prato.it/generali/?action=dettaglio&comunicato=14200500001222,18/11/2005,16:44,Circoscrizioni,"Lunedì il Consiglio della Circoscrizione sud","La prima convocazione alle 18.30","Parteciperà anche il Consiglio dei ragazzi per rendere omaggio alla Giornata dei diritti dei  bambini","E' convocato per lunedì prossimo 21 novembre alle 18.30 il Consiglio circoscrizionale del Quartiere sud,che avrà luogo presso il centro civico di via delle Badie 130. All'ordine del giorno vari argomenti tra cui l'incrocio tra via di Garduna e via Goraccia, la modulazione del traffico a Casale e il parere di massima sull'impianto sportivo di S. Maria a Colonica. Per celebrare la Giornata internazionale dei diritti dei bambini e delle bambine, che ricorre domenica 20, alla seduta parteciperà anche il Consiglio circoscrizionale dei ragazzi."
1223,http://comunicati.comune.prato.it/generali/?action=dettaglio&comunicato=14200500001223,18/11/2005,16:52,Appuntamenti,"Inaugurazione del percorso pedecollinare","Sabato 19, ore 10,30, parcheggio di via P. Bettarini","Nel pomeriggio visita guidata al percorso con partenza da La Querce","Sarà inaugurato domani mattina (sabato 19 novembre), il primo tratto, da Pizzimonte (La Querce) a S. Cristina, del percorso pedecollinare, che in un secondo tempo proseguirà fino a S. Lucia. A tagliare il nastro il sindaco Marco Romagnoli, l'assessore all'Ambiente Camilla Curcio e la presidente della Circoscrizione est Maria Anna Berti, che ha promosso il progetto poi pensato e realizzato dal servizio Ambiente del Comune.
L'appuntamento è alle 10,30 al parcheggio di via Paolo Bettarini, in prossimità della vecchia fornace di via Firenze.
Nel pomeriggio visita guidata al percorso (due ore circa di cammino), a cura del dottor Maurizio Negri, con partenza alle ore 15,00 dal parcheggio di via F. Mazzei (La Querce), presso la sede della Pubblica assistenza.  "
1224,http://comunicati.comune.prato.it/generali/?action=dettaglio&comunicato=14200500001224,18/11/2005,19:09,"Opere pubbliche","«Una importante opera per la città»","La firma del protocollo per il nuovo ospedale",,"«E' un importante opera per la città, con un forte impegno anche in termini finanziari da parte del Comune. Si avvia con la firma odierna anche un'operazione di ridisegno delle funzione organizzative e urbanistiche del territorio, che fa riferimento a quella impostazione strategica, che è un metodo di governo concertato, che lega insieme salute, economia, ambiente, cultura, sociale e saperi. Da questo punto di vista il Comune con la stessa sperimentazione della Società della Salute, insieme alla Asl, sta anche prefigurando un nuovo modello in cui sanità e sociale siano sempre più integrati, con servizi sempre più qualificati e diffusi territorialmente». Ha commentato così il sindaco Marco Romagnoli la firma del protocolle, avvenuta in Regione, per la nascita di nuovi quattro ospedali in Toscana, fra cui quello di Prato.     "
1225,http://comunicati.comune.prato.it/generali/?action=dettaglio&comunicato=14200500001225,19/11/2005,12:45,Circoscrizioni,"Galcetello, aumenta la raccolta differenziata","'Raccogli meglio', assemblea sede quartiere Nord","L'assessore Curcio: «Prato ha le percentuali più alte in Toscana»","Buone pratiche della gestione dei rifiuti, raccolta differenziata, modelli di servizio pensati per incrementare al massimo la differenziazione dei rifiuti, esperienze innovative già al centro dell’interesse nazionale, il progetto “Raccogli meglio” lanciato lo scorso luglio a Galcetello e a settembre a Gescal San Giusto con l’obiettivo di verificare la capacità massima di raccolta differenziata da parte delle utenze domestiche (famiglie). Questi i temi affrontanti ieri sera nel corso dell’assemblea pubblica organizzata dalla Commissione Ambiente della Circoscrizione Nord presieduta da Marco Baldi. A fare gli onori di casa oltre a Baldi, il presidente della Circoscrizione Alberto Manzan. Presenti l’assessore all’Ambiente del Comune di Prato, Camilla Curcio, e il direttore generale di ASM Sandro Gensini. Numerosi i cittadini che hanno partecipato all’assemblea per capire meglio i meccanismi di “Raccogli meglio”, il progetto di ASM e assessorato all’Ambiente che punto a raddoppiare la percentuale di raccolta differenziata nelle due zone scelte per la sperimentazione. I risultati dei primi tre mesi a Galcetello sono positivi: la differenziazione dei rifiuti, infatti, è passata dal 32% (media prodotta dalle famiglie pratesi) al 50,5%. “Un dato che non è casuale – ha commentato l’assessore Curcio – come non è casuale che l’Ato pratese è stata la prima in Toscana a raggiungere il traguardo del 35% indicato dalla normativa nazionale. I risultati che otteniamo, ci consentono di mettere sul campo la disponibilità del territorio pratese ad essere un laboratorio avanzato a livello regionale per il riciclo dei rifiuti”. L’assessore ha sottolineato che per tagliare il traguardo di “Raccogli meglio”, dunque arrivare al 60% di raccolta differenziata entro un anno, “la partecipazione dei cittadini è essenziale”. Il direttore generale di ASM è entrato nei dettagli del progetto: “Il piano provinciale che si spinge a percentuali sempre più altre di raccolta differenziata – ha detto Gensini – ci impone di rivedere l’organizzazione del nostro servizio. Siamo fortemente impegnati su questo, come dimostra il nostro lavoro: il cassonetto personale in alcune zone delle aree industriali diventerà nel 2006 un sistema di raccolta sistematico in tutte le aree produttive della provincia, da anni ormai è stato istituito il servizio di ritiro porta a porta dei rifiuti in centro storico, il progetto che abbiamo lanciato a Galcetello e Gescal San Giusto si basa, invece, sui cassonetti stradali come da tradizione ma punta tutto sulla comunicazione, sull’informazione e sulla sensibilizzazione porta a porta dell’importanza della raccolta differenziata”. “Raccogli meglio” si lega direttamente alla Tia, la nuova Tariffa di Igiene Ambientale: previsto, infatti, uno sconto del 10% sulla parte variabile della tariffa per le famiglie delle due zone monitorate. Ai cittadini presenti è stato distribuito materiale informativo sulle raccolte differenziate, in particolare i numeri relativi a quanto ancora si può fare per aumentare la percentuale. Nei cassonetti dell’indifferenziato collocati nelle strade di Galcetello, finiscono ancora 1.219 chilogrammi al giorno di rifiuti riciclabili tra carta e cartone, vetro, plastica, lattine e organico. “L’impegno di ognuno – ha ribadito l’assessore Curcio – è fondamentale per la riuscita del progetto”. 
I cittadini hanno chiesto di conoscere meglio il percorso dei rifiuti provenienti dalle raccolte differenziate, e Gensini ha spiegato che le quantità vanno a finire ai consorzi di filiera che pagano le aziende, in questo caso ASM, e si occupano delle operazioni di riciclaggio. Sul fronte dei controlli, chiesti a gran voce dai cittadini il cui timore è quello di vedere vanificato il loro sforzo sulla raccolta differenziata da gente, anche di passaggio, che nei cassonetti lascia di tutto, l’assessore e il direttore hanno risposto all’unisono: “Siamo impegnati per l’istituzione dell’ispettore ecologico per controllare tutto quello che a che fare con i rifiuti, raccolta differenziata compresa”. Inevitabile un accenno all’impianto di termovalorizzazione, argomento all’ordine del giorno delle agende istituzionali e del dibattito cittadino: “Lo smaltimento dei rifiuti – ha detto l’assessore all’Ambiente – è un problema prima di tutto etico di un territorio e anche del nostro che attualmente utilizza un sistema che non è altro che una pressione ambientale esportata in altre realtà. Il completamento del ciclo dei rifiuti, perciò l’autosufficienza nello smaltimento, rappresenta una criticità che deve impegnare le amministrazioni al fine di avere un costo certo dello smaltimento e ridurre il conferimento in discarica attraverso formule che siano ambientalmente sostenibili”.
Tra il pubblico anche alcuni rappresentanti del Coordinamento dei Comitati per la salute della piana che sulla questione hanno espresso il loro parere. 


*COMUNICATO CONGIUNTO CON UFFICIO STAMPA ASM"
1226,http://comunicati.comune.prato.it/generali/?action=dettaglio&comunicato=14200500001226,19/11/2005,13:03,Ambiente,"In Calvana da Pizzidimonte a S. Cristina","Inagurato il primo tratto del percorso pedecollinare","Il tracciato attraverso uno degli scorci più suggestivi del territorio pratese","Tre chilometri da Pizzidimonte a S. Cristina. Ma è solo il primo tratto, perchè in seguito l'itinerario sarà allungato fino a S. Lucia. E' il percorso pedecollinare della Calvana, inaugurato stamani dal sindaco Marco Romagnoli, insieme all'assessore Camilla Curcio e alla presidente della Circoscrizione est Anna Maria Berti, peresenti anche l'ex sindaco Fabrizio Mattei e l'ex presidente della circoscrizione Fulvia Bendotti.
Alla vecchia fornace di via Firenze, in uno scenario che pare lontano dal traffico dell'arteria d'ingresso alla città, con i tavoli addobbati dal circolo Arci La Querce 'I Risorti', e davanti ai tanti componenti dell'associazione trekking 'Avventura e natura', animata da Mauro Franceschini, è andata in scena una sorta di cerimonia naturalistica, per un'opera che si snoda attraverso un itinerario immerso nel verde, in uno degli degli scorci paesaggistici più suggestivi e caratteristici del territorio pratese. 
Il percorso, inserito nell'Area naturale protetta di interesse locale a sud dei monti della Calvana, parte da una quota minima di 55 metri sul livello del mare presso Pizzidimonte per arrivare a 100 presso via Aldobrandini a S. Cristina. Il dislivello toccherà quota 230 metri alla variante del tragitto a via di Filettole, nel secondo tratto attualmente in fase di studio.
"
1227,http://comunicati.comune.prato.it/generali/?action=dettaglio&comunicato=14200500001227,19/11/2005,13:20,Agenda,"Targa ricordo alla banda 'Puccini' di Galciana","La cerimonia stasera nella chiesa della frazione",,"L'assessore Andrea Mazzoni consegna stasera (ore 21,00) una targa dell'Amministrazione comunale alla banda «Giacomo Puccini», in occasio del 150° anniversario della sua fondazione.
La consegna nella chiesa di S. Pietro a Galciana, nell'intervallo del concerto della filarmonica Puccini.  "
1228,http://comunicati.comune.prato.it/generali/?action=dettaglio&comunicato=14200500001228,21/11/2005,16:56,Circoscrizioni,"'Caravaggio e l'Europa', visita della mostra a Milano","Organizzata dalla CIrcoscrizione nord per il 30 dicembre","A partire da giovedì 24 novembre le iscrizioni, che scadranno il 5 dicembre.","La Circoscrizione nord organizza per il 30 dicembre la visita alla mostra “Caravaggio e l’Europa” a Palazzo Reale a Milano: le iscrizioni si aprono giovedì 24 novembre presso i locali del Centro Civico di Galcetello, via VII Marzo 15, in orario 9:00/13:00, dal lunedì al venerdì (tel. 0574/697740). 
Si accettano le prime 50 iscrizioni. Il termine ultimo per l’accettazione delle iscrizioni è il 5 dicembre e, oltre tale data, non sarà possibile restituire le quote versate. La quota pro capite è di 10 euro e 50 centesimi. Sul posto verrà effettuato il pagamento della guida (€ 85,00 ogni gruppo di 25 persone) e degli auricolari per seguire il percorso (€ 0,50) che sarà suddiviso tra tutti i partecipanti.
La partenza avverrà alle 8:00 sia dalla sede del Centro Civico di via VII Marzo  sia presso la ex sede decentrata della Circoscrizione in via Ofanto n. 36 
Per ulteriori informazioni rivolgersi a:
Circoscrizione Prato Nord – Via VII Marzo n. 15 – Tel. 0574/697741     – Ore: 9:00/13.00 dal Lunedì al Venerdì.
"
1229,http://comunicati.comune.prato.it/generali/?action=dettaglio&comunicato=14200500001229,21/11/2005,16:42,"Società della Salute","La firma del protocollo d'intesa con la Provincia","L'atto formalizza una collaborazione di fatto instaurata","I dati e le indagini dell'Osservatorio provinciale saranno utilizzati per il Piano integrato di salute, oltre che per il Profilo","E’ stato firmato stamattina in Palazzo comunale il protocollo d'intesa tra la Società della salute (Sds), che raccoglie la Asl 4 di Prato e tutti i Comuni dell'area, e la Provincia di Prato per la collaborazione tra il consorzio pubblico e l'Osservatorio sociale provinciale: si tratta del primo accordo del genere in Toscana che regolarizza e disciplina la partecipazione della Provincia alla sperimentazione della Sds, nel cui statuto l'ente non è presente. L'obiettivo principale è comunque quello di utilizzare i dati e le conoscenze di competenza dell'Osservatorio per redigere il Piano integrato di salute, lo strumento attraverso il quale la Società della Salute attuerà gli interventi per cercare di migliorare lo stato di salute della popolazione dell’area pratese. 
A firmare l'atto l'assessore alle Politiche sociali della Provincia Irene Gorelli e la direttrice della Sds Patrizia Romoli. Presenti anche l'assessore ai Servizi sociali del Comune di Prato e presidente della Sds Maria Luisa Stancari e il direttore generale della Asl 4 Bruno Cravedi. 
Di fatto la collaborazione tra la Provincia e la Sds è attiva già da tempo proprio per il Piano integrato: il concetto di salute infatti, sempre più legato a quello di benessere, si sta sostituendo a quello di sanità e utilizza come riferimenti lo stile di vita delle persone, le abitudini alimentari, il contesto sociale, ambientale e lavorativo. Per questo tramite l'Osservatorio la Provincia si impegna a monitorare ed analizzare l'offerta delle prestazioni assistenziali e socio-sanitarie a Prato, a fornire i dati socio-economici per delineare un quadro complessivo dell'area e ad aggiornare continuamente i dati. 
La Sds favorirà lo scambio di conoscenze ed elaborazioni anche attraverso accordi successivi con gli Enti per una stesura corretta ed efficace del Profilo di salute, parte integrante e propedeutica al Piano integrato di salute, che raccoglie ed elabora i dati demografici, sanitari, sociali ed ambientali. 
«Il protocollo è un esempio di collaborazione e buona prassi amministrativa – ha  commentato la presidente Stancari – per non creare documenti ed interventi avulsi dalla realtà che ci circonda e dalle esigenze dei cittadini». 
«Attraverso il protocollo d'intesa – ha aggiunto l’assessore della Provincia di Prato Irene Gorelli –, strumento voluto da tutti i soggetti coinvolti, si disciplina e si regolarizza un rapporto di collaborazione che di fatto era già attivo. L'agire con condivisione per arrivare a risultati migliori a Prato non riguarda solo il settore sociale e sanitario ed è significativo aver dato vita al primo esempio di accordo di questo tipo in Toscana».
Sia la Sds che la Provincia si sono inoltre impegnate a organizzare incontri pubblici, iniziative seminariali e di formazione per promuovere il coinvolgimento del territorio in un'ottica di programmazione condivisa.
I primi frutti della collaborazione tra i contraenti l'accordo sono già visibili proprio nel Profilo di salute, documento tecnico-statistico che fotografa lo stato di salute a Prato, che sarà presentato in una serie di incontri nel territorio dalla presidente della Sds Maria Luisa Stancari e dalla direttrice Patrizia Romoli
 

*Cmunicato congiunto con l'Ufficio stampa della Provincia di Prato"
1230,http://comunicati.comune.prato.it/generali/?action=dettaglio&comunicato=14200500001230,21/11/2005,15:41,"Conferenza stampa","Il profilo di salute della popolazione pratese","Martedì 22 novembe, ore 13,00, Sala Giunta","Presentazione della presidente della Società della Salute M. Luisa Stancari","Lo stato di salute della popolazione residente nella Provincia di Prato sarà illustrato in una CONFERENZA STAMPA, che si terrà domani (martedì 22 novembre), alle ore 13,00, dalla presidente della Società della Salute M. Luisa Stancari nella Sala Giunta del Palazzo comunale."
1231,http://comunicati.comune.prato.it/generali/?action=dettaglio&comunicato=14200500001231,21/11/2005,15:42,"Conferenza stampa","Servizio civile, un'opportunità da non perdere","Martedì 22 novembre, ore 11,30, Sala Giunta","Presente l'assessore alle Politiche giovanili Andrea Mazzoni","L'assessore alle Politiche giovanili Andrea Mazzoni, insieme al presidente della delegazione Cesvot pratese, presenta in una CONFERENZA STAMPA gli atti del convegno: «Servizio civile, un'opportunità da non perdere».
La CONFERENZA STAMPA si terrà domani, martedì 22 novembre, alle ore 11,30, nella Sala Giunta del Palazzo comunale."
1232,http://comunicati.comune.prato.it/generali/?action=dettaglio&comunicato=14200500001232,21/11/2005,16:45,Giovani,"Jonathan, due ali per volare per i ragazzi a rischio","30 giovani a Prato tenteranno il reiserimento socio-lavorativo","Domani ad Officina giovani l'assessore Mazzoni incontrerà i partner europei del progetto equal","'Jonathan, ali per vivere e lavorare in legalità': si chiama così il progetto di iniziativa comunitaria Equal che dà una seconda opportunità ai giovani a rischio di esclusione o con problemi sociali e penali alle spalle favorendone l'inserimento lavorativo. Il Comune di Prato è partner del progetto e domani pomeriggio ad Officina giovani l'assessore alle politiche giovanili Andrea Mazzoni e il responsabile dell'Area culturale Filippo Foti incontreranno alcuni rappresentanti del Ministero della Pubblica istruzione del Belgio, del Ministero di Giustizia del Portogallo, della Cooperativa Kairos e Caritas portoghesi per presentare la prima fase del progetto, che sta per partire anche nel nostro territorio. All'incontro parteciperanno anche le associazioni che operano nel settore.
Tra i partner si Jonathan, voluto dall'Unione europea, il Ministero del lavoro e delle politiche sociali e la Regione Toscana, vi sono i Comuni di Prato, Firenze, dove è stato presentato stamani, e Pistoia, il Coordinamento nazionale comunità per minori, Libera associazioni, nomi e numeri contro le mafie e Consorzio Pegaso, network della Cooperazione sociale toscana. Il target è formato da giovani tra i 16 e i 25 anni segnalati dai Servizi sociali e dagli operatori del settore, giovani a rischio e minori sottoposti a misure penali in cerca di occupazione: a Prato, che partecipa alla prima fase di percorsi sperimentali per l'inserimento lavorativo, 30 ragazzi saranno i protagonisti delprogetto che li porterà a fare un'esperienza di tirocinio e di formazione professionale per circa tre mesi in varie aziende dell'area in base alle proprie inclinazioni e attitudini. Se le ditte saranno soddisfatte del lavoro i giovani saranno assunti. Tra gli obiettivi principali vi sono lo sviluppo delle competenze, dell'autostima, delle capacità relazionali, l'educazione alla cittadinanza e il superamento della diffidenza verso le istituzioni pubbliche e private attraverso il favorimento all'accesso nel mondo del lavoro.
Il finanziamento ottenuto dall'Ue è di 111.000 euro e il progetto durerà fino al luglio 2007.
"
1233,http://comunicati.comune.prato.it/generali/?action=dettaglio&comunicato=14200500001233,22/11/2005,12:26,Sindaco,"«Va garantito il funzionamento dei mercati»","Il saluto al convegno della Provincia sul tessile",,"«Da Prato, dalle istituzioni pratesi e dal mondo produttivo e sociale, non è venuta una richiesta di protezione ma di competizione leale. Al quadro europeo e nazionale chiediamo infatti di garantire i meccanismi di funzionamento dei mercati». E' quanto affermato stamani dal sindaco Marco Romagnoli nel suo messaggio di saluto alla conferenza iternazionale sulle prospettive di rilancio del tessile, promossa dalla Provincia di Prato, in corso di svolgimento a Palazzo Vaj, sede della Monash University.  "
1234,http://comunicati.comune.prato.it/generali/?action=dettaglio&comunicato=14200500001234,22/11/2005,12:21,"Conferenza stampa","Il cartellone di PratoFestival/Natale 2005","Giovedì 24 novembre, ore 12,00, Sala Giunta","Presentazione dell'assessore alla Cultura e Spettacolo Andrea Mazzoni","L'assessore alla Cultura e Spettacolo Andrea Mazzoni presenta in una CONFERENZA STAMPA, giovedì 24 novembre, alle ore 12,00, nella Sala Giunta del Palazzo Comunale, il cartellone di eventi di PratoFestival, edizione Natale 2005.  

 

 

"
1235,http://comunicati.comune.prato.it/generali/?action=dettaglio&comunicato=14200500001235,22/11/2005,12:25,"Conferenza stampa","L'intesa coi geometri per le rendite catastali","Giovedì 24 novembre, ore 11,00, Sala Commissioni","Presente il vice sindaco e assessore alle Finanze Roberto Bencini","Il vice sindaco e assessore alle Finanze Roberto Bencini presenta in una CONFERENZA STAMPA, giovedì 24 novembre, ore 11,00, nella Sala Commissioni del Palazzo Comunale, il protocollo d'intesa con il Collegio dei geometri per l'aggiornamento delle rendite catastali degli immobili, ai fini Ici."
1236,http://comunicati.comune.prato.it/generali/?action=dettaglio&comunicato=14200500001236,22/11/2005,12:52,Sport,"La Fiamma Olimpica di Torino 2006 a Prato il 15 dicembre","Presentato a Roma il percorso ufficiale del Viaggio","Il sindaco Marco Romagnoli: «E' un onore per la nostra città»","Anche Prato sarà a breve coinvolta dallo spirito olimpico che, il prossimo febbraio, arriverà in Piemonte grazie ai XX Giochi Olimpici Invernali di Torino 2006. Il 15 dicembre, infatti, il Viaggio della Fiamma Olimpica di Torino 2006 farà tappa in città, per promuovere e diffondere i valori legati al simbolo Olimpico per eccellenza.
L’annuncio è stato fatto oggi a Roma, durante la conferenza stampa di presentazione del percorso ufficiale dell’evento che, partendo dalla Capitale il prossimo 8 dicembre, toccherà in 64 giorni tutte le regioni e le province italiane, per concludersi a Torino il 10 febbraio, giorno della Cerimonia d’apertura dei XX Giochi Olimpici Invernali di Torino 2006.
Il Viaggio della Fiamma Olimpica è il più grande evento itinerante mai realizzato in Italia, una grande festa dello sport e una vetrina straordinaria per il nostro Paese e le sue bellezze naturali, artistiche e culturali. “Nulla di tutto ciò sarebbe stato possibile – ha detto Valentino Castellani, presidente di Torino 2006 – senza la piena collaborazione di tutti i Comuni, le Province, le Regioni, i Comitati Territoriali del CONI e gli Enti che, con il loro aiuto, ci permetteranno di condividere lo spirito olimpico con tutti gli italiani”. 
“E’ un onore per la nostra città e la nostra Provincia – ha dichiarato il sindaco Marco Romagnoli – accogliere la Fiamma Olimpica nel suo cammino verso Torino. E’ un giusto tributo ad a una città di sport, che si riconosce nei valori olimpici e che considera lo sport un veicolo fondamentale per il proprio sviluppo civile e cultuale”.  
La Fiamma Olimpica giungerà in città intorno alle 8,30 del mattino, dopo essere transitata da Calenzano, e sarà portata, tra gli altri, da tedofori d’eccezione quali la medaglia d’oro di Atlanta e pluriolimpionico di ginnastica Juri Chechi, che probabilmente arriverà con il “fuoco” olimpico in piazza del Comune, dove ad attenderlo ci sarà il sindaco Marco Romagnoli e molti bambini, e l’olimpionico di tiro a volo ad Atene Marco Innocenti. Numerose saranno le zone toccate dalla Fiamma Olimpica, che entrerà a Prato da via Firenze a La Querce, attraverserà il centro storico da piazza S. Marco e, dopo una breve sosta in piazza del Comune, uscirà dalla cinta muraria da via del Seminario per dirigersi ai confini della provincia con Pistoia tramite un percorso che toccherà Maliseti, Il Guado e via Pistoiese.  
Il Viaggio della Fiamma Olimpica è l’evento che porterà l’intera Penisola verso i Giochi di Torino 2006, trasmettendo i valori rappresentati dalla Fiamma Olimpica a tutti gli italiani, grazie anche ai 10.001 tedofori coinvolti.
Tra questi, tante personalità eccellenti del mondo dello sport, della cultura e dell’impresa, come Giorgio Armani, Juri Chechi, Gianni Morandi, Gianfranco Vissani e tutti i medagliati d’oro italiani delle ultime due edizioni dei Giochi, che si alterneranno a tantissima gente comune.
Un Viaggio ricco di eventi spettacolari e momenti suggestivi che rimarranno nell’immaginario collettivo del Paese: dall’accensione in Piazza del Quirinale alla benedizione papale in Piazza San Pietro; dall’uscita dal Porto di Genova a bordo della nave-scuola Palinuro al trasferimento in elicottero a Lampedusa, in un ideale abbraccio a tutto il Mediterraneo; dal percorso in gondola per i canali di Venezia all’ascesa sul Monte Bianco. Un’occasione unica per vivere la passione Olimpica.


*Comunicato congiunto con l'Ufficio stampa del Viaggio della Fiamma Olimpica in Italia - TORINO 2006
"
1237,http://comunicati.comune.prato.it/generali/?action=dettaglio&comunicato=14200500001237,22/11/2005,15:29,"Servizio civile","«Il servizio civile, la spina dorsale del welfare»","Presentata la pubblicazione sugli atti del convegno","Sono 34 i volontari impegnati nei 4 progetti approvati a Prato. Già pronti altri 12 interventi per 89 volontari","E' stata presentata stamattina in Palazzo comunale la pubblicazione 'Servizio civile: un'opportunità da non perdere', edita dal Cesvot di Prato (Centro servizi di volontariato della Toscana) nella collana 'Briciole' per raccogliere e diffondere i contenuti del convegno sul servizio civile che si tenne nel salone consiliare il 19 gennaio 2005. L'incontro, organizzato dal Comune e dal Cesvot in collaborazione con la Regione e le consulte regionali del volontariato e del servizio civile, oltre a voler promuovere l'adesione a questa scelta da parte dei giovani intendeva anche spiegare la svolta del servizio civile in un momento di passaggio importante, in cui l'adesione veniva allargata a tutti i ragazzi di entrambi i sessi tra i 18 e i 28 anni e non più solo a chi risultava inabile al servizio militare. La pubblicazione è stata illustrata stamattina dall'assessore alle Politiche giovanili con la delega specifica Andrea Mazzoni, dal presidente del Cesvot di Prato Mario Fineschi, dal responsabile dell'Ufficio comunale per il servizio civile Riccardo Turchi e alcuni rappresentanti di associazioni di volontariato, tra cui l'Unione italiana mutilati della voce che si occupa di riabilitazione gratuita della fonetica per chi ha subito interventi di laringectomia.
Sono tante infatti le associazioni e gli enti che richiedono di avvalersi di questo strumento per le proprie attività: il Cesvot si occupa della formazione dei volontari del Servizio per dare un sostegno qualificato e fa anche da riferimento e da consulente per la formazione dei progetti che vengono presentati al bando dell'Ufficio nazionale per il Servizio civile. Per fare da tramite con quest'ultimo il Comune ha creato appositamente due anni fa un Ufficio che segue i progetti dalla presentazione allo svolgimento. Come ha spiegato Fineschi, la Toscana è infatti una delle tre Regioni (le altre sono Campania e Molise) ad aver attuato la legge quadro 328 del 2000 per regolamentare il volontariato e il ruolo delle associazioni, un salto di qualità in questo settore affinchè gli interventi e le relative risorse economiche non siano spesi a caso. «Il Servizio civile è un momento di crescita civica e solidaristica - ha detto l'assessore Mazzoni - E' un'opportunità di crescita sia per i giovani che compiono questa scelta, che per le associazioni che si avvalgono del loro entusiasmo, che della collettività che alla fine è beneficiaria dei servizi. E' una vertebra importante della spina dorsale del nuovo welfare in cui i giovani sono decisivi». 
Dal 1° settembre sono entrati in servizio i 34 volontari divisi nei quattro progetti approvati dall'Ufficio nazionale istituito presso la Presidenza del Consiglio dei ministri. I programmi sono stati scelti tra i quattordici che in totale vennero presentati lo scorso anno da vari enti della città attraverso il Comune: il primo è 'Parchi sicuri', presentato dalla Polizia municipale, che prevede l'impiego di 12 volontari per presidiare i principali parchi urbani della città, ovvero le Cascine di Tavola, Galceti, l'ex Ippodromo e le aree lungo il Bisenzio, per prevenire ed impedire usi impropri del verde pubblico ed intervenire dove si presentano emergenze storico-ambientali. 
Il secondo è stato presentato da Officina giovani e richiede l'utilizzo di 12 volontari per 'La città dei giovani', in cui a seconda delle personali attitudini ed inclinazioni svolgeranno attività di supporto alla promozione di eventi culturali di vario genere e nei servizi offerti dall'attiguo Punto giovani Europa.
Il terzo è del Servizio Protezione civile, che intende affidare a sei volontari la realizzazione di una mappatura delle difficoltà e delle emergenze che ogni giorno i disabili devono affrontare nelle loro abitazioni e nella quotidianità: il progetto, 'Il piano di protezione civile: emergenze e disabili', non ha altri esempi in Italia e con il monitoraggio ha l'obiettivo di intervenire con maggiore tempestività in aiuto dei portatori di handicap se si presentasse una situazione d'emergenza o di necessità.
Il quarto, 'Al servizio della musica', è stato presentato dalla scuola comunale di musica Giuseppe Verdi e prevede l'inserimento di quattro volontari nella promozione e la produzione di eventi musicali oltre che nel supporto alle attività della scuola.
I 34 volontari presteranno servizio fino al 31 agosto 2006 e percepiranno un'indennità di 433, 86 euro al mese da parte dell'Ufficio nazionale per il Servizio civile. Presso l'Ufficio comunale sono già pronti 12 progetti per l'impiego in totale di 89 volontari, che verranno presentati nel prossimo bando, in uscita a primavera.
'Servizio civile: un'opportunità da non perdere' è disponibile presso il Cesvot, l'Urp e le sedi delle CIrcoscrizioni."
1238,http://comunicati.comune.prato.it/generali/?action=dettaglio&comunicato=14200500001238,22/11/2005,16:59,"Società della Salute","Misurato lo stato di benessere di Prato","Un'ampia indagine con indicatori sanitari e sociali","Si vive di più ma affiorano nuovi problemi e nuove emergenze, in primis la casa","Se lo si valuta da un punto di vista sanitario lo stato di benessere della popolazione pratese migliora anno dopo anno: il trend di mortalità generale è inferiore alla media toscana a partire dal 1987; la speranza di vita è cresciuta e nelle donne (84,2 anni e sale a 86,9 per chi raggiunge i 65 anni) è la più elevata della regione; la mortalità per tumori è in calo in entrambi i sessi nel periodo 1987-2002 (-18% maschi, -11% femmine), con un'incidenza stabile sia nelle donne che negli uomini; è in forte diminuzione nello stesso periodo il tasso di mortalità causato da malattie cardiovascolari (-30% maschi, -40% femmine).      
Se invece il benessere si misura da un punto di vista sociale, allora quella di Prato è una realtà complessa, che sostanzialmente tiene, che, nonostante la crisi, presenta alti tassi di occupazione (il 66,7% della popolazione dai 15 ai 64 anni è occupato), non lontani dall'obiettvo europeo del 70% dell'Agenda di Lisbona, ma dove in un solo anno, dal 2003 al 2004, si sono 'bruciati' 2271 posti di lavoro, e dove affiorano emergenze nuove e nuove povertà, dove sorge un forte bisogno abitativo (1000 domande per bandi di edilizia popolare sono state presentate sia nel 2003 che nel 2004), e nella quale si manifesta un crescere disagio psicologico, con circa 20 mila cittadini che si sono rivolti al proprio medico per disturbi depressivi o ansia (almeno nel 90% dei casi). E ancora: problemi legati alla consistente presenza di immigrati (un esempio: i tassi pratesi di interruzione volontaria della gravidanza sono più bassi rispetto alla media regionale, 8,8x1000 contro 9,9 per mille, ma sono in crescita le donne straniere che decidono di abortire per la seconda volta); l'emersione di nuove forme di disagio sociale, soprattutto di coloro che non possono usufruire della rete familiare.
E' il cosiddetto 'Profilo di salute', elaborato dall'Osservatorio sociale provinciale, dopo l'intesa con la Provincia di Prato, per conto della Società della salute, presentato dalla presidente M. Luisa Stancari e dalla direttrice Patrizia Romoli, insieme ai ricercatori di Asel Paolo Sambo e Alessandro Pecchioli e a Fiammetta Zaniboni dei Servizi sociali del Comune.
Una radiografia completa su scala provinciale dello stato sanitario e sociale di Prato, la provincia più giovane della Toscana ma dove cresce l'indice di anzianità (144 anziani ogni 100 giovani) e dove sono tanti gli anziani soli (9300 su una popolazione provinciale di 238 mila e passa abitanti), di cui 8800 non completamente autosufficienti, anche se presentano un diverso grado di non autosufficienza e sono assistiti: circa 1000 in forma diretta e molti altri in forma indiretta con buoni servizio e contributi cura.
Una popoplazione con un'alta percentuale di migranti, con un 1 residente su 7 straniero.
Per il resto gli stili di vita sono più improntati alla salute: diminuiscono i fumatori, soprattutto fra i 14 e i 20 anni, anche se ci sono ancora 18 mila tabagisti (più di 20 sigarette al giorno); l'uso dell'alcol è moderato, con il 90% della popolazione che ne consuna in quantità corrette ma in 18 mila bevono troppo; in tanti fanno attività fisica, circa il 68,5% della popolazione adulta. Sull'altro piatto dela bilancia i cambiamenti nell'uso delle droghe, pur se diminuisce quello di eroina, e la presenza di 70 mila adulti in sovrappeso, di cui 20 mila obesi, mentre un bambino su tre di 8 anni ha qualche chilo di troppo. E poi l'inveterata abitudine a spostarsi in auto (almeno 1,3 passeggeri per auto), nonostante le Lam, i bus ad alta mobilità, che hanno determinato una riduzione giornaliera di 5000 mila auto, a fronte però di 2500 immatricolazioni ogni anno. Il risvolto: le patologie dell'apparato respiratorio sono la terza causa di mortalità.
Sul piano sanitario i 2/3 dei decessi sono dovuti a tumori e malattie cardiovascolari ma si fa tanta prevenzione: per i vari screening (mammografia, pap-test, al colon retto) sono 80 mila i contatti annuali, così come è alto il tasso di vaccinazione antiinfluenzale, mentre è basso il ricorso ai parti cesarei, in linea con gli standard di qualità dell'Organizzazione mondiale della sanità.  
«E' la prima volta - hanno detto in coro Stancari e Romoli - che si procede ad un'indagine completa dello stato di benessere della società pratese, con indicatori sociali, sanitari, economici, ambientali. Ora la parola passa alle assemblee e agli incontri con operatori, cittadini e forze sociali, per capire se la loro percezione è la stessa che emerge dalle rilevazioni effettuate. Dopo si procederà a tracciare l''immagine di salute' e a definire le priorità, in base alle quali si faranno gli interventi».
Le assemblee: domani sera ore 21,00 a Carmignano nella Sala consiliare; sabato 26, alle 9,30, a Prato nel Salone Consiliare del Palazzo comunale; martedì 29 a Montemurlo (ore 21,00) nella sala Banti.   "
1239,http://comunicati.comune.prato.it/generali/?action=dettaglio&comunicato=14200500001239,23/11/2005,13:38,"Pubblico Impiego","Sciopero di un'intera giornata per il  pubblico impiego","Venerdì  25  novembre","In Comune assicurati i servizi essenziali.","Sciopero di un'intera giornata venerdì 25 novembre per i dipendenti del pubblico impiego. Lo hanno indetto, a livello nazionale, le organizzazioni sindacali Cgil, Cisl e Uil.
Gli uffici comunali aperti al pubblico, compresi quelli delle  sedi circoscrizionali, potrebbero rimanere chiusi per tutta la giornata. 
In Comune saranno, comunque,  assicurati i servizi esssenziali, fra cui, quelli di stato civile per le denunce di nascita e di morte, il servizio elettorale, il servizio di protezione civile e di intervento per la segnaletica luminosa. 
Potrebbero verificarsi disagi anche nei nidi e nelle materne comunali: le famiglie sono già state informate di questa eventualità e, attraverso avvisi affissi in ogni singola struttura, verranno  messi in grado di sapere se il servizio sarà o meno assicurato. 
"
1240,http://comunicati.comune.prato.it/generali/?action=dettaglio&comunicato=14200500001240,23/11/2005,13:40,Circoscrizioni,"Nord, gita ai Mercatini di Natale a Greccio (RI)","Gita sociale domenica 11 dicembre","Giovedì 1° dicembre aprono le iscrizioni al Centro Civico di Galcetello","Giovedì 1 dicembre aprono le iscrizioni per partecipare alla gita sociale ai mercatini di Natale a Greccio (Ri) che la Circoscrizione Nord, in collaborazione con i comitati anziani, hanno organizzato per domenica 11 dicembre. 
Le iscrizioni vengono raccolte al Centro Civico di Galcetello, via VII Marzo 15, in orario 8,30/13,00 (tel. 0574/697741). 
Saranno accettate fino a 100 iscrizioni, gli altri saranno collocati in lista di attesa per la sostituzione di eventuali rinunciatari; ogni persona potrà iscrivere, oltre se stesso, al massimo altre due persone. La quota di partecipazione è di € 24. 
La partenza avverrà dalla sede del Centro Civico di via VII Marzo e dalla ex sede decentrata della Circoscrizione in via Ofanto n. 36.
Per ulteriori informazioni rivolgersi alla Circoscrizione Prato Nord, via VII Marzo 15, tel. 0574/697741 - Orario 8.30/13.00 dal lunedì al venerdì.
"
1241,http://comunicati.comune.prato.it/generali/?action=dettaglio&comunicato=14200500001241,23/11/2005,16:05,"Opere pubbliche","Ex parcheggio Tir, l'area venduta alla Regione","L'ipotesi presentata dall'assessore Enrico Giardi","Nella delibera di indirizzo anche un primo gruppo di immobili da alienare","Si delinea una soluzione per l'area ex parcheggio Tir sul viale Marconi, dove da tempo si svolge il Luna park: l'assessore alle Opere pubbliche Enrico Giardi, nell'ambito di un più vasto programma di alienazioni di immobili comunali non più funzionali alle attività istituzionali, ha presentato alla commissione consiliare n. 2 'Programmazione e organizzazione' un'ipotesi d'accordo per la vendita della superficie alla Regione Toscana. 
L'ipotesi si basa sulla cessione alla Regione, per circa 3 milioni e 800 mila euro, dell'ex parcheggio, del terreno attiguo e della palazzina di 900 mq che ospitava gli uffici, di proprietà del Comune dal 1997. Da parte sua la Regione ha individuato nell'area del viale Marconi, uno degli ingressi alla città, a poca distanza dal casello autostradale di Prato est, il luogo dove far sorgere il Centro integrato regionale di Protezione civile, che comprenderà anche i centri comunale e provinciale, con annesse strutture e la nuova sede dell'Ufficio regionale di Prato per la tutela del territorio (Urtt). 
L'accordo fra Comune e Regione, che comprende anche la Provincia per l'adeguamento al Ptc, dovrebbe essere suggellato nel giro di pochi giorni, ma dopo anni di alterne vicende e di non poche discussioni, si profila una soluzione definitiva per l'ex parcheggio Tir, che ponga fine anche alla situazione di degrado dell'area, conseguenza del suo sporadico utilizzo. La stessa Circoscrizione est, in più circostanze, aveva sollecitato la definizione dell'assetto della zona a ridosso del Bisenzio. Con l'intesa che si ipotizza con la Regione si predispone il recupero dell'area.      
L'assessore Giardi ha anche presentato ai membri della Commissione consiliare la delibera di indirizzo che la giunta presenterà al Consiglio comunale, e che comprende un primo gruppo di beni comunali da alienare.
Il programma, oltre al parcheggio ex Tir di viale Marconi, contempla la vendita della casa colonica 'Il vuoto', di 359 mq e del valore stimato di 182 mila euro, situata nel viale Galilei a S. Lucia, e di un fondo commerciale in via Borgioli di 75 mq, valutato 100 mila euro. Alla vendita si procederà mediante asta pubblica. 
La delibera ipotizza un altro importante intervento:  l'acquisto dell'ex caserma dei Carabinieri di via Pomeria, di proprietà di CariPrato, da destinare a sede del Comando della Polizia municipale. La spesa totale dell'operazione dovrebbe aggirarsi sui 5 milioni e 390 mila euro, di cui 4 milioni e 290 mila per l'acquisizione e 1 milione e 100 mila per gli interventi di manutenzioone straordinaria che l'immobile richiede. La copertura finanziaria sarà in parte garantita dalla vendita dell'attuale sede del Comando all'Asl 4. "
1242,http://comunicati.comune.prato.it/generali/?action=dettaglio&comunicato=14200500001242,23/11/2005,13:37,"Tempi e Orari","Ciclo di incontri sul benessere nelle diverse culture","Presso il Laboratorio del tempo (via Filicaia 34/37)","Il primo domani,  24 novembre, alle 15","Il modo di prendersi cura del corpo nelle diverse culture sarà il tema centrale di un ciclo di incontri che avrà inizio da domani 24 novembre presso il laboratorio del tempo di via Filicaia. Nei primi tre incontri, l’erborista Shaou Lin parlerà dei benefici delle erbe medicinali, dell’alimentazione e della medicina tradizionale cinese. L'incontro di domani, fissato per le 17,  si concentrerà in particolare sui disturbi dell’apparato digerente e tratterà anche delle varie terapie per superarli.
Gli incontri, gratuiti e aperti al pubblico, si terranno il giovedì alle 17.



"
1243,http://comunicati.comune.prato.it/generali/?action=dettaglio&comunicato=14200500001243,23/11/2005,15:20,"Opere pubbliche","Museo civico, il progetto riprende il via","Il progetto esecutivo presto all'esame della giunta","Il primo lotto prevede un investimento di 1.326.00 euro, di cui 1 milione proveniente dalla Provincia","Approderà all'esame della giunta nelle prossime settimane il progetto esecutivo del primo lotto dei lavori per la realizzazione del Museo Civico nel Palazzo Pretorio e nell'addossato, su proposta dell'assessore ai Lavori pubblici Enrico Giardi. Riprende quindi il via dopo anni di interruzione l'operazione di recupero dell'edificio storico nel cuore della città. L'investimento per il primo stralcio, progettato dall'architetto Bianca Ballestrero in collaborazione con il professor Piero Paoli, è pari a un milione e 326mila euro, con un finanziamento per 1 milione di euro proveniente dalla Provincia di Prto. Nel complesso il progetto esecutivo, che prevede un costo di 4 milioni e 390mila euro, interessa la realizzazione del nuovo Museo Civico nel Palazzo Pretorio, l'addossato, il cortile interno con accesso dalla piazza del Comune e alcuni locali facenti parte del Palazzo delle Scuole. Molti degli interventi più significativi sono inseriti nel primo lotto, che consiste nel completamento delle opere strutturali,  murarie ed impiantistiche (elettricità, riscaldamento a pannelli radianti a pavimento e condizionamento), parte delle finiture, pavimentazioni ed infissi, al piano terra del Palazzo; opere strutturali e murarie nell'addossato, dove saranno realizzati il nuovo ingresso con la biglietteria, il guardaroba, le scale e i servizi; la realizzazione della zona impianti nella zona degli ex bagni pubblici con la formazione di locali interrati, che ospiteranno le centrali termiche, con la copertura che darà luogo ad una piccola piazzetta che si affaccerà su via del Porcellatico. L'interramento sarà di circa 3,75 metri sotto la quota del marciapiede di via del Porcellatico.
"
1244,http://comunicati.comune.prato.it/generali/?action=dettaglio&comunicato=14200500001244,23/11/2005,15:19,Viabilità,"Sensi unici alternati per lavori e cantieri","In tre strade",,"Senso unico alternato dal 29 novembre fino al termine dei lavori e comunque non oltre il 31 gennaio 2006 in via dei Pioppi con divieto di sosta e rimozione forzata su emtrambi i lati per consentire l’installazione di cantiere  edile e posizionamento gru. Stesso provvedimento il 25 novembre dalle 8.00 fino al termine dei lavori e comunque non oltre le 11.00 in via di Casale  a cavallo del civico 36 per consentire l’esecuzione di getto di calcestruzzo con autobotte. Stessa cosa dal 28 novembre fino al termine dei lavori e comunque non oltre il 3 dicembre in via Bisenzio a S.Martino per consentire la realizzazione di nuovo allaccio nella fognatura pubblica.
"
1245,http://comunicati.comune.prato.it/generali/?action=dettaglio&comunicato=14200500001245,23/11/2005,17:26,Finanze,"Tutto sul sociale il maggiore fabbisogno","Le cifre dell'assestato di Bilancio","Il mancato trasferimento statale coperto con un altro finanziamento ministeriale","«Quest'anno è stato possibile coprire i mancati trasferimenti governativi per il sociale, ma la situazione è difficile, se il Fondo sociale nazionale non sarà completamente finanziato e se continueranno a mancare, come per il 2005, 500 milioni di euro». Più o meno sono queste le parole usate dal vice sindaco e assessore alle Finanze Roberto Bencini nel presentare l'assestato di Bilancio alla commissione consiliare n. 2 «Programmazione e organizzazione».
In pratica il maggior fabbisogno di un 1 milione e 649 mila euro, derivante per circa un milione e 349 mila euro quasi per intero dalla spesa sociale, a causa dei tagli operati al Fondo sociale nazionale e del  mancato trasferimento statale di 1 milione e 200 mila euro, è coperto dalle somme che il Comune di Prato si è visto riconosciute dal ministero delle Finanze per i minori introiti Ici di alberghi e capannoni industriali. La legge infatti stabilisce uno sconto nell'Ici di hotel e capannoni industriali, con l'aliquota da applicare non sull'intero valore degli immobili ma solo su una sua parte. I Comuni, per il minor gettito, vengono poi 'risarciti' dallo Stato, in base a valutazioni operate nelle stanze ministeriali (il 'risarcimento' insomma non è automatico) e alla presentazione di un'adeguata certificazione. E' quello che ha fatto il Comune di Prato. Risultato: il ministero delle Finanze ha riconosciuto al Comune, per gli anni 2003 e 2004, circa 2 milioni e 230 mila euro, più o meno equamente suddivisi nei due anni, coi quali si è proceduto a fare l'assestato e a coprire il maggior fabbisogno. 
«E' paradossale - chiosa il vice sindaco Bencini - con lo Stato che una volta leva e una volta dà. I tagli non solo avvengono ad anno inoltrato, ma per di più si procede senza certezze».    "
1246,http://comunicati.comune.prato.it/generali/?action=dettaglio&comunicato=14200500001246,28/11/2005,12:40,Appuntamenti,"Festa della Toscana,   il concerto finale","Mercoledì 30 novembre al Teatro Politeama","Nel pomeriggio consiglio straordinario sul distretto pratese in Europa e nel mondo","Un concerto della banda dipartimentale dell'Alto Tirreno - la Spezia della Marina Militare chiuderà a Prato le celebrazioni per la Festa della Toscana ispirata quest'anno al tema dell'Europa. Mercoledì 30 novembre, alle 21, al Politeama Pratese (via Garibaldi) si terrà infatti il 'Concerto per l'Europa', nel corso del quale  saranno eseguiti dodici famosissimi brani musicali diretti dal maestro Luigi Brigida, luogotenente della Marina militare. L'ingresso allo spettacolo è libero e gratuito. Il programma si sviluppa in due tempi. Ad aprire il primo sarà l'Inno di Mameli seguito dalla marcia di Meachan, American Patrol. Quindi si ascolteranno il brano di Ketelbey In un mercato persiano, il medley del valzer In giro per l'Italia di Pucci, la marcia tratta dalla Vedova allegra di  Lehar, infine, il coro del Nabucco di Giuseppe Verdi. Il secondo tempo inizia con l'Inno alla gioia di Beethoveen, prosegue con la Melodiosa di Ippolito, l'Instant concert di Walter, l'Orfeo all'inferno di Offembach, i giri di valzer di Pucci e si chiuderà con la Ritirata di Mario.
Nel pomeriggio della stessa giornata è in programma un'altra delle iniziative organizzate per la Festa della Toscana: la seduta straordinaria del Consiglio comunale sul tema 'il distretto pratese in Europa e nel mondo'. Nell'occasione interverrà Ghazi Ben Ahmed della DG Trade della Commissione europea. "
1247,http://comunicati.comune.prato.it/generali/?action=dettaglio&comunicato=14200500001247,24/11/2005,15:04,Finanze,"Intesa coi geometri per aggiornare le rendite catastali","L'accordo è stato sottoscritto lo scorso 17 novembre","Il Comune consente entro il 20 dicembre di mettersi in regola, anche con l'Ici","Per mettere in regola la propria rendita catastale e pagare l'Ici conseguente, anche per gli anni arretrati, ci sarà tempo fino al 20 dicembre, ultimo giorno utile, per tutti i cittadini, per versare l'imposta sugli immobili 2005. Dopo il Comune farà scattare i controlli, senza le agevolazioni previste per un'operazione che il vice sindaco e assessore alle Finanze Roberto Bencini ha definito «di equità».
Il Comune consente a chi non abbia mai dichiarato al catasto immobili in proprietà, a chi non abbia aggiornato la propria rendita catastale a seguito di ristrutturazioni e migliorie effettuate, a chi abbia una situazione del proprio immobile non corrispondente alla registrazione catastale, di poter procedere ad un nuovo accatastamento e ad una nuova classificazione, senza incorrere, ai fini Ici, in sazioni o in interessi sul recupero dell'imposta non versata negli anni precedenti. Il non Comune procederà a verifiche e controlli, se volontariamente i cittadini presenteranno il Docfa, ossia il documento da inoltrare all'Agenzia del territorio (ex Catasto) per aggiornare la propria rendita catastale. 
Per agevolare i proprietari di immobili il Comune ha stipulato dal 17 novembre un protocollo d'intesa con il Collegio dei geometri, sottoscritto dal presidente Mario Gestri, illustrato stamani dallo stesso vice sindaco e dal geometra Alessandro Pieraccini, responsabile per il Collegio delle pratiche catastali. Beninteso ogni cittadino può rivolgersi ad un proprio tecnico di fiducia o ad un qualsiasi altro professionista, ma se per il Docfa si rivolgerà ad un geometra del Collegio, avrà uno sconto del 20% sulla tariffa professionale. Sconto che non è quantificabile «perchè la compilazione del Docfa - spiega Pieraccini - può essere semplice o presentare elementi di complessità, o perchè occorre procedere anche all'aggiornamento della mappa dell'immobile». Sta di fatto che in ogni caso potrà usufruire di un vantaggio, che non avrà se 'utilizza' un altro tecnico.
Il Collegio ha già inoltrato ai propri associati la comunicazione dell'avvenuta intesa, mostrando un occhio di riguardo verso quelli più giovani «per agevolarli - dice ancora Pieraccini - ad entrare nella professione».
Vantaggi che insieme a quelli previsti dal Comune (nessuna sanzione, nessun interesse sulle quote Ici arretrate) scadranno al 20 dicembre, per quella data il nuovo classamento dovrà essere compiuto e pagata l'Ici relativa.
Afferma il vice sindaco Bencini: «A spingerci in questa direzione non c'è solo un'esigenza finaziaria, tanto che per il 2005 in Bilancio ci siamo tenuti bassi nel prevedere le entrate conseguenti a questa operazione. La ragione principale è di equità: chi ha abitazioni di maggiore valore deve pagare di più». E' per questo che dopo il 20 dicembre scaterranno i controlli da parte di Sori: la società che gestisce i tributi comunali incrocerà i dati catastali con le richieste di concessioni edilizie. Se si registreranno discordanze scatterà la notifica al proprietario, con l'invito a mettersi in regola entro 90 giorni. Il tutto perdendo le agevolazioni attuali e non solo per quanto riguarda le prestazioni professionali dei geometri: le sanzioni e gli interessi sulle quote Ici non pagate, che possono andare indietro anche di cinque anni (oltre scatta la prescrizione), saranno salate, e si pagherà molto di più rispetto alla scadenza del 20 dicembre. Se ancora nei 90 giorni dalla notifica nulla accade, entrerà in scena l'Agenzia delle entrate, che a sua volta  applicherà interessi pesanti. 
I controlli riguarderanno tutti le proprietà immobiliari la cui posizione possa eventualmente discordare con quella catastale, ma in prima istanza concerneranno quelle tipologie di abitazioni classificate come 'popolari' o 'ultrapopolari', rispettivamente A4 (prive di riscaldamento) e A5 (senza bagno in casa), nella plausibile convinzione che dei circa seimila immobili pratesi registrati in questo modo, siano pochi quelli che ancora presentano le condizioni indicate in un regio decreto del 1939. Al momento comunque sono superiori al migliaio i proprietari che hanno deciso di presentare il Docfa.    
                  "
1248,http://comunicati.comune.prato.it/generali/?action=dettaglio&comunicato=14200500001248,24/11/2005,13:59,Circoscrizioni,"Escursione in Calvana per assaggiare l'olio nuovo","Sabato 26 novembre","Il ritrovo è fissato per le 8.30 in Galcetello","Un'escursione attraverso i borghi alle pendici della Calvana per visitare un frantoio e assaggiare l'olio nuovo viene proposta per sabato 26 novembre dalla Commissione Ambiente della Circoscrizione Nord e dall'associazione Symbiosis. Il ritrovo  è fissato per  8.30 preso la sede della circoscrizione di via Sette Marzo a Galcetello. Gli interessati dovranno essere muniti di auto propria, pranzo al sacco, acqua, abbigliamento e scarpe idonee alle escursioni all'aperto. Il rientro è previsto per il primo pomeriggio. Maggiori informazioni possono essere richieste alla Circoscrizione Nord (telefono 0574 697722) e all'associazione Symbiosis (via Ferrara 5E 0574 600303)."
1249,http://comunicati.comune.prato.it/generali/?action=dettaglio&comunicato=14200500001249,24/11/2005,14:43,Cultura,"Il PratoFestival Natale 2005 'accende la città'","Prsentato il cartellone della manifestazione","Un programma ricco di spettacoli, fra tradizione e innovazione","«La cultura è un flusso energetico che dà una scossa positiva al pensiero, alla fantasia. E’ una luce che rischiara la vita dei singoli e delle collettività, che apre cuori e menti. Come nella simbologia dei fumetti, la cultura, le arti, il sapere, le idee sono lampadine che si illuminano dentro di noi. Ecco perché anche con questo Festival di Natale 2005 diciamo che “La cultura accende la città”. E l’augurio nostro natalizio, assieme ad un auspicio di serenità e pace, è che Prato possa essere sempre più irradiata da questa energia benefica». Con queste parole, l’assessore alla Cultura Andrea Mazzoni, ha aperto la conferenza stampa di presentazione di PratoFestival Natale 2005, che vede, come ormai da tradizione, la presenza di grandi nomi della musica e del teatro nazionale ed internazionale, in una kermesse di appuntamenti che spaziano dalle novelle lette da grandi attori teatrali a produzioni originali di musica etno-pop, passando dalla classica, dal teatro ragazzi e dalle mostre d’arte.
C’è tradizione ed innovazione in questo programma natalizio: gli appuntamenti musicali prevedono una grande apertura con il concerto di Noa ed il Solis Strig Quartet al Teatro Politeama; il 16 dicembre al Teatro Metastasio una nuova produzione del ciclo di Stazioni Lunari, il progetto di Francesco Magnelli, con Ginevra Di Marco, Teresa De Sio, Petra Magoni, Cisco (ex Modena City Ramblers) e Morgan, dal titolo “Canti, richiami d’amore”. 
L’avanguardia artistica e il teatro di ricerca troveranno la loro casa naturale ad Officina Giovani, con lo spettacolo “Serie B”, un progetto di Kinkaleri, con produzione sonora dal vivo a cura di Discogirotto. Il 23 dicembre il Teatro Metastasio ospiterà invece un vecchio illustre amico del teatro e della nostra città: Moni Ovadia ed il Theatrum Instrumentorum presenteranno il loro “Shir Der Essalem-Canti per la Pace”. Non manca, come ogni anno, l’appuntamento con il Toscana Gospel Festival, che il 1° gennaio, per il tradizionale Concerto di Capodanno al Metastasio ospiterà una grande formazione statunitense, l’Howard Gospel Choir.
Spazio poi, alla magia del racconto, affidata a tre indiscutibili affabulatori: al Teatro Magnolfi, il 13 dicembre, Fernando Maraghini leggerà pagine di Policarpo Petrocchi, il 27 dicembre sarà la volta di Marcello Bartoli con le “Le Novelle Montalesi” di Gherardo Nerucci e, per finire il 30 dicembre, l’esilarante Anna Meacci chiuderà con le classiche “Novelle della nonna” di Emma Perodi.
E per i più piccoli Peter Pan, lo spettacolo-installazione il 28 e 29 dicembre al Teatro Magnolfi, nello stesso luogo, il 3 gennaio, lo spettacolo “Cina”, entrambi del Tpo.
La classica si sofferma sul piano con tre concerti: al Teatro Magnolfi, il 9 dicembre Sabrina Lanzi interpreterà musiche di Chopin, Debussy e Listz, il 21 Andrea Nesti con un repertorio di sue composizioni, il 4 gennaio Raffaele Scalise con musiche di Chopin e Schubert.
Da ricordare anche gli appuntamenti del IV Festival Zipoli: il 12 dicembre, in Cattedrale, Ugo Pagliai voce recitante e Gabriele Giacomelli all’organo saranno i protagonisti di un concerto-spettacolo dal titolo “Zipoli e i confratelli gesuiti in musica e nelle parole”. Il 19 dicembre in San Francesco l’Ensemble Mondo Antiquo diretto da Federico Maria Sardelli eseguirà musiche di Zipoli, Scarlatti e Vivaldi.
Il programma totale del Festival è disponibile all’indirizzo www.pratofestival.it o www.comune.prato.it. Info line: 0574 615021-22. Per i concerti a pagamento, ovvero Noa, Stazioni Lunari, Moni Ovadia e il Gospel, prevendite alla cassa dei teatri; gli altri appuntamenti sono ad ingresso gratuito.

 

 

 

 

"
1250,http://comunicati.comune.prato.it/generali/?action=dettaglio&comunicato=14200500001250,24/11/2005,15:47,Viabilità,"Chiusure per lavori nel centro città","Domenica, per tre ore, off limits via dei Tintori","Martedì invece resteranno chiuse via Banchelli e via Rinaldesca","Strade chiuse nel centro città per lavori. Via Tintori sarà chiusa per tre ore, dalle 5,00 alle 8,00, domenica 27 novembre, nel tratto fra via S. Stefano e via Garibaldi, per un intervento di manutenzione alla cabina elettrica, posta all'altezza del numero civico 70. Durante il periodo di chiusura è istituito anche il divieto di sosta, con rimozione forzata, fra il numero civico 80 e il Vicolo dei Gherardacci. Il traffico proveniente da piazza S. Domenico con direzione piazza delle Carceri sarà deviato in via Guasti, via Banchelli, via degli Alberti, via Rinaldesca, piazza S. Francesco, via S. Bonaventura, piazza delle Carceri. Nelle stesse tre ore il traffico proveniente dal Canto alle Tre Gore e da piazza Lippi sarà deviato in via S. Margherita, piazza Mercatale, via S. Silvestro, piazza S. Marco, via Pomeria, via Frascati, via S. Jacopo, via Dante, piazza delle Carceri. Al Canto alle Tre Gore, limitatamente alla durata dei lavori, verrà istituito il senso unico di marcia con direzione da piazza Lippi a via S. Margherita.
Martedì 29 novembre, dalle 9,00 alle 16,00, per rifare l'asfalto dopo lavori alla rete idrica, saranno chiuse via Banchelli (tratto fra via C. Guasti e via degli Alberti) e via Rinaldesca. Durante la chiusura in quest'ultima sarà consentito l’attraversamento ai veicoli provenienti da via Ser Lapo Mazzei con direzione via Tinaia. Il traffico proveniente da piazza S. Domenico con direzione piazza delle Carceri sarà deviato in via Convenevole da Prato, via del Vergaio, via della Sirena, piazza Duomo, piazza Lippi, via dei Tintori, via Verdi, via B. Cairoli e piazza delle Carceri. I veicoli autorizzati all’accesso alla Ztl sono autorizzati al transito nelle vie Apu comprese nella deviazione.
Prorogata fino al 31 dicembre la chiusura di via Baldo Magini per consentire la conclusione dei lavori di ristrutturazione edilizia della scuola comunale di musica “G. Verdi”. Nella strada, chiusa anche ai pedoni, è installato il cantiere.  
"
1251,http://comunicati.comune.prato.it/generali/?action=dettaglio&comunicato=14200500001251,24/11/2005,16:46,"Conferenza stampa","Appello per liberare il giornalista iraniano Abkar Ganji","Venerdì 25 novembre, ore 12,00, Ufficio sindaco",,"Un nuovo appello per la liberazione di Abkar Ganji, giornalista e scrittore iraniano dissidente, in carcere dal 2000 in Iran sarà lanciato dal Palazzo Comunale di Prato in una CONFERENZA STAMPA. Il sindaco Marco Romagnoli riceverà domani, venerdì 25 novembre, nel proprio Ufficio, alle ore 12,00, una delegazione composta da Ahmad Rafat, portavoce dell'associazione Iniziativa per la libertà di espressione in Iran e di Yousef Molaie, avvocato difensore di Ganji, il consigliere regionale Ambra Giorgi, presidente della commissione cultura regionale, che ha lanciato la proposta della cittadinanza onoraria da parte delle istituzioni toscane per sensibilizzare il governo iraniano affinché rimetta in libertà Ganji, Stefano Marcelli presidente dell'associazione Information Safety and Freedom.
 
"
1252,http://comunicati.comune.prato.it/generali/?action=dettaglio&comunicato=14200500001252,24/11/2005,17:03,Sport,"L'arbitro Collina il personaggio dell'anno del Bacchino 2005","Il Gran galà sarà presentato  il 13 dicembre da Santillo","Nuova formula per la 14a edizione del premio, dalla commissione alle sezioni.","Per il suo quattordicesimo compleanno il Premio Bacchino sport si reinventa e ricomincia con due vip, uno del mondo del calcio e l'altro della televisione: il personaggio sportivo dell'anno che sarà premiato nella sezione speciale della manifestazione sarà l'ex arbitro Pier Luigi Collina e la serata del gran galà dello sport pratese 2005, che si terrà il 13 dicembre alle 18.00 nel Salone consiliare del Comune sarà presentato dal noto anchorman Walter Santillo.
Questa è la principale novità dell'edizione numero 14 della più importante kermesse di sport della città, l'Oscar dello sport, organizzata dal Comune dui Prato, ma anche per la composizione della commissione giudicatrice e le sezioni in cui il Premio è diviso c'è stato un giro di boa. La giuria, che si è riunita oggi per la prima volta, è stata resa più snella prevedendo un solo rappresentante per tutti gli enti di promozione sportiva, mentre gli altri membri sono l'assessore allo Sport Aldo Milone, che presiede la Commissione, giornalisti delle testate sportive di giornali radio e tv e il presidente del Coni Massimo Taiti. Le sezioni sono state ridotte da sei a tre: due sono dedicate al panorama sportivo locale e premierà atleti e società pratesi: Sportivo dell'anno e Un esempio per lo sport. Nella prima confluiscono  le 'vecchie' sezioni di carriera , fair play, promozione e sponsor; nella seconda atleta e società. La terza nuova sezione è quella speciale che darà un riconoscimento ad un personaggio anche non pratese: quest'anno appunto il prescelto è Pier Luigi Collina.
Altra novità è che non ci saranno più le nomination nella serata di chiusura, ma solo i vincitori scelti dalla commissione. E' ancora possibile quindi presentare le candidature da parte di società sportive ed enti di promozione tramite un fax da inviare all'assessorato allo Sport, al numero 0574/616457."
1253,http://comunicati.comune.prato.it/generali/?action=dettaglio&comunicato=14200500001253,24/11/2005,17:49,Viabilità,"Tangenziale, chiusa sul ponte Valli una corsia verso nord","Da martedì 29 novembre a sabato 3 dicembre","La circolazione procederà solo sul lato sinistro della carreggiata per Chiesanuova","Sarà chiusa da martedì 29 novembre fino a sabato 3 dicembre una delle due corsie, la destra, della carreggiata in direzione nord della Tangenziale (viale Nam Dinh) sul ponte Valli, il sovrappasso che a Narnali permete all'arteria di scavalcare via Pistoiese e la linea ferroviaria Prato-Pistoia.
La circolazione, sulla carreggiata del ponte Valli in direzione di Chiesanuova, procederà solo sulla corsia di sinistra, non interessata ai lavori, con limite di velocità fissato in 30 km/h. 
Il provvedimento si è reso necessario per consentire alla Toscana Asfalti di ricostruire i giunti dello stesso ponte.   "
1254,http://comunicati.comune.prato.it/generali/?action=dettaglio&comunicato=14200500001254,24/11/2005,17:52,Appuntamenti,"Il sindaco e il Gonfalone alla manifestazione sindacale","Sciopero nazionale indetto da Cgil-Cisl-Uil",,"Il sindaco Marco Romagnoli, accompagnato dal Gonfalone del Comune, parteciperà alla manifestazione sindacale di domani, venerdì 25 novembre, in occasione dello sciopero nazionale indetto da Cgil-Cisl-Uil per protestare con la Finanziaria. "
1255,http://comunicati.comune.prato.it/generali/?action=dettaglio&comunicato=14200500001255,24/11/2005,10:49,Circoscrizioni,"Sud, investitura del nuovo Consiglio circoscrizionale dei ragazzi","Nell'ambito  della giornata mondiale per i diritti dell'infanzia","Una coccarda tricolore ai neoeletti presidente e vice presidente","Per celebrare la  giornata mondiale dedicata ai diritti dell’infanzia e dell’adolescenza il Consiglio della Circoscrizione Prato Sud  ha provveduto all’investitura formale del Consiglio circoscrizionale dei ragazzi, un organismo cui sarà affidato il rilancio delle politiche giovanili. La cerimonia è stata caratterizzata dalla consegna di una coccarda tricolore ai bambini eletti alla carica di presidente, vice-presidente e segretario come segno dell’importante ruolo da essi assunto all’interno del Consiglio dei ragazzi. Ai bambini, che hanno ricoperto il ruolo di consigliere negli anni passati,  è stata donata una pergamena come attestato di merito per l’impegno prestato. 
La presidente della circoscrizione Sud, Luisa Peris ha ribadito l’importanza di questi momenti di scambio tra bambini e adulti,  precisando che a questo primo incontro ne seguiranno altri “per far sì che i piccoli consiglieri possano stabilire un rapporto di collaborazione con i consiglieri adulti e il governo circoscrizionale in uno sforzo comune per migliorare la realtà in cui viviamo per le generazioni future”. 
Genitori e  insegnanti  hanno potuto assistere, nel corso della seduta,  alla presentazione da parte dei neoeletti  del programma di attività da realizzare in  questo anno scolastico ed in prossimità del Natale.


"
1256,http://comunicati.comune.prato.it/generali/?action=dettaglio&comunicato=14200500001256,24/11/2005,11:42,"Consiglio Comunale","«La superficie minima abitativa va aumentata»","E' quanto richiesto da Caregnato, Bartolotti e Rindi","L'assessore all'Urbanistica Stefano Ciuoffo: «Una questione da approfondire»","Case coloniche, ville e fabbriche dismesse ristrutturate e trasformate in piccole e piccolissime unità immobiliari, contemporanemente la realizzazione di tanti nuovi edifici:  negli ultimi cinque anni l’offerta abitativa nella nostra città ha registrato una rapida crescita con un conseguente aumento della densità di abitanti senza una corrispondente crescita  degli standard di servizi pubblici. Partendo da questo assunto tre consiglieri comunali, Fabio Caregnato e Luciano Bartolotti del gruppo Ds e Tommaso Rindi dei Verdi, hanno presentato un’interrogazione in cui si sollecita l’Amministrazione comunale a verificare la possibilità di una variante al regolamento edilizio per portare a 50 metri quadrati la superficie minima  dei locali abitativi attualmente fissata a 38 metri quadrati dalla normativa nazionale.
L’assessore all'Urbanistica Stefano Ciuoffo, nella risposta, ha sottolineato che la questione sarà senz’altro approfondita nei prossimi mesi nelle sedi consone, come la commissione Urbanistica stessa. «E’ fuori dubbio – ha detto l’assessore – la necessità di un ripensamento della “città fabbrica” così come è indispensabile affrontare i problemi relativi a una nuova pianificazione del territorio e alla revisione degli strumenti urbanistici. Ma elevare il limite della superficie abitativa minima potrebbe creare ulteriori problemi a chi, già ora, ha difficoltà a procurarsi un alloggio». 
Il consigliere Caregnato, nella replica, ha osservato che la riparametrizzazione della superficie minima, è già stata adottata da altri Comuni della Toscana nei quali si è verificata una situazione di grande espansione edilizia. «Ci preme rilevare – ha detto -  che, al di là di un problema di costi del mercato immobiliare, occorre evitare fenomeni di assenza di qualità della vita». E ha citato, come esempi di criticità urbana, quanto è accaduto con il cambio di destinazione d’uso di due fabbriche dimesse in via Venezia e in via Roncioni.  "
1257,http://comunicati.comune.prato.it/generali/?action=dettaglio&comunicato=14200500001257,,,,,,,"notizia non presente"
1258,http://comunicati.comune.prato.it/generali/?action=dettaglio&comunicato=14200500001258,24/11/2005,16:01,"Consiglio Comunale","Via libera all'area Peep La Lastruccia","80 abitazioni a Galciana a prezzi calmierati","Acceso dibattito in aula per i dubbi sulla coesistenza tra insediamenti produttivi e residenziali. L'impegno di Ciuoffo per la compatibilità","Con il via libera del Consiglio comunale si è concluso il lungo iter del Piano di edilizia economica e popolare (Peep) de La Lastruccia a Galciana, dove sorgeranno 80 alloggi di piccola e media metratura con prezzi non di mercato ma accessibili anche alle fasce più basse di reddito. L'approvazione nella seduta di ieri ha dato l'ok alla variante distributiva al Piano di zona, riordinando cioè l'impatto edificatorio con l'obiettivo di rendere rapidamente attuabile l'intervento, in modo da dare una risposta all'esigenza abitativa delle categorie più in difficoltà. 
Come ha spiegato l'assessore all'Urbanistica Stefano Ciuoffo, la variante non incide nè sulle volumetrie, nè sulle soluzioni progettuali, ma rivede alcune scelte di pianificazione relative alle opere di urbanizzazione, distribuzione del verde e dei parcheggi, anche in considerazione della presenza di attività produttive tessili a stretto contatto.
Dopo un lungo excursus fatto di indagini idrogeologiche e di ricorsi da parte dei proprietari dei terreni e di alcuni imprenditori, di cui ora rimane pendente solo uno al Tar, le opere sono pronte al decollo.
La delibera ha suscitato la reazione di Mauro Vannoni di Sinistra per Prato viva, fortemente critico sulla convivenza tra attività produttive e residenze, riferendosi anche all'ipotesi del termovalorizzazione a Le Pantanelle: «E' una pianificazione del territorio sbagliata e rischiamo di ripetere gli errori fatti a Baciacavallo o a Maliseti, dove sono sorti non insediamenti residenziali, ma zone di solitudine, senza servizi nè per anziani, nè per i bambini e i giovani. Non ci sono poi le distanze necessarie dalle aziende tessili, che così avranno un problema in più anzichè uno in meno, nonostante credano ancora in queston settore. E' drammatico inoltre che a Galciana sorgeranno 1300 abitazioni nei prossimi anni, ad appena un km e mezzo dal termovalorizzatore, che vanificherà gli sforzi e i sacrifici fatti da queste persone per acquistare una casa, perchè il valore scenderà a picco». 
All'attenzione per il polo produttivo della zona ha fatto appello anche Matteo Biffoni dei Ds: «Il Piano dà una risposta importante alle famiglie che per i loro redditi sono escluse dal mercato della casa, è per questo da premiare, ma con le dovute attenzioni all'armonizzazione anche con le esigenze di chi ha investito in un'attività». 
Il capogruppo di Forza Italia Goffredo Borchi ha sottolineato che «anche se si tratta di edilizia convenzionata non si deve distinguere tra chi ha bisogno e chi no costruendo case che non hanno i necessari standard abitativi». 
«Uscendo dagli aspetti meramente tecnici - ha aggiunto Gianni Cenni, neo capogruppo di An che succede da ieri a Maurizio Bettazzi - bisogna recuperare il ruolo della politica in materia urbanistica ed incidere maggiormente nelle scelte per creare una vera cultura dell'abitare e del vivere».
Per Aurelio Donzella dell'Italia dei valori la coesistenza è possibile, come per la capogruppo Ds Gerardina Cardillo, per Andrea Ballini e Fabio Caregnato dello stesso partito, il quale ha anzi affermato che la mixitè è una delle scommesse del Piano Secchi e che ad esempio l'area del Villaggio a S. Giusto viene studiato come insediamento d'eccellenza alla facoltà di Architettura di Firenze. 
Raccogliendo le sollecitazioni del dibattito, l'assessore Ciuoffo si è impegnato ad approfondire e a modulare il Piano di zona de La Lastruccia in modo da garantire la ricerca delle soluzioni migliori per soddisfare la compatibilità abitativa con quella del lavoro e dell'artigianato: «Cercheremo una risposta più matura e compiuta anche dal punto di vista tecnologico oltre che urbanistico rispetto all'attuale livello di progettazione». La delibera è stata approvata con 26 voti favorevoli e un solo contrario, espresso da Vannoni."
1259,http://comunicati.comune.prato.it/generali/?action=dettaglio&comunicato=14200500001259,26/11/2005,12:57,Sindaco,"Romagnoli raccoglie l'appello per liberare Akbar Ganij","Il giornalista iraniano è detenuto dal 2000","La moglie scrive al primo cittadino per invitarlo a sostenere la lotta del marito","«Akbar Ganji non chiede altro che democrazia e un regime democratico in cui le persone possano vivere le une accanto alle altre». Sono queste le parole scelte da Massoumeh Shafeih, moglie del giornalista iraniano Abkar Ganji, detenuto dal 2000, nel messaggio espressamente indirizzato al sindaco di Prato Marco Romagnoli, per invitarlo a sostenere la liberazione del marito.
La lettera, in persiano, è stata recapitata al primo cittadino pratese da Ahmad Rafat, portavoce dell'Associazione per la libertà d'espressione in Iran, ricevuto ieri, venerdì 25, in Palazzo comunale insieme alla consigliera regionale, e presidente della Commissione regionale cultura, Ambra Giorgi, che ha abbracciato la causa della liberazione di Ganji, proponendo che sia insignito della cittadinanza onoraria da parte delle istituzioni locali toscane, e a Stefano Marcelli presidente dell'associazione Information safety and freedom.
«Accolgo l'appello della signora Massoumeh Shafeih - ha risposto il sindaco -. Svilupperemo le iniziative necessarie per sostenere la liberazione del giornalista iraniano, detenuto solo perchè vuole esprimersi liberamente. Prato ha una lunga tradizione sul piano della solidarietà e dell'affermazione dei diritti individuali. E anche in questa circostanza saprà far sentire la sua voce per difendere diritti inalienabili vilipesi».
Akbar Ganji è in carcere dal 2000, denutrito e in isolamento; come spiega la moglie nella lettera al sindaco ai familiari è impedito ogni contatto col giornalista, di fede islamica, che si batte per instaurare i principi democratici nel proprio paese.
Ganji, fra l'altro, non è l'unico giornalista incarcerato in Iran: altri 10 sono detenuti, mentre sono 2400 su 8000 i giornalisti disoccupati per ragioni politiche e un migliaio le persone incarcerate per le stesse ragioni.     "
1260,http://comunicati.comune.prato.it/generali/?action=dettaglio&comunicato=14200500001260,24/11/2005,16:21,"Consiglio Comunale","I battenti di S.Trinità in stand by per diventare pezzi da museo","Giardi risponde ad un'interrogazione di Taiti (Nuovo Psi)","Dopo uil restauro sono stati posti nel magazzino di v.Ciliani in attesa della riapertura del Museo Civico","Dove sono i battenti di Porta S.Trinità? A chiederselo è stato il consigliere del Nuovo Psi-Taiti per Prato Massimo Taiti, che nell'ultima seduta del Consiglio comunale ha presentato un'interrogazione per conoscere la collocazione della storica porta. La risposta è arrivata dall'assessore al Patrimonio Enrico Giardi, che ha chiarito che le ante sono state restaurate e che adesso si trovano nei magazzini comunali di via dei Ciliani, in attesa di diventare uno degli oggetti d'arte da esporre nel nuovo Museo civico di Palazzo Pretorio. Il progetto infatti, fermo da anni, è prossimo alla ripresa per la realizzazione dell'opera: «I battenti in legno e ferro battuto sono stati rimossi da Porta S. Trinità perchè l'usura del tempo e gli agenti atmosferici avevano seriamente compromesso lo stato del retaggio medievale - ha spiegato Giardi - Non potranno essere rimontati sui cardini di Porta s. Trinità perchè occorrerebbe creare delle parti nuove che ne comprometterebbero l'importanza storica, senza contare che il restauro in questo caso sarebbe più lungo e costoso»."
1261,http://comunicati.comune.prato.it/generali/?action=dettaglio&comunicato=14200500001261,24/11/2005,17:03,"Consiglio Comunale","Approvata la modifica al regolamento Ici","La delibera passa a maggioranza. An si astiene",,"E' approdata sui banchi del Consiglio comunale ed è stata promossa la modifica del regolamento dell'Ici che ha portato al 20 dicembre la scadenza del pagamento dell'imposta anche per coloro che devono regolarizzare la propria rendita catastale. La relativa delibera è stata illustrata ieri dal vice-sindaco Roberto Bencini ed ha ricevuto l'assenso di tutti i consiglieri, tranne An che si è astenuta. Il consigliere di Forza Italia Andrea Amerini ha sottolineato il contributo dato dal proprio partito e da An in sede di Commissione consiliare Affari istituzionali alla modifica del regolamento, nel quale si recepisce la collaborazione del Collegio dei geometri: «Si tratta di cambiamenti sostanziali al testo del regolamento a cui abbiamo collaborato fattivamente e non faziosamente - ha spiegato Amerini - Anzi, noi con l'emendamento che avevamo proposto volevamo andare oltre, con il  coinvolgimento di altre figure professionali». "
1262,http://comunicati.comune.prato.it/generali/?action=dettaglio&comunicato=14200500001262,24/11/2005,13:44,"Consiglio Comunale","«Nessuna turbativa del mercato nella gestione dell'energia»","Il vicesindaco Bencini risponde a Bettazzi (An)","Il consigliere ha avanzato perplessità sull'intreccio societario tra distribuzione di gas ed energia e controlli degli impianti","«Non c'è contrasto con la legge sul settore energetico da parte della gestione di Conenergia Servizi energetici srl» E' stata questa la risposta del vicesindaco Roberto Bencini all'interrogazione presentata nell'ultimo Consiglio comunale da parte di Maurizio Bettazzi di An, che ha avanzato perplessità sulla legittimità della gestione della distribuzione del gas da parte di Conenergia, controllata per il 54% da Consiag, che si occupa inoltre anche di impianti energetici, termici e di produzione elettrica, manutenzione, gestione del post-contatore e fornitura del combustibile: «Questo contrasterebbe con le previsioni della legge 239/2004 sul riordino del settore energetico, andando a consolidare una situazione di monopolio e di turbativa del libero mercato. La legge infatti vieta l'accesso al post-contatore da parte dei distributori, stabilendo che le aziende che operano nel settore dell'energia elettrica e del gas naturale, con l'affidamento della gestione di reti e impianti, non possano esercitare in proprio o con collegate e partecipate alcuna attività nel settore dei servizi post-contatore». 
L'intricata vicenda è stata dipanata da Bencini, che ha spiegato che le società del gruppo Consiag che svolgono attività e servizi nella filiera dell'energia e del post-contatore sono partecipate dal Consiag, non da Conenergia, legata solo dal fatto di appartenere alla stessa holding: «La circolare del Ministero delle Attività produttive specifica che in materia di servizi post-contatore l'incompatibilità con l'attività di distribuzione non sorge se i servizi sono svolti da società appartenenti allo stesso gruppo e la società che svolge il post-contatore non sia partecipata nè collegata alla società della distribuzione. Conenergia è nella holding ma non è nè partecipata nè collegata da altre società».
Bettazzi ha replicato che è comunque difficile giustifare l'intreccio societario che gestisce i servizi dell'energia. "
1263,http://comunicati.comune.prato.it/generali/?action=dettaglio&comunicato=14200500001263,26/11/2005,13:43,"Società della Salute","Presentato iil rapporto sul benessere della popolazione","In una affollata assemblea nel Salone Consiliare","Il sindaco: «Decisivo investire in salute, ma è sempre più difficile coi tagli del Governo»","«La sperimentazione della Società della Salute è un fatto a cui teniamo molto, perchè significa coinvolgere le comunità locali nei progetti per la salute, che dipende da insieme di fattori sociali, sanitari, economici, ambientali e culturali. Certo è sempre più difficile sostenere i servizi e far fronte a tutte le necessità. Continueremo a investire nel sociale, ma si deve sapere che è problematico sorreggere lo Stato sociale anche localmente se si deve far fronte contemporaneamente ai tagli della Finanziaria, a quelli del Fondo sociale nazionale, ai tagli del personale che pregiudicano la funzionalità della macchina amminidstrativa». Così il sindaco Marco Romagnoli all'affollata assemblea di stamani, nel Salone consiliare del Palazzo comunale, durante la quale la presidente della Società della Salute M. Luisa Stancari e la direttrice dottoressa Patrizia Romoli, hanno presentato ad associazioni ed operatori il 'Profilo di salute', la radiografia dello stato di benessere, su scala provinciale, della popolazione pratese.
Ma il tema dei tagli e del duro colpo allo Stato sociale è emerso anche nelle parole dell'assessore regionale alle Politiche sociali Gianni Salvadori, per il quale «se mancano le risorse è difficile poi organizzare politiche per elevare gli standard di qualità della vita».
Ed esigenze e problemi nell'assemblea, cui hanno preso parte anche il direttore generale della Asl Bruno Cravedi, Aldo Ancona direttore generale del dipartimento Salute e Politiche sociali, Vinicio Biagi responsabile dell'area di coordinamento politiche sociali integrate, ne sono emersi, ad iniziare dal fabbisogno della casa e dal'assistenza agli anziani. Questioni, peraltro, evidenziate dallo stesso 'Profilo di salute', illustrato stamani a Prato.    "
1264,http://comunicati.comune.prato.it/generali/?action=dettaglio&comunicato=14200500001264,,,,,,,"notizia non presente"
1265,http://comunicati.comune.prato.it/generali/?action=dettaglio&comunicato=14200500001265,28/11/2005,14:52,Circoscrizioni,"Nuovo look per marciapiedi e strade nel Quartiere est","Quasi 340mila euro di lavori nell'ambito di Prato città curata","Le opere sono partite oggi da via Gramsci.","Nuovo look per marciapiedi e strade nella Circoscrizione est grazie al progetto Prato città curata per la manutenzione e la qualità degli spazi urbani sia per i pedoni che per i mezzi in circolazione: sono iniziati oggi in via Gramsci i lavori che interesseranno progressivamente anche via Gobetti, via Balbo, via Lambruschini e via Miniati. L'importo totale stanziato per le opere è di 339.963 euro.
In via Gramsci sarà demolito e rifatto il marciapiede e riasfaltata la sede stradale con una spesa di 98.386 euro.
Più o meno lo stesso intervento subito dopo in via Gobetti, dove l'impegno previsto è di 65.128 euro, e in via Balbo per un importo di 57.890 euro. In via Lambruschini sarà ricostruito il marciapiede sul lato destro in direzione di via del Palco e in parte anche quello sinistro e sarà risfaltato il tratto che va dall'intersezione con via Balbo a quella con via Mayer per un totale di 110.651 euro. In via Miniati l'interventointeresserà solo alcuni tratti di marciapiede con un costo di 7.907 euro."
1266,http://comunicati.comune.prato.it/generali/?action=dettaglio&comunicato=14200500001266,28/11/2005,14:51,"Consiglio Comunale","Publiacqua, sì al patto di sindacato con l'ingresso di Consiag","Approvati i patti parasociali tra soci pubblici della società","L'obiettivo è avere più rilevanza nella gestione nei confronti del socio privato Acea. L'opposizione di Rifondazione comunista","Con l'approvazione del patto di sindacato tra i soci pubblici di Publiacqua da parte del Consiglio comunale si è concluso il percorso della costituzione della società e della partecipazione dei Comuni dell'Ato 3 Medio Valdarno. La delibera ha suscitato l'accesa opposizione da parte di Rifondazione comunista, che ha giudicato la firma del patto un depauperamento dei poteri del Comune all'interno di Publiacqua e 'un modo per non saper più nulla della società' per favorire invece Consiag. Come ha spiegato infatti l'assessore al bilancio Roberto Bencini, i patti parasociali di parte pubblica erano stati firmati dagli altri enti dell'Ato 3 nel 2002, ma non erano stati approvati dai Comuni di Prato e Montemurlo perchè non prevedevano la piena partecipazione al patto di Consiag e Publiservizi. Prato infatti detiene una notevole partecipazione indiretta a Publiacqua attraverso Consiag, mentre la partecipazione diretta è dell' 0,10%. Secondo Bencini la situazione era cioè 'squilibrata' dopo l'ingresso del socio privato Acea, raggruppamento aggiudicatario della gara d'appalto, che ha acquisito il 40% di Publiacqua e che a sua volta è partecipato al 60% dal Comune di Roma. Il patto approvato nell'ultima seduta del Consiglio comunale regola la gestione dei rapporti con il raggruppamento Acea spa e le modifiche apportate fanno sì che le società socie di partecipazione indiretta dei Comuni partecipino a pieno titolo e non senza diritto di voto com'era stato deciso nella precedente stesura del Patto di sindacato.
Il capogruppo di Rifondazione comunista Leonardo Becheri ha chiesto che la delibera venisse sospesa momentaneamente per poter ampliare il dibattito: «E' una questione di importanza fondamentale, perche al Comune così non competrà più di dare gli indirizzi su questioni come bilanci e piani industriali, perchè di fatto e di diritto questo diventerà competenza dei rappresentanti di Consiag. Non ritengo legittimo che una società di diritto privato anche se a maggioranza pubblica possa rappresentare il socio pubblico in un'altra società di capitali. Tradotto, significa che il Consiglio comunale di Publiacqua ne saprà ancora meno di oggi». Di opinione diversa Elisabetta Carullo dei Ds, che nel Patto parasociale ha dichiarato di non vedere alcun pericolo, ma anzi, un  modo per riequilibrare e dare regole di gestione del servizio senza decisioni unilaterali da parte di nessun socio: «Il Comune non viene espropriato nei propri poteri, perchè continuerà a dare gli indirizzi per al fase decisionale. E' anzi importante che all'interno di Publiacqua ci sono anche Consiag e Publiservizi spa, proprio perchè gestori di molti dei servizi sul territorio: non sarebbe giusto che per svolgere le proprie attività potessero subire le regole dettate da un'altra società partecipata a maggioranza da un'altra città». 
Bencini ha replicato che il problema a cui si è cercato di porre rimedio era proprio la non rilevanza del Comune all'interno di Publiacqua per l'assenza di Consiag: « Consiag non è una società mista, è pubblica e senza l'assenso dei 29 Consigli comunali dei Comuni che vi partecipano non può cedere neanche lo 0.01% del proprio capitale a privati. La gestione e gli indirizzi vendono formulati all'interno dell'assemblea del Consiag, che rappresenta i 29 Comuni che ne fanno parte. Questo dovrebbe eliminare molte preoccupazioni».
La delibera è stata promossa con 19 voti favorevoli, 6 contrari (Forza italia, Rc e Sinistra per Prato viva) e 2 astenuti di An (Banchelli e il capogruppo Cenni)."
1267,http://comunicati.comune.prato.it/generali/?action=dettaglio&comunicato=14200500001267,28/11/2005,15:17,"Consiglio Comunale","V. Montegrappa, illuminazione da rimandare per scarsità di fondi","La risposta dell'assessore Giardi a Borchi e Pieri (FI)","L'opera sarà inserita per ora nel Piano triennale delle opere pubbliche, ma il finanziamento sarà valutato in fase di bilancio","«L'illuminazione in viale Montegrappa è insufficiente, ma il taglio delle risporse agli enti locali non ci permette di intervenire ora». E' stata questa in sintesi la risposta dell'assessore ai lavori pubblici Enrico Giardi all'interrogazione presentata nell'ultima seduta del Consiglio comunale dal capogruppo di Forza Italia Goffredo Borchi e da Rita Pieri dello stesso partito. Nell'oggetto la richiesta di interventi per l'illuminazione di viale Montegrappa, che anche a causa degli alberi è troppo buio. Giardi ha risposto che presto l'opera sarà inserita nel Piano pluriennale delle opere pubbliche, ma che per il finanziamento e i tempi effettivi di realizzazione bisognerà aspettare la discussione del bilancio 2006: «Il nostro obiettivo è realizzare l'intervento, anche perchè nel viale c'è un vecchio impianto d'illuminazione con scarsa resa, ma in un momento come questo di compressione delle finanze pubbliche degli enti locali è necessario darsi una priorità dei lavori da eseguire e dovremo quindi attendere, perchè si tratta di un'opera economicamente importante»."
1268,http://comunicati.comune.prato.it/generali/?action=dettaglio&comunicato=14200500001268,29/11/2005,11:00,Appuntamenti,"Festa Toscana, cartoline illustrate da bambini e insegnanti","Domani, 30 novembre, aperti  nidi e materne comunali","Saranno inviate alla Regione con messaggi di pace e integrazione","Ricorre domani, 30 novembre, la festa della Toscana e gli asili nido e le scuole dell’infanzia comunali rimarranno aperti, così come previsto nel calendario scolastico 2005-6,  per celebrare  la ricorrenza. Insegnanti, educatrici e operatori saranno in servizio per realizzare insieme ai bambini speciali cartoline  illustrative sui temi dei diritti e dell’intercultura.  L’iniziativa, intitolata  “Per un futuro di tutti i colori”, vuole  essere una riposta all’appello lanciato quest’anno dalla Regione con la  festa della Toscana per un’Europa luogo di pace, accoglienza e integrazione. La giornata di domani sarà l’occasione per celebrare anche una ricorrenza di pochi giorni fa, il 20 novembre scorso: l’approvazione della convenzione Onu sui diritti dell’infanzia.  Nelle dieci scuole per l’infanzia comunali e nei tredici asili nido, che accolgono numerosi bambini stranieri e perseguono tutti i giorni  l’integrazione di ogni diversità,  sarà un’ulteriore occasione per lanciare un messaggio di pace e di integrazione. Tutte le cartoline che i bambini realizzeranno saranno, infatti, raccolte e spedite al presidente della Regione cui sono indirizzate, per testimoniare che l’appello all’impegno civile è stato compreso e raccolto da tutti coloro che lavorano e imparano in questa strutture."
1269,http://comunicati.comune.prato.it/generali/?action=dettaglio&comunicato=14200500001269,29/11/2005,11:51,Appuntamenti,"Concerto per l'Europa al Politeama Pratese","Doamni, 30 novembre ore 21","L'ingresso è libero e gratuito per tutti","Domani, 30 novembre, alle 21, al Politeama Pratese, un concerto della banda dipartimentale dell'Alto Tirreno - la Spezia della Marina Militare chiuderà le celebrazioni pratesi per la Festa della Toscana ispirata quest'anno al tema dell'Europa. Nel corso dell'appuntamento musicale, intitolato 'Concerto per l'Europa',  saranno eseguiti dodici famosissimi brani musicali diretti dal maestro Luigi Brigida, luogotenente della Marina militare. L'ingresso allo spettacolo è libero e gratuito. Il programma si sviluppa in due tempi. Ad aprire il primo sarà l'Inno di Mameli seguito dalla marcia di Meachan, American Patrol. Quindi si ascolteranno il brano di Ketelbey In un mercato persiano, il medley del valzer In giro per l'Italia di Pucci, la marcia tratta dalla Vedova allegra di  Lehar, infine, il coro del Nabucco di Giuseppe Verdi. Il secondo tempo inizia con l'Inno alla gioia di Beethoveen, prosegue con la Melodiosa di Ippolito, l'Instant concert di Walter, l'Orfeo all'inferno di Offembach, i giri di valzer di Pucci e si chiuderà con la Ritirata di Mario.
"
1270,http://comunicati.comune.prato.it/generali/?action=dettaglio&comunicato=14200500001270,29/11/2005,12:10,"Consiglio Comunale","Festa della Toscana,  il distretto pratese in Europa","Riunione straordinaria alle 16","Interviene G. Ben Ahmed della DG Trade della Commissione Europea","Nel pomeriggio di domani, 30 novembre, è in programma una seduta straordinaria del consiglio comunale nell'ambito della Festa della Toscana, dedicata quest'anno all'Europa. Tema del dibattito sarà 'il distretto pratese in Europa e nel mondo'. Nell'occasione interverrà Ghazi Ben Ahmed della DG Trade della Commissione europea. "
1271,http://comunicati.comune.prato.it/generali/?action=dettaglio&comunicato=14200500001271,29/11/2005,13:21,Sindaco,"Romagnoli a Bruxelles sul ruolo delle città","Incontro al Parlamento europeo promosso dall'Anci","Al centro della discussione la riforma dei Fondi strutturali, orientata a riconoscere la funzione delle collettività locali","Il sindaco Marco Romagnoli, insieme al sindaco di Firenze e presidente dell'Anci Leonardo Domenici e al sindaco di Milano Gabriele Albertini, sarà fra i protagonisti giovedì 1 dicembre, a Bruxelles, dell'incontro al Parlamento europeo su «Le comunità sostenibili per la nuova strategia di Lisbona. I Comuni nell'Europa delle competitività».
L'incontro promosso dall'Anci, cui parteciperanno anche l'ambasciatore italiano presso l'Unione europea Rocco Cangelosi, il vice primo ministro britannico John Prescott, la commissaria alle politiche regionali Danuta Hubner, sarà introdotto da Adriana Poli Bortone, vice presidente Anci e parlamentare europea, alla presenza di altri sindaci e dei membri del Parlamento europeo Alfonso Andria, Enrico Letta, Gianni Pitella, Salvatore Tatarella, Antonio Tajani, Claudio Fava, Nicola Zingaretti e Jean Marie Beaupuy. 
Al centro della discussione la riforma dei Fondi strutturali, che fra le altre cose pare delineare interventi anche a favore delle città e delle loro politiche soprattutto in funzione dello sviluppo sostenibile. «La programmazione comunitaria - afferma il sindaco di Prato Marco Romagnoli - è orientata, con la Riforma dei fondi, a valorizzare il ruolo delle città e delle comunità locali. E' importante che il nostro Paese e le comunità locali partecipino a questa discussione. Fra l'altro per investire in quelle che vengono definite 'comunità sostenibili' c'è bisogno di adeguati fondi e che siano previste risorse per quelle comunità locali, come la nostra, attraversate da processi di crisi».         
"
1272,http://comunicati.comune.prato.it/generali/?action=dettaglio&comunicato=14200500001272,01/12/2005,15:12,"Tempi e Orari","Città accessibile, un seminario sulla formazione dei tecnici","Domani, 2 dicembre,  al Laboratorio del tempo","Interverranno gli assessori Frattani e Giardi","Domani, 2 dicembre, dalle 9 alle 13, al Laboratorio del tempo (via Filicaia 34/37), si svolgerà un seminario sul tema della formazione del personale per rendere la città sempre più accessibile a tutte le età. L'iniziativa, che si intitola 'Prato laboratorio permanente per una città da poter vivere ad ogni età e condizione psicofisica', vedrà coinvolti non solo i dipendenti comunali impegnati nei settori dell'urbanistica, lavori pubblici, edilizia, mobilità, ambiente e tempi urbani, ma anche gli studenti di alcune scuole e istituti cittadini che hanno sostenuto specifici percorsi formativi. L'obiettivo dell'amministrazione comunale è  coniugare esigenze, bisogni e desideri delle persone di ogni età con i tempi e gli spazi e il seminario di domani servirà ad aprire un vero e proprio tavolo di discussione per migliorare la qualità dei tempi e degli spazi di vita.
Ad aprire i lavori del seminario, alle 9, sarà l'assessore alle Politiche della partecipazione e dei tempi, Andrea Frattani.  Seguirà la presentazione del Cd rom sulla città accessibile intitolato 'Una città per tutte le età'. Quindi i dirigenti dei servizi tecnici del Comune illustreranno gli effetti prodotti dalla formazione all'interno dei rispettivi settori. Le conclusioni del seminario, previste per le 12.30,  sono affidate all'assessore ai Lavori pubblici e mobilità, Enrico Giardi.
"
1273,http://comunicati.comune.prato.it/generali/?action=dettaglio&comunicato=14200500001273,29/11/2005,16:02,"Centro storico","Piazza Mercatale, il parcheggio interrato si può fare","Presentato lo studio di fattibilità di Asm","Il sindaco chiede anche di approfondire l'ipotesi per un parking sotterraneo nell'area dell'attuale ospedale","Il parcheggio sotterraneo di piazza Mercatale è fattibile. E' questo il risultato di una riunione, svoltasi in Palazzo comunale, nell'ufficio del sindaco, con lo stesso sindaco Marco Romagnoli, gli assessori Stefano Ciuoffo (Urbanistica) e Enrico Giardi (Lavori Pubblici) e il presidente e direttore di Asm, Adriano Benigni e Alessandro Gensini, a cui il Comune aveva affidato il compito di studiare la fattibilità di un parking interrato sotto la centralissima piazza.
Nel corso della riunione Asm ha presentato lo studio di fattibilità del parcheggio, secondo due diverse ipotesi progettuali che vanno da un minimo di 750 posti a un massimo di 970. Il parcheggio, nello studio di Asm, dovrebbe occupare una superficie di 12 mila metri quadrati, su due piani interrati con accesso da via Arcivescovo Martini e una disponibilità di posti auto, circa cento, da cedere a privati con una concessione di 99 anni. Il costo complessivo dell'opera, sempre secondo lo studio, si aggira, nell'ipotesi di maggiore ampiezza, attorno ai 17 milioni di euro, comprendenti anche tre milioni di euro per il recupero della piazza, in base alle linee progettuali del concorso di idee espletato nella scorsa legislatura.
La riunione di stamani, infatti, non si è soffermata solo sulla questione del parcheggio sotterraneo di piazza Mercatale, il cui punto di pareggio nella gestione economica è previsto in 22/23 anni, ma anche sull'assetto complessivo del centro città, sulla sua valorizzazione e centralità, sulla sua accessibilità, in relazione anche allo sviluppo dei progetti sulla Declassata. Non a caso nella proposta presentata da Asm si prevede già il recupero della piazza, per un investimento di tre milioni di euro. A sua volta lo stesso sindaco ha chiesto ai vertici di Asm di studiare un'ipotesi di fattibilità per un altro parcheggio interrato nell'area dove sorge attualmente l'ospedale, nella prospettiva della realizzazione di un nuovo nosocomio a S. Paolo.
Ora la parola per un esame più attento dell'ipotesi di Asm passa alla giunta, che comunque nel pomeriggio ha deciso di revocare il bando in project financing per un parcheggio sotterraneo in via Arcivescovo Martini. 
Nei fatti l'operazione di piazza Mercatale prende il via. Il progetto di fattibilità di Asm contempla anche che l'eventuale cantiere per la costruzione del parcheggio interrato sia collocato nell'area occupata attualmente dal giardino, per consentire, anche nei due anni previsti per la sua realizzazione, l'accessibilità alla piazza e all'odierno parcheggio a raso. Piazza Mercatale, in buona sostanza, non sarebbe mai chiusa al traffico.
Non solo. Nella riunione di stamani è stata presa anche in considerazione la possibilità di 'liberare' altri due metri delle mura, riportando alla luce anche le parti più interrate, a seguito della dismissione del parcheggio in via Arcivescovo Martini. 
Se il parcheggio interrato in piazza Mercatale sarà realizzato, in superficie resterebbero pochi spazi di sosta, secondo quanto previsto dal progetto vincitore il concorso internazionale di idee sull'assetto dell'area a ridosso del Bisenzio.       "
1274,http://comunicati.comune.prato.it/generali/?action=dettaglio&comunicato=14200500001274,29/11/2005,16:36,Dichiarazioni,"«Niente tagli dal Governo? Lo dica a chi perde i servizi»","L'assessore Stancari polemizza col consigliere Luchetti","Secca replica all'esponente politica di Forza Italia sulle spese per il sociale","«Ancora una volta il consigliere di Forza Italia Giovanni Luchetti cerca di confondere le acque: i tagli per il sociale da parte del Governo ci sono e sono pesanti. Per il Comune di Prato hanno significato per il 2005 1 milione di euro in meno, a causa dei mancati trasferimenti. Altro che supposti, sono reali, ed è scandaloso che si continui, da parte di un esponente politico che sostiene il governo nazionale, a raccontare frottole».
Secca la replica dell'assessore ai Servizi sociali Maria Luisa Stancari alle parole pronunciate dal consigliere comunale di Forza Italia Giovanni Luchetti, sulle cifre del Bilancio del Comune.
«L'Amministrazione comunale sta facendo di tutto per preservare le prestazioni e la loro qualità - continua l'assessore - sopperendo allle politiche governative che colpiscono i bisogni sociali, invece si spargono notizie non vere sullo stato delle cose. Il Comune quest'anno ha dovuto impiegare un milione di euro in più per salvare i servizi sociali, e meno male che la Regione ha coperto i minori trasferimenti statali per il 25%. Ma se questo contributo regionale non ci sarà nel 2006, l'aggravio per le casse comunali sarà di 2 milioni di euro. E come trovarli è un'impresa. Non ci sono tagli? Luchetti lo vada a dire ad un anziano o ad una famiglia con un disabile, che grazie a Berlusconi rischiano di vedersi tagliati servizi e assistenza».   "
1275,http://comunicati.comune.prato.it/generali/?action=dettaglio&comunicato=14200500001275,30/11/2005,17:39,Circoscrizioni,"Nord,  festa per la nuova sede della ludoteca Capo Nord","Venerdì 3 dicembre dalle ore 21,00","nella nuova sede al circolo Favini, via Po 4, località Chiesanuova.","La ludoteca Capo Nord promossa dalla Circoscrizione Prato Nord e gestita dalla cooperativa Pane&Rose, aperta a ragazzi e ragazze ogni venerdì sera dalle 20,30 in poi, ha cambiato sede: si è trasferita presso il circolo Favini via Po 4 località Chiesanuova.
Venerdì 3 dicembre sarà inaugurata la nuova sede, il programma della serata prevede: alle ore 21 un buffet, alle ore 21,30 concerto dei Black Hand, alle ore 22,30 ballo hip-hop con le ragazze della scuola Obiettivo Danza, dalle ore 23 balli latino-americani con Francesco e Frenko dj session, seguirà un concorso a quiz «Vinci Ciccio Vladimiro!!!» con spaghettata finale.
Durante la serata sarà possibile iscriversi gratuitamente alla ludoteca e prendere parte alle iniziative che verranno programmate durante l’anno, a breve infatti avranno inizio i «Giovedì sera in palestra» con calcetto, pallavolo, pallamano, frisbee e baseball, per maggiori informazioni è possibile consultare il sito www.panerosecoop.it."
1276,http://comunicati.comune.prato.it/generali/?action=dettaglio&comunicato=14200500001276,30/11/2005,17:38,Circoscrizioni,"«I ragazzi di Galcetello», cortometraggio coi giovani","Sabato 3 dicembre alle 17 nel salone della Circoscrizione Nord","Realizzato con gli operatori di strada del Centro di Solidarietà di Prato","Sabato 3 dicembre alle ore 17,00 nel salone della Circoscrizione Prato Nord, via VII Marzo (Centro Commerciale), nell’ambito del progetto «Atterriamo… nel futuro!!!», sarà presentato il cortometraggio «I ragazzi di Galcetello» videointerviste ai giovani del quartiere realizzate con gli operatori di strada del Centro di Solidarietà di Prato in collaborazione con la Circoscrizione Nord. L’ingresso è gratuito.
"
1277,http://comunicati.comune.prato.it/generali/?action=dettaglio&comunicato=14200500001277,30/11/2005,17:36,Circoscrizioni,"Nord,  «Dedicato a Pier Paolo Pasolini un poeta contro»","Venerdì 2 dicembre alle ore 21,15","Spettacolo di e con Giovanni Fochi, musica e arrangiamento di Alessio Cecchini.","Venerdì 2 dicembre alle ore 21,15, all’auditorium S.M.S «E. Fermi» via Gherardi, si terrà lo spettacolo «Dedicato a Pier Paolo Pasolini, un poeta contro» con Giovanni Fochi, musica ed arrangiamento di Alessio Cecchini, regia di Giovanni Fochi. L'ingresso è gratuito.
"
1278,http://comunicati.comune.prato.it/generali/?action=dettaglio&comunicato=14200500001278,30/11/2005,17:35,Circoscrizioni,"Nord,  aprono le iscrizioni per la gita a Greccio","Da domani giovedì 1° dicembre","Al Centro Civico di Galcetello, via VII Marzo 15,  dal lunedì al venerdì in orario 8,30 - 13.","Domani giovedì 1 dicembre si aprono le iscrizioni per partecipare alla gita sociale ai mercatini di Natale a Greccio (Ri) che la Circoscrizione Nord, in collaborazione con i comitati anziani, ha organizzato per domenica 11 dicembre. 
Le iscrizioni vengono raccolte al Centro civico di Galcetello, via VII Marzo 15, dal lunedì al venerdì in orario 8,30/13 (tel. 0574/697741). 
Saranno accettate fino a 100 iscrizioni, gli altri saranno collocati in lista di attesa per la sostituzione di eventuali rinunciatari; ogni persona potrà iscrivere, oltre se stesso, al massimo altre due persone. La quota di partecipazione è di € 24. 
La partenza avverrà dalla sede del Centro Civico di via VII Marzo e dalla ex sede decentrata della Circoscrizione in via Ofanto n. 36.
Per ulteriori informazioni rivolgersi alla Circoscrizione Prato Nord, via VII Marzo 15, tel. 0574/697741 - Orario 8.30/13.00 dal lunedì al venerdì.
"
1279,http://comunicati.comune.prato.it/generali/?action=dettaglio&comunicato=14200500001279,30/11/2005,11:15,Viabilità,"Rotonda parzialmente chiusa su via Roma","Da sabato 3 e per tutta la giornata di domenica","Il provvedimento limitato al lato con via di Baciacavallo rivolto in direzione del centro città","Chiusa parzialmente la rotonda fra via Roma e via Baciacavallo dalle 8,30 di sabato 3 dicembre e per tutta la giornata di domenica 4 dicembre. Il provvedimento, limitato ai due giorni del fine settimana (da lunedì la rotonda riprenderà a funzionare normalmente) si è reso necessario per i lavori ai sottoservizi (spostamento tubazioni rete gs e ripristino del manto stradale), nell'ambito del cantiere per la costruzione del sottopasso.
La rotonda resterà chiusa nel weekend nella porzione compresa fra via Roma e via di Baciacavallo, sul lato verso il centro città. 
La circolazione da Poggio a Caiano in direzione del centro città subirà la seguente modifica: il traffico sarà deviato in via di Baciacavallo e dalla successiva rotonda con via Nincheri, si immetterà sulla parte vecchia della stessa via Baciacavallo, per raggiungere via Roma da via I. da Lentini e via G. D’Arezzo. 
Per attuare la deviazione saranno attuati i successivi provvedimenti alla viabilità: in via di Baciacavallo,  (tratto vecchio), fra la parte nuova della stessa via  (lato via Nincheri) e via I. da Lentini sarà istituito il senso unico di marcia in direzione via I. da Lentini. Contemporaneamente nella parte vecchia di via di Baciacavallo, per circa 40 metri a cavallo di via I. da Lentini, sarà istituito il divieto di sosta; senso unico anche in via Iacopo da Lentini, da via di Baciacavallo a via Guittone d’Arezzo. Nella stessa strada sarà istituito il divieto di sosta fra via di Baciacavallo e il numero civico 61; in via Guittone D'Arezzo, fra via I. da Lentini e via Roma altro senso unico verso via Roma; circolazione a senso unico pure in via Roma, nel tratto fra via Guittone D’Arezzo e la rotatoria con via Paronese, da via D’Arezzo a via Paronese.  



"
1280,http://comunicati.comune.prato.it/generali/?action=dettaglio&comunicato=14200500001280,30/11/2005,14:24,"Consiglio Comunale","L'aumento di spesa sintomo di una città che vive nel bisogno","Approvato l'assestamento di bilancio 2005","Personale, scuola e sociale le principali voci dell'incremento di 1.300.000 euro rispetto alla previsione","Il personale, la scuola e il sociale sono le tre maggiori voci di spesa dell'aumento di parte corrente, specchio di una città che vive un boom demografico soprattutto per la presenza straniera e ha bisogno quindi di più scuole e più servizi, che vive una grave crisi a causa della quale la fascia di povertà aumenta di pari passo con le esigenze: il Consiglio comunale ha approvato ieri l'assestamento di bilancio 2005, la verifica degli equilibri, l'applicazione dell'avanzo di amministrazione per il finanziamento dei debiti fuori bilancio, che ammontano a 3 milioni e 400mila euro, e l'aggiornamento del Programma pluriennale delle opere pubbliche 2005/2007. Ad illustrare le tre relative delibere è stato il vice-sindaco Roberto Bencini, che ha esposto un elenco dettagliato degli aumenti di spesa dell'assestato rispetto alla previsione 2005, che ammontano a 1 milione e 349mila euro in più, e rispetto al 2004, con circa 14 milioni di euro in più. A fronte del taglio dei trasferimenti del Governo per il sociale ci sono 1 milione e 100mila per le spese di questo settore, 140mila all'Ato rifiuti, 220mila per la fiera, 220mila per le spese della scuola, 220mila si spese telefoniche e 486mila di spese non ricorrenti. In tutto la spesa corrente 2005 si attesta sui 145,9 milioni di euro. L'incremento di spesa sarà coperto con i 2 milioni e 230mila euro di fondi statali dovuti per il conguaglio Ici della categoria D, ovvero alberghi e capannoni industriali dismessi per il cui minore imponibile lo Stato provvede a rifondere il Comune. Solo 300 Comuni su un totale di 8000 riescono ad intercettare questi fondi. La differenza di spesa rispetto all'anno precedente è data da 4 milioni per il servizio Lam svolto da Cap, versati però dalla Provincia, 2 milioni di debiti fuori bilancio, 3 milioni per il personale, 1 milione e 300mila per l'aumento di spesa corrente dell'assestato, 400mila per refezione e trasporto scolastico, 500mila per gli asili nido, 1 milione e mezzo per il sociale, comprendendo anche 400mila euro per la Tia, 200mila per la Polizia municipale, 173mila per la manutenzione delle piscine e 500mila per i trasporti: «Il bilancio ha delle difficoltà a causa della diminuzione dei trasferimenti statali, soprattutto per il sociale, a cui noi dobbiamo provvedere per continuare a dare gli stessi servizi ai cittadini senza tagliare - commenta l'assessore alle Finanze Bencini - E' vero che si fa fatica a contenere la spesa corrente che aumenta, ma bisogna riflettere sui numeri dell'incremento e riconoscere che questo avviene principalmente per la grave situazioone in cui Prato versa: i macronumeri sono dati infatti dai bisogni dei cittadini, dalla scuola, dal grande settore del sociale e dal personale necessario a gestire tutto questo, anche se il rapporto tra i nostri dipendenti e la popolazione è tra i più bassi in Italia. Denunciare gli aumenti è facile, molto meno indicare allora come intervenire senza tagliare i servizi. Al di là delle differenze di vedute che si possono avere tra schieramenti opposti, la realtà dei numeri non può essere stravolta: siamo in linea anche con il patto di stabilità per quanto riguarda la copertura, e la cassa è costantemente monitorata».
I finanziamenti statali sono stati in continua flessione dal 2002: da 35 milioni di euro sono passati a 22 nel 2003, a 20,6 nel 2004 e a 21 nel 2005. Sono scese anche le entrate dirette: dai 122 milioni di euro del 2004 il Comune è passato a 101, anche se la cifrà è depurata dalle entrate della Tia.
Bencini ha posto l'accento anche sul fatto che a fronte di una popolazione residente di 177.230 persone la spesa pro-capite è di 739 euro all'anno, un valore nettamente più basso della media della classe demografica di città analoghe a Prato, senza ridurre i servizi."
1281,http://comunicati.comune.prato.it/generali/?action=dettaglio&comunicato=14200500001281,30/11/2005,15:30,Appuntamenti,"Mille delegati da 28 paesi al congresso di 'Telefono amico'","Per l'assemblea intrernazionale di Ifotes","Nel luglio 2007 il centro storico si trasformerà in un grande spazio congressuale","Un migliaio di persone con le loro famiglie, provenienti da 28 paesi, in gran parte europei ma anche dall'America centrale e latina (Colombia, Ecuador, Repubblica Domenicana), dall'Asia (Singapore) e dal Medio Oriente (Israele), trasformeranno per cinque giorni nel luglio del 2007, dall'11 al 15, il centro storico di Prato in un grande spazio congressi.
Sono i delegati di Ifotes, la Federazione internazionale dei 'telefoni amici' (International federation of telephone emergency services), che invaderanno pacificamente la città per uno speciale congresso internazionale, in occasione del 40° anniversario della fondazione.
Il documento d'accordo è stato sottoscritto stamani in Palazzo comunale dal presidente della Provincia Massimo Logli, dal sindaco Marco Romagnoli (presente anche il vice sindaco Roberto Bencini), dal presidente di Ifotes Mark Milton, dal presidente di Telefono Amico Italia (Tai) Silvio Bagattin, che curerà l'organizzazione del congresso, e dal proposto della Misericordia Mauro Giovannelli con la presidente della sezione femminile Maria Petrà, a cui fa capo il 'Telefono amico' Prato, cui spetterà il compito di curare la permanenza a Prato dei delegati della federazione internazionale.
Una grande occasione per far conoscere la città, anche perchè in base all'accordo odierno Ifotes e Tai sono autorizzati a stampare su tutto il materiale promozionale dell'iniziativa la dicitura 'Con il patrocinio del Comune di Prato' e 'Con il patrocinio della Provincia di Prato' e ad utilizzare i loghi delle due istituzioni. 
Ma l'aspetto più interessante del congresso di Ifotes è che il centro storico assumerà la veste di uno spazio congressuale diffuso: se l'assemblea plenaria si svolgerà al Teatro Politeama, incontri, commissioni, gruppi di lavoro e tutte le iniziative collegate all'assise si svolgeranno in palazzi, teatri, sedi e spazi pubblici, messi a disposizione da Provincia e Comune di Prato, che forniranno anche una sorta di assistenza logistica ai delegati. Inoltre forniranno ai congressisti materiale promozionale sulla città e contribuiranno alla realizzazione delle cartelline che saranno distribuite ai partecipanti. E ancora: Provincia e Comune collaboreranno alla organizzazione degli eventi collaterali. Dice infatti il presidente di Ifotes Mark Milton: «Siamo un'organizzazione che ha come scopo quella di assistere chi è in difficoltà, chi ha bisogno di una parola di conforto, che ricerca il benessere emozionale delle persone. Per questo a Prato ci saranno appuntamenti culturali e sociali, momenti di incontro, per far star bene i nostri volontari».
Il migliaio di delegati Ifotes che si riverseranno a Prato nel 2007 rapprsenteranno più di 600 organizzazioni di 'telephone emergency services', sparse un po' in tutta Europa, dal Portogallo alla Russia, alla Lituania e all'Ucraina, con proiezioni nelle Americhe e in Asia. Sono 32 le associazioni nazionali, appartenenti a 28 paesi, aderenti a Ifotes, che registra più di 4 milioni di contatti telefonici,  migliaia tramite Internet, con quasi 100 mila relazioni 'face-to-face'. Più di trentamila sono nel mondo i volontari di 'telefono amico', che prestano la loro opera dai sei ai 12 mesi l'anno per tenere in piedi il servizio. Trentamila volontari supportati da più di 600 operatori specializzati e professionali. Una importante rete di solidarietà che fra due anni sbarcherà a Prato.                      
   "
1282,http://comunicati.comune.prato.it/generali/?action=dettaglio&comunicato=14200500001282,30/11/2005,16:32,"Consiglio Comunale","«La nostra sfida: non tagliare i servizi per i cittadini»","Lungo dibattito per l'assestamento di bilancio","L'opposizione punta il dito contro l'aumento di spesa, la maggioranza difende il mantenimento dei servizi","«La nostra sfida è non tagliare i servizi ai cittadini in una situazione di crisi, nonostante i tagli del Governo». E' stata questa la replica del vice-sindaco Roberto Bencini al lungo dibattito seguito alla presentazione dell'assestamento di bilancio 2005, all'uso dell'avanzo di amministrazione per i debiti fuori bilancio e all'aggiornamento del Piano delle opere pubbliche. L'opposizione ha puntato il dito contro l'aumento della spesa corrente, che rispetto alla previsione 2005 è superiore di 1 milione e 349mila euro e di 14 milioni in totale rispetto all'esercizio 2004, mentre la maggioranza ulivista ha appoggiato Bencini sottolineando che l'incremento dei costi è legato e consequenziale a quello degli interventi e dei servizi.
Per Gianluca Banchelli di An 'la situazione confusa della finanza locale è dovuta al cattivo polso della gestione da parte dell'Amministrazione comunale, di cui sono sintomo 3 milioni e mezzo di euro di debiti fuori bilancio'. Lo stesso concetto è stato espresso da Giovanni Luchetti di FI: «Il problema di questo bilancio è la spesa corrente che aumenta, a cui 4 anni di Governo Berlusconi non hanno sottratto 5 euro, come dimostra anche il fatto che tra il consolidato 2004 e l'assestato 2005 ci siano 14 milioni di spesa in più con un aumento del 15%. Se questi sono i tagli...». Massimo Bartoloni dei Ds, anche in qualità di presidente della Commissione consiliare Programmazione e organizzazione, ha invece sottolineato che i sindaci revisori nel loro parere hanno ritenuto rispettati i principi  dell'ordinamento finanziario di veridicità, pareggio, integrità ed attendibilità: «Le entrate proprie del Comune sono aumentate rispetto ai trasferimenti statali: pertanto l'autonomia finanziaria che Berlusconi tanto raccomanda è stata già attuata nel nostro Comune, che nel 2004 ha compiuto importanti operazioni finanziarie come il rinegoziamento dei mutui, contestualmente al raggiungimento di un avanzo di amministrazione di 11 milioni di euro. Bisogna poi dire che a partire dal bilancio preventivo 2006 inciderà la recente sentenza della Corte costituzioonale che ha dichirato illegittima la parte della legge Finaziaria in cui limita l'autonomia locale con il controloo del dettaglio della spesa».
Il capogruppo di Rifondazione comunista Leonardo Becheri ha raccomndato ancora una volta un maggior controllo sulle partecipate e ha dato la propria formula per superare le difficoltà di bilancio: «Ci sono diverse spese che andrebbero chiarite meglio o che si potevano anche evitare, come ad esempio il fondo di sviluppo delle risorse umane per 400mila euro o le spese per il sistema idrico integrato. Siamo sul filo del rasoio e bisogna stare estremamente attenti per non far crollare tutto. Per noi è prioritario mantenere i servizi, viste le difficoltà che la città già vive, e per questo come qualche mese fa proponiamo di fare un'operazione dalla doppia valenza e di maggior equità fiscale inserendo dov'è possobile il criterio del reddito non solo per i servizi a domanda individuale. Bisogna poi finalmente cominciare a fare uno screening completo delle partecipate».
«Il Governo vede gli enti locali solo come organi che producono sprechi e utili per far cassa in modo da coprire i propri conti che non tornano - ha aggiunto il capogruppo della Margherita Luca Roti - E' importante razionalizzare le spese e passare ad una gestione associata dei servizi». Mauro Vannoni di Sinistra per Prato viva ha sollecitato una riflessione ulteriore sulle nuove povertà determinate dalla crisi, 'perchè non si tratta solo di dare posti negli asili in più e servizi sanitari agli anziani' e sui debiti fuori bilancio ha addossato gran parte della responsabilità all'incapacità degli amministratori e ai dirigenti che a volte non lavorerebbero per il bene della città. Il neo-capogruppo di An Gianni Cenni ha affrmato che prima di dar spazio alle scelte politiche andrebbe messa a punto la macchina comunale: «Pensiamo ad esempio solo al caso Pecci e a quante risorse ha tolto davvero alla cultura». Rita Romagnoli dei Ds e l'assessore ai Servizi sociali Maria Luisa Stancari hanno rimarcato che l'aumento di spesa corrente è dovuto al mantenimento dei servizi per il sociale, che rappresentano tutti parte corrente, a fronte dei tagli statali. Anche Aurelio Donzella dell'Italia dei valori riteiene rispettate le scelte politiche fatte in fase previsionale senza dirottamenti e l'assessore ai Lavori pubblici Enrico Giardi ha dichiarato di ritenere obbligo dell'Amministrazione mantenere i servizi per dare le risposte che la città attende, anche a costo di un aumento della spesa. 
In difesa della Finanziaria è intervenuto il capogruppo di FI Goffredo Borchi «I conti e le cifre presentati da Bencini contraddicono chi gridava alla bancarotta a causa del Governo, che voleva invece evitare solo gli sprechi. Evidentemente si possono limare vari capitoli di spesa e gli accorgimenti contro le diseconomie nell'assestato si vedono. Il percorso per il 2006 però deve cambiare, a cominciare dalle partecipate, che non possono essere più dei satelliti estranei all'Amministrazione e ai problemi della città e della sua economia.»
Per la capogruppo Ds Gerardina Cardillo il Comune ha dimostrato di saper rispettare il Patto di stabilità e il contenimento della spesa, 'al contrario di quello che accade a livello centrale: in una città in declino sappiamo che le esigenze e le spese per rimediare al disagio aumentano e laddove lo Stato nonsi preoccupa delle tasche dei cittadini sono gli enti locali che rispondono'. Massimo Taiti del Nuovo Psi-Taiti per Prato ha annuncioato il proprio voto favorevole alle delibere, chiedendo però che al bilancio dello sport, già ridotto, non venga attuato il minimo ulteriore taglio.
Sull'applicazione dell'avanzo di amministrazione per i debiti fuori bilancio l'esito del voto finale è stato di 22 voti favorevoli e 6 contrari (An, Rc e FI).
Approvati anche l'aggiornamento del Programma delle opere, con 22 voti a favore, 5 contrari (An e FI) e un astenuto (Becheri, Rc), e l'assestamento generale, 22 favorevoli e 6 contrari."
1283,http://comunicati.comune.prato.it/generali/?action=dettaglio&comunicato=14200500001283,30/11/2005,18:32,Economia,"Marchio d'origine, sembra fatta a Bruxelles","Festa Toscana, Consiglio comunale straordinario","La strategia europea nel commercio internazionale illustrata da Gazhi Ben Ahmed","«Per il marchio d'origine, l'etichettatura dei prodotti, a livello di Commissione europea è quasi fatta». E' questa la buona nuova che Ghazi Ben Ahmed, funzionario della Direzione generale per il Commercio della Commissione europea, «uno dei maggiori esperti di commercio internazionale» come l'ha definito l'assessore allo Sviluppo economico Fabio Giovagnoli, ha comunicato prima ai rappresentanti delle forze produttive, sociali, sindacali e della Camera di commercio, riuniti in Palazzo comunale attorno al tavolo dell'Ufficio del sindaco, e poi all'intero Consiglio comunale.
Si è parlato di Europa, e più precisamente del «distretto pratese in Europa e nel mondo», nella seduta pomeridiana del Consiglio comunale straordinario che la presidenza, come ha spiegato Daniele Mannocci, ha promosso in occasione della Festa della Toscana, dedicata quest'anno al vecchio continente.
E lo si è fatto con Ghazi Ben Ahmed, chiamato da Mannocci «un amico del tessile e di Prato», che ha molta familiarità con le questioni e i problemi che il distretto solleva in sede europea, per quello che Giovagnoli ha sintetizzato essere l'obiettivo principale «una nuova regolazione del mercato internazionale con regole valide per tutti».
Ghazi Ben Ahmed non si è sottratto al confronto, illustrando, nel dettaglio, le iniziative che la Commissione europea intende prendere e come intende presentarsi al prossimo round di trattative Wto a Hong Kong. Ma prima appunto l'informazione sul cosiddetto 'made in'. che la Commissione europea è orientata a rendere obbligatorio per i prodotti importati in Europa. Non è proprio quanto Prato chiedeva, ma è un importante passo, ha specficato il funzionario della Direzione generale del commercio, e molto del merito «va alla Regione Toscana e a Prato per l'azione svolta anche verso il commissario Mandelson». Azione, che a scanso di equivoci, Prato, anche coinvolgendo la Regione, ha intenzione di continuare per non veder naufragare, anche alll'ultimo secondo, un risultato che considera anche suo.
Ma altre cose importanti Ghazi Ben Ahmad ha detto al Consiglio comunale: la prima che nonostante il grande aumento delle importazioni dalla Cina (comunque molto al di sotto del boom del 2002), nel 2005 l'import europeo è aumentato solo del 4%, segno che le produzioni cinesi «colpiscono prima di tutto altri paesi, in particolare orientali»; la seconda che non c'è alternativa all'accordo con la Cina, difendendo anche l'intesa del luglio scorso sulle quote, «poichè un deterioramento delle relazioni sarebbe peggio».
E con questa strategia, illustrata da Bn Ahmed, che l'Europa si appresta ad andare a Hong Kong, convinta che «un accordo vantaggioso per tutti bisogna raggiungierlo, perchè non possiamo permetterci il fallimento di questo round di trattative». Per questo L'Unione europea è pronta a fare aperture sui temi agricoli in cambio di risultati sulle questioni dei dazi e delle barriere non tariffarie.
Questo per Hong Kong. La ricetta europea per il 2006, in ambito del commercio internazionale, ha una definizione oscura «sviluppo duraturo»: meno oscuro è il fatto che dietro a questo titolo c'è il problema delle norme sociali ed ambientali, che Bruxelles vuole porre per assegnare a paesi terzi corsie preferenziali nei rapporti commerciali.  "
1284,http://comunicati.comune.prato.it/generali/?action=dettaglio&comunicato=14200500001284,01/12/2005,11:28,Viabilità,"Chiuso un tratto di via di Filettole","Fino a mercoledì 7 dicembre per lavori alla rete gas",,"Chiusa da oggi fino a mercoledì 7 dicembre via di Filettole, nel tratto fra via del Palco e via della Torretta, per lavori alla rete gas e relativi allacciamenti. La circolazione sarà deviata in via di Filettole, salita dei Cappuccini, via del Palco e viceversa.  

"
1285,http://comunicati.comune.prato.it/generali/?action=dettaglio&comunicato=14200500001285,01/12/2005,11:50,Viabilità,"Chiuse via Banchelli e via Rinaldesca","Martedì 6 dalle ore 9,00 alle ore 16,00",,"Chiuse dalle 9,00 alle 16,00 martedì 6 dicembre via Banchelli, fra via Cesare Guasti e via degli Alberti, e via Rinaldesca, per il rifacimento del manto stradale, dopo l'esecuzione di lavori alla rete idrica. 
Nel periodo di chiusura sarà comunque mantenuto l’attraversamento di via Rinaldesca da via Ser Lapo Mazzei in direzione di via Tinaia.  
Il traffico autorizzato proveniente da piazza S. Domenico verso piazza delle Carceri sarà deviato in via Convenevole da Prato, via del Vergaio, via della Sirena, piazza Duomo, piazza F. Lippi, via dei Tintori via G. Verdi, via B. Cairoli e piazza delle Carceri.
Ai veicoli autorizzati all’accesso alla Ztl è consentito il transito nelle vie Apu comprese nella deviazione.
"
1286,http://comunicati.comune.prato.it/generali/?action=dettaglio&comunicato=14200500001286,,,,,,,"notizia non presente"
1287,http://comunicati.comune.prato.it/generali/?action=dettaglio&comunicato=14200500001287,01/12/2005,15:22,Ambiente,"Una carta d'identità per Asm e i suoi servizi","Presa d'atto della Giunta per la Carta servizi dell'azienda","Specificati gli standard qualitativi con modalità e frequenze delle attività per rifiuti, verde e strade","Una carta d'identità dell'azienda e dei servizi che offre con la garanzia degli standard di qualità: è questa la fisionomia della Carta dei servizi di Asm, di cui la giunta ha approvato la presa d'atto su proposta degli assessori all'Ambiente Camilla Curcio e alla Mobilità Enrico Giardi. La Carta dei servizi traccia il profilo di Asm e si impegna a mantenere alti standard qualitativi ispirandosi a principi fondamentali come la continuità dell'erogazione, l'imparzialità del trattamento, la cortesia, la partecipazione, l'informazione, la qualità e la tutela ambientale. Asm svolge vari servizi di pubblica utilità divisi in gestione dell'intero ciclo dei rifiuti, manutenzione dell'ambiente urbano, verde, strade e segnaletica, e servizi per la mobilità con la rimozione e il deposito delle auto: l'obiettivo primario è privilegiare la qualità nella pianificazione e nell'erogazione dei servizi, che potrà essere valutata dagli utenti proprio attraverso la Carta di Asm. L'opuscolo è diviso in capitoli corrispondenti alle attività svolte per la gestione dei rifiuti, la pulizia delle strade, i servizi alle imprese, per i giardini e le strade, i passi carrai e la manutenzione ordinaria e straordinaria, includendo anche le regole per il rapporto con i clienti e le modalità per presentare osservazioni, proposte e critiche.
Per ogni attività vengono specificate le modalità di erogazione, la frequenza, il tempo di attivazione dei servizi a chiamata e come richiedere informazioni e prenotazioni. Ad esempio per il trasporto e lo smaltimenti dei rifiuti si specificano gli orari del prelevamento e le frequenze, 3 giorni su 7 nei Comuni della Provincia e ogni giorno in centro storico."
1288,http://comunicati.comune.prato.it/generali/?action=dettaglio&comunicato=14200500001288,01/12/2005,16:04,Appuntamenti,"Prato al tempo dei Lorena, un incontro in Comune","Domani, venerdì 2 dicembre, alle ore 16,00","Esecuzione di brani di Cherubini da parte della Camerata e lettura di documenti d'epoca","Nell'ambito del progetto regionale 'Toscana/Europa - Itinerari medicei e lorenesi' sono strati realizzati e diffusi in rete dal Consiglio regionale gli 'Itinerari lorenesi' e le 'Presenze toscane in Europa'. Questa prima fase del progetto, realizzata da un gruppo di lavoro scientifico coordinato dal prof. Valentino Baldacci e di cui fanno parte anche i professori  Gabriele Morolli, Leonardo Rombai, Zeffiro Ciuffoletti, Anna Benvenuti e Bruno Santi, ha già portato alla creazione di numerosi materiali disponibili attraverso la rete: itinerari; schede su comuni, aree geografiche, temi, cronologia, bibliografia, presenze toscane nelle città europee. Fra questo materiale si evidenziano numerosi riferimenti alla nostra città, alla sua storia ed al suo territorio.
Per questo motivo l’assessorato alla Cultura ha organizzato per domani, venerdì 2 dicembre, alle ore 16,00, un incontro “Prato al tempo dei Lorena”, che si terrà in Palazzo Comunale.
L'incontro, aperto dal saluto dell’assessore alla Cultura Andrea Mazzoni, con l'intervento dei curatori del sito, sarà arricchito dall’esecuzione di brani di Luigi Cherubini da parte di solisti della Camerata strumentale Città di Prato, con una introduzione all’ascolto a cura di Alberto Batisti, e dalla lettura di documenti d’epoca a cura della “Compagnia per l’acquisto dell’ottone”.
Fra i testi, letti dall’attrice Alessandra Maoggi, figura anche il bando con il quale il Granduca Leopoldo il 30 novembre 1786 abolì la pena di morte, evento che appunto ha dato luogo alla scelta della data per la Festa della Toscana. Anche se non fa parte del programma delle manifestazioni per la “Festa della Toscana”, l’incontro si inserisce a pieno titolo nel tema dell’Europa che quest’anno caratterizza la festa regionale; il riferimento al periodo lorenese inquadra, infatti, la storia e la cultura della Toscana nel contesto continentale dell’epoca.
In occasione dell’iniziativa “...dal piccolo teatro della Toscana...” – Prato al tempo dei Lorena, la biblioteca Lazzerini, oltre ad aver messo a disposizione alcuni dei testi oggetto della lettura, ha predisposto una scheda di “suggerimenti bibliografici” e mostrerà una selezioni di volumi e pubblicazioni sull’argomento.  

 

 
  
 
 
 
"
1289,http://comunicati.comune.prato.it/generali/?action=dettaglio&comunicato=14200500001289,02/12/2005,12:30,"Protezione civile","Un'asta d'arte per solidarietà","Una mostra del Comitato proemergenze in aiuto dello Sri-Lanka","Raccolti oltre 62mila euro per ricostruire il villaggio di Ambantota, spazzato via dallo tsunami lo scorso 26 dicembre","Il 26 dicembre ricorrerà il primo anniversario dello tsunami che sconvolse il sud est asiatico. Anche se i riflettori dei media nazionali si sono quasi spenti sulla tragica ondata che disseminò morte e distruzione, il Comitato Prato proemergenze e la Protezione civile non hanno dimenticato la tragedia e proseguono la propria campagna di aiuti per le popolazioni colpite chiamando in causa anche l'arte per la solidarietà: dal 10 dicembre fino al 7 gennaio 2006, presso le Antiche Stanze di Santa Caterina in via dei Mazzamuti 1 sarà allestita una mostra dove saranno disponibili ad offerta le opere di molti pittori pratesi e non. Al Comitato sono già pervenuti per la vendita di beneficenza oltre 100 quadri, alcuni realizzati dai pittori appositamente per lo tsunami. Il ricavato della vendita verrà devoluto interamente al progetto 'Lak Mituro' in Sri Lanka, che ha l'obiettivo di costruire 25 nuove abitazioni nel villaggio 'adottato' dalla Onlus pratese, Ambantota, spazzato via dallo tsunami. Al sostegno del progetto, che fa parte dell'iniziativa quadro 'Araliya', presentata alla Regione Toscana e dall'istituzione 'Centro nord sud', hanno partecipato oltre al Comune di Prato anche la Provincia e i Comuni dell'area, oltre a vari enti ed istituzioni della città, associazioni, sindacati e società.
Il progetto Araliya prevede una serie di interventi di ricostruzione alloggi ed assistenza alla popolazione nello Sri Lanka: 'Lak Mituro' è finalizzato oltre alla costruzione di 25 unità abitative anche di un centro polivalente socio-sanitario e di un impianto di potabilizzazione dell’acqua, nonché allo sviluppo di 'adozioni a distanza' che consenta ai bambini di questo distretto di terminare il loro percorso didattico e formativo.
Secondo l'ultimo aggiornamento di ieri 1° dicembre sono stati raccolti 62.404,99 euro. 
Per effettuare un versamento bisogna utilizzare il conto corrente c/c 66021 - (per bonifici ABI 6020 CAB 21501 c/c 66021) presso Cariprato sede centrale, intestato al Comitato 'Città di Prato - Pro Emergenze' Onlus.
Notizie dettagliate sul progetto per il sud-est asiatico, la raccolta di fondi e le altre campagne umanitarie del Comitato Prato proemergenze si potranno reperire anche sul neonato sito, www.pratoproemergenze.it, a cui si può accedere anche anche attraverso il link inserito nella Rete civica pratese. Lo spazio on line è stato costruito proprio per divulgare e rendere più trasparente l'operato del Comitato e in particolare la campagna avviata l'anno scorso per aiutare le popolazioni dello Sri Lanka "
1290,http://comunicati.comune.prato.it/generali/?action=dettaglio&comunicato=14200500001290,,,,,,,"notizia non presente"
1291,http://comunicati.comune.prato.it/generali/?action=dettaglio&comunicato=14200500001291,03/12/2005,13:08,Circoscrizioni,"Riparte il progetto 'La soffitta di Merlino'","Al centro polivalente Ventrone per bambini da 2 a 6 anni","Giochi, socializzazione e laboratori per apprendere e relazionarsi con bambini, genitori e anziani.","Ritornano a partire dal 5 dicembre le attività del progetto “La Soffitta di Merlino', organizzate dalla Circoscrizione centro all’interno dello spazio gioco del Centro sociale polivalente “ Ventrone” di via delle Gardenie n. 15, rivolte ai bambini dai 2 ai 6 anni per divertirsi ed imparare a stare insieme, sperimentando il gioco in tutte le sue forme ed espressioni. Il progetto ha infatti lo scopo principale di creare un ambiente armonico che permetta al bambino di esprimere le proprie potenzialità creative e di socializzazione per favorire lo sviluppo psicomotorio, accrescere la capacità di socializzazione ma anche offrire alle famiglie un supporto specializzato e l’opportunità di trascorrere momenti tranquilli in uno spazio appositamente strutturato con educatori qualificati. 
Oltre alla quotidiana attività di intrattenimento ludico, gestita da un educatore esperto, saranno organizzati una serie di laboratori ludico espressivi con la finalità di accrescere, la creatività, la capacità di relazionarsi con i bambini, con i genitori e gli anziani.
Le attività progettuali si svolgeranno tutti i martedì, giovedì e venerdì dalle ore 16,00 alle ore 19,00.
La quota trimestrale di iscrizione ammonta a  35 euro da pagare con bollettino postale da ritirare presso la sede della Circoscrizione Prato centro in via dell’Accademia 42. Tutti i genitori interessati possono contattare direttamente gli uffici della Circoscrizione Prato centro telefonando allo 0574/615707."
1292,http://comunicati.comune.prato.it/generali/?action=dettaglio&comunicato=14200500001292,02/12/2005,13:29,Circoscrizioni,"Corsi di cultura generale, un successo oltre le aspettative","Sono 1062 i cittadini iscritti, contro i 220 del 2004","L'offerta formativa spazia dalle lingue straniere e l'informatica fino al bon ton, l'erboristeria e la consulenza sessuale e di coppia","Grande successo per i Corsi di cultura generale della Circoscrizione centro, che hanno fatto registrare il tutto esaurito: sono infatti 1062 i cittadini che si sono iscritti a frequentare i 39 corsi dell'edizione di quest'anno, superando le massime aspettative che aspiravano a sfiorare le 1000 persone. La partecipazione è stata tale che molti corsi dovranno raddoppiare gli appuntamenti e tante richieste sono rimaste in lista d'attesa. Dal 7 dicembre, per dodici diverse serate, verranno per gruppi convocati i corsisti nella sede della Circoscrizione in via dell'Accademia 42 per la presentazione delle attività: saranno presenti, oltre ai membri del Comitato esecutivo circoscrizionale, al presidente della Commissione cultura Domenico Peris e alla presidente Rosita Mattei, anche gli operatori culturali che condurranno i corsi.
Da molti anni la Circoscrizione organizza corsi in varie materie, ma quest'anno si è voluto ricreare 'l'anno 0' del progetto ripensando la formula e moltiplicando praticamente per cinque l'offerta formativa, che passa dagli 8 corsi di base dell'anno scorso ai 39 di quest'edizione, grazie al coinvolgimento di una rete di associazioni ed enti con diversi saperi. Nel 2004 c'erano 4 corsi d'inglese, 2 di spagnolo e 2 di informatica, mentre quest'anno ci saranno in tutto 16 corsi di lingua divisi in vari livelli e in 5 lingue, l'inglese, lo spagnolo, il francese, il tedesco e il russo. Nelle passate edizioni i corsi di cultura generale coinvolgevano circa 220 cittadini, a fronte di molte richieste che rimanevano inevase a causa della mancanza di spazi, mentre ora si sono moltiplicati grazie alla collaborazione con l'Istituto tecnico Dagomari, il Caffè al Teatro, l'associazione Panda 97, la società corale Verdi e il circolo Curiel che presteranno le proprie stanze. 
Gli argomenti trattati sono tanti e diversi, a partire dai corsi di fumetti, di sartoria, di educazione sessuale e comportamentale, corsi di lingua, di fotografia, anche notturna e di foto-ritocco digitale, di sommelier, di bon ton, di teatro e dizione teatrale, di teatro creativo, di scrittura creativa, di informatica, di origami, di decorazioni, di restauro, di disegno, di sartoria, di astrologia, di pscicologia, di sensibilizzazione al counseling come intervento di sostegno a persone e coppie in difficoltà, di comunicazione e relazione, di gym arminia, di danza-terapia, di corpo libero, di aerobica, di astronomia, di sviluppo della memoria e di erboristeria a doppio livello.
"
1293,http://comunicati.comune.prato.it/generali/?action=dettaglio&comunicato=14200500001293,02/12/2005,15:28,Sindaco,"«E' interesse di Prato che vi siano risorse per le città»","Romagnoli a Bruxelles per la riforma dei Fondi strutturali","Il primo cittadino ha chiesto anche finanziamenti per i settori produttivi più esposti al mercato","«Prato è interessata che nella riforma dei Fondi strutturali si aprano linee di finaziamento per le città e per i settori industriali più esposti alla concorrenza internazionale. Il distretto è in uscita dall'obiettivo 2 e il rischio è di trovarsi senza più sostegni comunitari». L'appuntamento a Bruxelles, promosso dall'Anci, per il sindaco Marco Romagnoli è stata l'occasione per ribadire il sostegno alla prpposta, caldeggiata dal vice primo ministro britannico John Prescott, a favore delle cosiddette «comunità sostenibili», ovvero le città, i luoghi dove vive l'85% della popolazione europea e dove, per dirla ancora con Romagnoli, «si misurano lo sviluppo e i problemi». 
A Bruxelles, al Parlamento europeo, promossa dall'Anci, che era rappresentata dal suo presidente e sindaco di Firenze Leonardo Domenici, si è discusso coi parlmentari europei proprio di questa ipotesi e del fatto che il programma dei Fondi per il periodo 2007 - 2013 contempli linee di credito per le città, «e non solo in termini ambientali - dice il primo cittadino di Prato - dato che la sostenibilità di una comunità abbraccia molteplici aspetti, a cominciare da quelli sociali».
Da qui l'interesse dell'Associazione dei Comuni italiani e di Prato in particolare. «Certo - precisa Romagnoli - occorre che si prevedano adeguate risorse e che poi queste risorse si indirizzino alle città e ai settori produttivi più aperti alla concorrenza. Ma è evidente il nostro interesse sull'uno e l'altro versante, dal momento che essere in qualche modo tagliati fuori dalla riforma dei Fondi strutturali, visto che stiamo per uscire dall'obiettivo 2, significa per Prato il venir meno di risorse importanti per il suo sviluppo».
«Seguiremo - chiude il sindaco - con molto interesse questa discussione che per la nostra realtà ha un'importanza vitale». E' anche per questo che Romagnoli è tornato da Bruxelles con un carnet ricco di contatti. «Abbiamo - chiude il sindaco - un forte interesse a che si realizzi una riforma dei fondi che può essere utile per il nostro territorio».    "
1294,http://comunicati.comune.prato.it/generali/?action=dettaglio&comunicato=14200500001294,02/12/2005,15:58,"Consiglio Comunale","Termovalorizatore, la localizzazione spiegata ai commissari","Riunione giovedì della commissione 'Territorio e Ambiente'","Illustrata la procedura che ha condotto a individuare il sito al Calice","«Il Calice è emerso come sito più idoneo». Più o meno è stato questo il senso delle cose dette dai tecnici della società Ambiente, che per conto della Provincia ha compiuto lo studio di localizzazione del termovalorizzatore, ai consiglieri della commissione consiliare 'Territorio e Ambiente'.
Alla convocazione del presidente Tommaso Rindi hanno risposto quasi tutti i membri della commissione (Goffredo Borchi, Fabio Caregnato, Gianni Cenni, Piero Dabizzi, Luca Roti, Massimo Taiti, Giuseppe Esposito, Aurelio Donzella, Mauro Vannoni), che si è riunita anche con la partecipazione degli assessori all'Ambiente di Provincia e Comune Stefano Arrighini e Camilla Curcio e del capogruppo di Rifondazione comunista Leonardo Becheri.
I tecnici hanno spiegato ai commissari (alla riunione ha assistito anche una piccola delegazione dei comitati) la procedura per l'individuazione del sito. Prima sulla cartografia del territorio provinciale, tramite il sistema informatico territoriale, sono stati stati applicati i cosiddetti 'parametri escludenti' (per esempio zone esondabili, zone di pregio archeologico), previsti dalle normative europee, nazionali e regionali, poi si è poroceduto coi cosiddetti 'parametri non escludenti', secondo una scala che andava da 'molto penalizzante' a 'molto facilitante'. Ciò ha portato ad individuare, in tutta la provincia, 120 'potenziali siti', ad ognuno dei quali è stato attribuito un punteggio. Da questa classificazione si sono staccati quattro siti, due dei quali (uno sempre nella zona del Calice, ma più a sud, l'altro non lontano da via Cava) subito scartati per mancanza di spazio (i cinque ettari minimi richiesti). Fra i due rimasti, il secondo Macrolotto e il Calice, quest'ultimo è emerso come il più idoneo.
Fin qui la spiegazione tecnica, che ha dato vita ad altrettante domande tecniche dei commissari, fatta eccezione per Vannoni e Becheri che hanno chiesto una discussione politica in Consiglio comunale, sostenendo che da parte del Comune c'era stato un cambiamento di orientamenti, dal momento che si è aperto un tavolo regionale. L'assessore Curcio ha replicato, che nell'odg approvato di recente dal Consiglio comunale, l'eventualità di un confronto di area metropolitana era contemplata e che finchè è aperto quel tavolo non può esservi una discussione politica ma solo sugli aspetti tecnici.        "
1295,http://comunicati.comune.prato.it/generali/?action=dettaglio&comunicato=14200500001295,03/12/2005,13:43,Appuntamenti,"Un incontro dedicato ai tagli della Finanziaria 2006","Lunedì 5 dicembre alle 21.00 in Comune","Ad organizzarlo le forze dell'Ulivo e Rifondazione comunista.","'La Finanziaria 2006, tagli ai Comuni, tagli ai servizi' sarà il tema al centro dell'incontro organizzato dai gruppi consiliari della maggioranza, Ds, Margherita, Comunisti italiani, Italia dei valori e Verdi e Rifondazione comunista, che si terrà lunedì 5 dicembre alle 21.00 nel Salone consiliare del Palazzo comunale. Interverranno i rappresentanti delle Istituzioni locali e i Parlamentari dell'area."
1296,http://comunicati.comune.prato.it/generali/?action=dettaglio&comunicato=14200500001296,05/12/2005,16:06,Circoscrizioni,"Musica, teatro e cori gospel per un Natale in allegria","Un ricco cartellone di eventi natalizi nei Quartieri","In programma anche eventi non tradizionali come l'omaggio a De Andrè. Concerto gospel anche alla Dogaia","Un caleidoscopio di appuntamenti, spettacoli e musica animerà il Natale per grandi e piccini nelle Circoscrizioni pratesi: domani i libri saranno i protagonisti dell'iniziativa di animazione e lettura 'Natale in mezzo ai libri', organizzato dalla Circoscrizione est, che si terrà alla scuola 'Carlo Alberto Dalla Chiesa'  dalle 16.30 alle 18.30. Il  vasto cartellone delle Natalogie del Quartiere proseguirà con il concerto dei Neos project il 13 dicembre all'Auditorium del Centro Pecci alle 21.00 e per tutto il periodo delle feste fino al giorno seguente l'Epifania teatro, spettacoli per i piccoli, cori gospel e anche un concerto omaggio a Fabrizio De Andrè, 'Addio bocca di rosa', il 22 dicembre allo spazio polivalente Don Lorenzo Milani.
Nella Circoscrizione nord la ricca offerta natalizia inizia con il ricordo di due grandi personaggi del panorama culturale italiano: la rassegna infatti è stata avviata dal concerto dedicato a Pier Paolo Pasolini lo scorso 2 dicembre all'Auditorium Fermi di via Gherardi e il 10 dicembre invece tornerà protagonista De Andrè con 'E ricordi tanti e nemmeno un rimpianto' alle 21.15 nella stessa sala. Per la musica mercoledì 7 dicembre alla chiesa di S.Giovanni Bosco spettacolo spiritual, afro-americano e gospel. Sabato 10 invece Elfi al lavoro per i bambini alle 10.00 alla Casa del popolo di Coiano. 
Nella Circoscrizione ovest trionferà la tradizione con i presepi rionali, xerografici, storici di carta e con movimenti nei giardini e nelle parrocchie, oltre a veglie per il giorno della vigilia, canti sacri e popolari. Proprio questi saranno protagonisti domenica prossima 11 dicembre alle 21.00 alla parrocchia di Maliseti. Il 17 invece il carcere della Dogaia diventerà per una sera il palco di un concerto eccezionale: il sound gospel train della Sound street band. Ancora un concerto gospel dei Joyful voices gospel choir il 10 dicembre alle 21.00 presso la parrocchia di S. Maria Assunta a Narnali."
1297,http://comunicati.comune.prato.it/generali/?action=dettaglio&comunicato=14200500001297,05/12/2005,16:30,Trasporti,"Lam, più servizi sulla linea rossa e blu e novità natalizie","La decisione in una riunione fra Comune e Cap","Dall'8 al 24 dicembre, al pomeriggio, più mezzi sulla verde e sulla blu e una 'navetta' per Porta S. Trinità","Da lunedì 19 dicembre cambiamenti in vista e rafforzamento del servizio delle linee Lam. Gli ultimi dettagli sono stati messi a punto stamani dall'assessore alla Mobilità Enrico Giardi, accompagnato dall'ing. Lorenzo Frasconi e dai tecnici dell'Ufficio traffico, in una riunione con la Cap, col direttore Alberto Banci e lo staff dell'azienda di trasporto pubblico. 
Il primo cambiamento riguarda il prolungamento dei bus della linea blu, che invece di fermarsi, come ora al parcheggio scambiatore di via Nenni, proseguiranno per il centro commerciale Leonardo da Vinci di via Viareggio. La corsia di scorrimento per i bus della Lam blu, su un lato della Declassata, è praticamente completata. 
Col prolungamento le linee Lam serviranno anche il polo scolastico di Reggiana, diviso dal centro commerciale solo dalla passerella ciclopedonale,  inaugurata nel settembre scorso per scavalcare la Declassata. In pratica, a parte i giorni di rodaggio prima di Natale, da gennaio, al rientro dalle vacanze, gli studenti, e ovviamente non solo loro, potranno usufruire anche dei mezzi Lam per recarsi a scuola. La linea blu, fra l'altro, acquisirà anche un nuovo parcheggio di interscambio: quello di piazza Sandro Pertini antistante la Coop.
Leggera modifica invece, per servire la località di Villa Fiorita e l'ospedale, nel percorso a nord della linea rossa: dal 19 i bus Lam non si immetteranno più in via S. Martino per Galceti, ma attraverso via di Coiano, dal cimitero raggiungeranno Villa Fiorita con le corse che riprenderanno il loro normale itinerario, a servizio dell'abitato di Galceti, tramite via di Cantagallo.
Ma le novità Lam non si fermano qui e si estendono al periodo natalizio. Sempre nella medesima riunione fra Giardi e i vertici operativi di Cap è stato deciso di rafforzare, nel periodo dall'8 dicembre al 24 dicembre, i servizi, già a pieno ritmo, delle linee blu e verde. Su entrambe, nella fascia oraria pomeridiana dalla 15,00 alle 20,00, tutti i giorni compresi nel periodo da giovedì prossimo fino alla vigilia di Natale, sarà inserito un mezzo in più, con un incremento delle potenzialità di trasporto delle due linee che varierà dal 15 al 18 per cento.
E non basta. Sempre nei giorni dll'8 dicembre al 24 dicembre, e sempre nella fascia oraria 15,00/20,00, sarà istituita una 'navetta' dal Soccorso verso il centro storico, più specificamente verso la zona di via S. Trinità, che procederà ininterrotamente sulla direttrice Porta S. Trinità, via Roma, via dell'Autostrada (dove c'è la sede Consiag), via Marx, via Arcangeli, Porta Frascati, via Pomeria, via S. Trinità.              "
1298,http://comunicati.comune.prato.it/generali/?action=dettaglio&comunicato=14200500001298,05/12/2005,17:19,"Opere pubbliche","Multisala, via alle infrastrutture stradali","La comunicazione di Oasis agli uffici comunali","Il cantiere per i primi interventi installato a partire da questa settimana","Cantiere aperto, tempo permettendo, da questa settimana per le opere di urbanizzazione della Multisala: la comunicazione di aver appaltato i lavori all'impresa Polistrade per la realizzazione delle infrastrutture di interesse pubblico è stata fatta, nei giorni scorsi, dalla società Oasis, che ha stipulato la convenzione di lottizzazione con il Comune di Prato, agli assessorati ai Lavori pubblici e Urbanistica.
Le prime opere infatti del progetto di costruzione del Centro multifunzionale di Tobbiana-Vergaio (Multisala) riguarderanno gli interventi di miglioramento alla rete stradale, che pur a carico della società Oasis, rivestono un notevole interesse per la circolazione. Le opere in questione, in base alla convenzione sottoscritta col Comune, sono: il nuovo sottopasso a Capezzana, sulla Declassata, dove ora c'è la rotonda con la Tangenziale; l'allargamento di via Reggiana e il sottopasso di via Allende (Tangenziale); la nuova rotatoria di svincolo dalla Tangenziale e il collegamento con via Tobbianese; il prolungamento di via della Solidarietà con immissione sulla Declassata; la sistemazione delle strade comunali interne all'area della Multisala.
Per la circolazione, e dal un punto di vista dell'interesse pubblico, particolare importanza, per gli effetti stimati di diminuzione dell'attuale congestione provocata dal traffico, riveste il sottopasso sulla Declassata a Capezzana (quattro corsie con svincolo a rotatoria in quota), che presenterà le stesse caratteristiche di quello di Pratilia. 
L'importo complessivo delle opere di infrastrutturazione viaria ammonta a circa 10 milioni e 850 mila euro e tutti i lavori riguardanti la viabilità dovranno essere conclusi all'incirca entro 12 mesi dal loro inizio.
Aspetto non secondario: i lavori di infrastrutturazione non comporteranno la chiusura della viabilità principale: Declassata e Tangenziale.
La direzione delle opere, come convenuto fra Oasis e Comune, sarà affidata a quest'ultimo, poichè le interferenze con la circolazione stradale sono tali da suggerire una gestione diretta da parte del Comune. Gli uffici comunali insieme ad Oasis definiranno il calendario degli interventi, che inizieranno dalle strade comunali interne alla Multisala.                   "
1299,http://comunicati.comune.prato.it/generali/?action=dettaglio&comunicato=14200500001299,08/12/2005,10:35,Sociale,"Prestiti e microcrediti, la situazione alla fine del 2005","Il sostegno a favore delle famiglie più bisognose","Stancari: «Le domande sono in sensibile aumento e riguardano persone  finora  non toccate dalla povertà»","Sono in sensibile aumento le richieste dei prestiti sull'onore che l'Amministarzione comunale concede alle famiglie più povere per far fronte ai bisogni legati a problemi di salute, alloggio, numero dei figli. 
Dal 1° gennaio al 1° dicembre 2005 sono state presentate 82 domande, di cui 24 respinte, per un ammontare di prestiti pari a 200 mila euro. Nel 2003 le domande presentate erano state 45 mentre nel 2004 le domande erano salite a 62: sia per il 2003 che per il 2004 l'ammontare complessivo dei prestiti era stato pari a 100 mila euro. 
A rendere noti questi dati è l'Ufficio prestiti sull'onore del Comune che gestisce direttamenti questa forma di prestito in convenzione con CariPrato. I prestiti sono rivolti ai cittadini residenti nel Comune di Prato e vengono concessi per un ammontare massimo di 5 mila euro rimborsabili in tre anni a interessi zero. Le domande devono essere presentate direttamente all'ufficio competente (via Migliorati 1A, II piano, stanza n. 207) nei giorni di lunedì, mercoledì e giovedì dalle 9,00 alle 12,00.
«A rivolgersi ai servizi sociali per un aiuto - spiega l'assessore ai Diritti e alla programmazione degli interventi sociali, Maria Luigia Stancari - non sono le famiglie che da anni siamo chiamati ad assistere, ma nuclei che finora hanno tirato avanti da soli e oggi hanno perso il lavoro o non sono in grado di pagare il mutuo o per malattie». 
«In un momento reso così difficile dai pesanti tagli del governo nei confronti degli enti locali - aggiunge l'assessore - l'Amministrazione comunale in sintonia con le associazioni del volontariato  e altre istituzioni del territorio cerca di dare un'iniezione di fiducia a coloro, e non sono pochi, che non riescono più a farcela da soli».  
Il Comune si è mosso in questa direzione sostenendo  anche una forma nuova come quella dei microcrediti, prestiti fino a 5 mila euro rimborsabili in cinque anni (60 rate mensili) con interessi pari al 4,70 per cento. L'iniziativa, che si rivolge ai residenti di tutta la provincia, è stata resa possibile grazie a un fondo di garanzia di 100 mila euro messo a disposizione della Fondazione Cassa di Risparmio di Prato. Dal 27 novembre scorso i cittadini di Prato e provincia possono avanzare richiesta per accedere ai microcrediti: il servizio è gestito dalle associazioni del privato sociale che lo svolgono presso uno sportello in comodato nella sede dell'assessorato in via Migliorati (primo piano, stanza 122). Le domande per questa forma di credito possono essere presentate esclusivamente il lunedì e il giovedì dalle 9,00 alle 12,00.  
C'è, infine, un'altra possibilità di accesso al prestito bancario, realizzata anch'essa grazie ad una sinergia fra istituzioni: si tratta di un progetto sperimentale attivato dalla Regione, in convenzione con Fidi Toscana e le banche del credito cooperativo, che prevede la concessione di un prestito sociale (5 mila euro rimborsabili in 5 anni a tasso zero) rivolto ai residenti della provincia . Nel 2005, per questa linea di prestito, sono state presentate 80 domande: al momento solo 15 sono state accolte. Il bando si conclude alla fine del 2005. Le domande potranno esser presentate all'ufficio comunale di via Migliorati anche per il 2006, non appena sarà pubblicato il nuovo bando. "
1300,http://comunicati.comune.prato.it/generali/?action=dettaglio&comunicato=14200500001300,14/12/2005,11:00,Appuntamenti,"Presentazione del piano formativo 2006","Domani 15 dicembre all'auditorium del Centro Pecci","Interviene l'assessore al personale, Loredana Ferrara","Il piano formativo del Comune di Prato, realizzato dal Servizio organizzazione e formazione, sarà presentato ufficialmente domani 15 dicembre all'auditorium del Centro per l'arte contemporanea Luigi Pecci, nel corso di un seminario a cui parteciperà l'assessore al Personale, Loredana Ferrara.
'La realizzazione di un piano formativo per i dipendenti del Comune di Prato - sottolinea Ferrara,  nasce dalla consapevolezza dell'importanza di qualificare e valorizzare le risorse umane presenti nell'ente pubblico'. Secondo l'assessore, esso risponde alla necessità di modernizzare ed adeguare l'azione amministrativa ai cambiamenti in atto nella società e nell'economia. 'I mutamenti indotti dalla diffusione delle tecnologie dell'informazione e della comunicazione ed i processi di globalizzazione  e integrazione multiculturale - osserva Ferrara - incidono in modo determinante sia sul modello di organizzazione interna sia sulle modalità di erogazione dei servizi, imponendo un rapido adeguamento alle novità da parte delle professionalità presenti nella pubblica amministrazione'. 
Obiettivo del piano formativo è l'arricchimento professionale e di conseguenza una maggiore consapevolezza da parte dei dipendenti del ruolo da loro stessi esercitato sul territorio e nei confronti dei cittadini. 

"
1301,http://comunicati.comune.prato.it/generali/?action=dettaglio&comunicato=14200500001301,06/12/2005,16:02,Appuntamenti,"Un nome per i deportati italiani","Un convegno al Museo della Deportazione","I partecipanti provengono dagli Istituti storici della Resistenza di molte città italiane e da Musei-memoriali della Germania","Un seminario per dare un nome e una storia ai quasi 40.000 italiani, uomini, donne e bambini, deportati e in maggioranza uccisi nei lager nazisti per motivi politici e razziali: domani 7 dicembre e l'8 si riuniranno nella Sala conferenze del Museo della Deportazione di Figline ricercatori ed esperti della deportazione nel sistema dei campi di concentramento e di sterminio nazisti. Si tratta del quarto seminario di lavoro, promosso dal Museo della Deportazione del Comune di Prato con il patrocinio della Regione Toscana, all'interno di un grande progetto di ricerca sull'argomento, coordinato dall'Università di Torino, che culminerà nella pubblicazione di tre volumi sulla deportazione in cui si cercherà, tra l'altro, di ridare identità ai 40mila deportati italiani.
I circa 40 partecipanti provengono in prevalenza dagli Istituti storici della Resistenza di molte città italiane e da alcuni Musei-memoriali della Germania e dell'Austria (Flossenbuerg, Dachau, Mauthausen, Ebensee).Tra i convenuti, storici quali Enzo Collotti, Brunello Mantelli e Nicola Tranfaglia. "
1302,http://comunicati.comune.prato.it/generali/?action=dettaglio&comunicato=14200500001302,06/12/2005,15:48,"Consiglio Comunale","Fabbricone, la commissione rinvia il piano di recupero","Riunione stamani per esaminare il progetto","Nel parere si chiede alla proprietà di presentare una proposta più 'limitata'","«Anche di fronte alla prospettiva di acquistare gratuitamente il Fabbricone e il Fabbrichino, per i quali ora l'Amministrazione comunale paga l'affitto, l'intervento di recupero avrà la nostra valutazione positiva solo se sarà inserito in un contesto urbanistico più ampio e se avrà coerenza pianificatoria: non intendiamo vendere la città pezzo per pezzo». E' stato questo il parere espresso dall'assessore all'Urbanistica Stefano Ciuoffo nella Commissione Territorio ed ambiente, riunita stamani dopo il sopralluogo di ieri pomeriggio per discutere della proposta di Piano di recupero dell'area del Fabbricone, di proprietà del Lanificio Balli, che si affaccia su via Bologna, via Abati, via Targetti e via Mozza sul Gorone. 
In sintesi la proposta progettuale prevedrebbe la realizzazione di fabbricati ad uso commerciale, residenziale e sportivo, in contrasto con il Piano strutturale e con il Regolamento urbanistico che prevedono una destinazione a servizi ed attrezzature urbane, tra cui anche nuove sedi universitarie, offrendo come contropartita al Comune la donazione del Fabbricone e del Fabbrichino, la realizzazione di un parcheggio pubblico e il consolidamento della ciminiera dello stabile. 
In considerazione dell'interesse pubblico in gioco e delle finalità culturali dei due edifici, il parere espresso stamani dalla Commissione è stato di ridurre il raggio d'azione formulando una controproposta che riguardi solo la parte del Piano in difformità con il solo Regolamento urbanistico. In sostanza viene proposto ai proprietari di elaborare un altro Piano di recupero, che sarà sottoposto alla valutazione della Commissione, che consideri solo la ristrutturazione dell'edificio di Consiag e Publiacqua, la costruzione di un nuovo fabbricato, entrambi da adibire ad usi commerciali, residenziali e sportivi, la demolizione dei magazzini in via Abati e la realizzazione dei parcheggi, pubblico e privato, fermo restando la cessione dei due stabili del teatro. Per il loro uso il Comune paga attualmente oltre 21mila euro all'anno: al patrimonio comunale verrebbero annessi quindi due immobili storicamente punti di riferimento della scena culturale pratese: il primo ha una volumetria di 9735 metri cubi, il secondo di 9638, per un totale di 19.373. La superficie coperta è in tutto di 1870 metri quadrati, di cui 1100 del Fabbricone.
Verrebbe invece stralciata per una valutazione successiva la parte della proposta del Pdr che riguarda gli edifici compresi tra via Mozza sul Gorone e via Targetti, dove attualmente sono situati supermercati, grandi magazzini e altre aziende commerciali, per i quali la proprietà propone la modifica dall'attuale destinazione esclusivamente ad attrezzature urbane in servizi per il quartiere e funzioni residenziali: questo comporterebbe una specifica variante al Piano strutturale che la Commissione ha giudicato 'al momento tecnicamente ed amministrativamente non motivata' e che comunque richiederebbe una considerazione complessiva più ampia. 
"
1303,http://comunicati.comune.prato.it/generali/?action=dettaglio&comunicato=14200500001303,06/12/2005,13:01,Appuntamenti,"'Il dolce acuto mare dello scrivere' debutta al Magnolfi","La presentazione sabato 10 dicembre alle 16,30",,"Il Teatro Magnolfi ospiterà sabato prossimo 10 dicembre alle 16,30 la presentazione del libro 'Il dolce acuto mare dello scrivere', di Rita Biancalani e Maria Ester Mastrogiovanni.
Interverranno anche Linda Pieragnoli, collaboratrice del sindaco in materia di Pari opportunità, Cristina Sanzò, presidente della Commissione provinciale delle Pari opportunità, Gerardina Cardillo, presidente della fondazione Teatro Metastasio, e Stefania Zampiga, della Società delle letterate. Durante la presentazione intervalli musicali eseguiti da Paolo Cognetti."
1304,http://comunicati.comune.prato.it/generali/?action=dettaglio&comunicato=14200500001304,06/12/2005,18:54,Giunta,"Pecci, stanziati 1,3 milioni di euro per il Centro","La delibera dovrà passare all'approvazione del Consiglio comunale","Il finanziamento vincolato alla predisposizione di un «dettagliato piano industriale»","Un milione e 300 mila euro: a tanto ammonta il contributo che il Comune trasferirà al Pecci, in cambio dell'acquisto della collezione del Centro per l'arte contemporanea. La delibera che configura l'operazione, anticipata lunedì della scorsa settimana nell'assemblea dei soci del Pecci, è stata licenziata nel pomeriggio dalla giunta, su proposta degli assessori Roberto Bencini (Finanze) e Andrea Mazzoni (Cultura), e dovrà ora passare all'approvazione del Consiglio comunale.
Il contributo in due tranche è vincolato, come è scritto nella stessa delibera, alla predisposizione da parte del Pecci di «un dettagliato piano industriale per il 2006» e all'utilizzo del finanziamento comunale, per una quota non inferiore al 30%, per «progetti culturali di sviluppo», che non vogliono dire solo mostre.
Il testo della delibera richiama esplicitamente gli indirizzi votati dal Consiglio comunale sul finire del 2004, che facevano esplicito riferimento allo stanziamento del contributo, che l'Amministrazione comunale decide ora di erogare per «evitare lo scioglimento dell'associazione» che regge il Pecci e stante il permanere di «una difficile situazione finanziaria», nonostante siano stati avviati dal nuovo Consiglio direttivo del Centro, in carica da settembre, interventi di razionalizzazione nella gestione. 
Con l'erogazione licenziata dalla giunta il Comune acquisisce l'intera collezione del Pecci, la cui valorizzazione è indicata, negli obiettivi fissati con la delibera del dicembre 2004, come uno dei presupposti per il rilancio del Centro.          "
1305,http://comunicati.comune.prato.it/generali/?action=dettaglio&comunicato=14200500001305,07/12/2005,11:51,Circoscrizioni,"Sud, i giovani consiglieri incontrano gli anziani del quartiere","Nell'ambito delle Natalogie 2005","Il primo appuntamento è per  venerdì 9 dicembre alle 15.30 alla residenza Senior di Paperino","Sarà un 'Natale di solidarietà quello che i giovani consiglieri  della Circoscrizione Prato Sud hanno scelto di festeggiare quest'anno. A partire da venerdì 9 dicembre i piccoli consiglieri - eletti ultimamente  per ricordare la Convenzione Onu sui diritti dell’infanzia - si incontreranno in quattro diverse occasioni con gli ospiti delle case di riposo e delle case famiglia del territorio. Saranno incontri festosi, organizzati in collaborazione con “Arci Ragazzi” e il gruppo musicale “Sursum Corda” (tre giovani musicisti pratesi), durante i quali i ragazzi con canti, balli, poesie e doni natalizi trascorreranno un pomeriggio con gli anziani e gli altri ospiti delle strutture  portando allegria e soprattutto affetto e solidarietà. Il primo incontro dei giovani con gli anziani è fissato per venerdì 9 dicembre alle 15.30 nella Residenza Senior di via Pieri a Paperino.
Seguiranno altri tre incontri: mercoledì 14 dicembre, alle 15,30, nella Residenza Villa Amelia in via Edison; giovedì 15 dicembre, alle 15,30,  nella Casa Famiglia Anfass Tavola in via Braga; sabato 17 dicembre, alle 15,30, nella residenza Jolo e Villa Martelli in via Guazzalotri.



  
"
1306,http://comunicati.comune.prato.it/generali/?action=dettaglio&comunicato=14200500001306,07/12/2005,12:17,Circoscrizioni,"Concerto operistico con i più famosi brani lirici","Domani 8 dicembre alle  16 al circolo Cherubini","E' curata dall'associazione Prato Lirica","Domani, 8 dicembre, alle 16, nel salone del circolo Cherubini in via Bambini a Grignano, si terrà un concerto operistico promosso dalla circoscrizione Prato Sud e curato dall'associazione Prato Lirica. Il programma prevede la messa in scena di famosi brani d'opera: nella prima parte si potranno ascoltare, fra gli altri, 'La donna è mobile' e 'Caro nome' tratti dal Rigoletto di Giuseppe Verdi; 'Infelice, e tuo credevi' dall'Ernani sempre di Verdi; Preludio di Rachmaninoff, 'Come per me sereno' dalla Sonnambula di Bellini e 'Aria di Gremin' dall'Eugenio Oneghin di Ciaikovskij. Brandi altrettanto famosi anche nella seconda parte del concerto: si comincia con 'Madamina il catalogo è questo' dal Don Giovanni di Mozart; quindi si prosegue con 'E lucean le stelle' dalla Tosca di Mozart, 'Regnava nel silenzio' dalla Lucia di Lammermur di Dinizzetti, 'Visione veneziana' di Brogi e Volo del calabrone di Korsakov, per finire con tre romanze della Boheme di Puccini: 'Che gelida manina', 'Si, mi chiamano Mimì', 'O soave fanciulla'.  A interpretare le opere si alterneranno il soprano Barbara Boncinelli, il tenore Aurelio Dominguez, il basso Romano Martinuzzi e Elena Doujenkova al pianoforte. "
1307,http://comunicati.comune.prato.it/generali/?action=dettaglio&comunicato=14200500001307,,,,,,,"notizia non presente"
1308,http://comunicati.comune.prato.it/generali/?action=dettaglio&comunicato=14200500001308,07/12/2005,13:18,Giunta,"Tia, prorogati i termini per le agevolazioni sociali","La scadenza per le domande spostata al 31 dicembre","Due le fasce di esonero parziale o totale sulla parte variabile della tariffa","Ci sarà tempo fino al 31 dicembre per presentare a Sori, la società che gestisce i tributi comunali, le domande di riduzione (esenzione parziale e totale) sulla parte variabile (fondamentalmente i costi di smaltimento) della Tia, la nuova tariffa per i rifiuti in vigore dalla primavera scorsa. La proroga della scadenza, fissata in precedenza al 5 agosto, è stata decisa dalla giunta nella consueta riunione pomeridiana del martedì su proposta del vice sindaco e assessore alle Finanze Roberto Bencini.
Il provvedimento concerne le cosiddette 'agevolazioni sociali', decise dalla giunta al momento del varo della Tia, per le famiglie «in condizione di grave disagio economico».   
Due sono le ipotesi di agevolazione, fissate col meccanismo del reddito Isee (indicatore economico equivalente, che è cosa diversa dal reddito imponibile Irpef delle famiglie): una prima fascia di esenzione totale fino ad un reddito Isee familiare pari o inferiore a  5.460,26 euro, parametrato sul minimo Inps e tendenzialmente sulla soglia minima di accesso/esonero a tutti i servizi comunali; una seconda fascia di esenzione parziale, con riduzione del 50% della quota variabile della tariffa, con un indicatore Isee da 5.460,27 a 8.190,39 euro, parametrato su una volta, una volta e mezzo il minimo Inps.
Nel definire il reddito Isee dalla situazione economica familiare sono considerati alcuni parametri, fra cui la presenza o meno nel nucleo familiare di disabili, la proprietà o meno dell'abitazione, l'eventuale mututo o affitto.
Sulla base di questi meccanismi l'Amministrazione comunale ha definito a suo tempo anche le tabelle delle due fasce d'esenzione per la Tia.
La prima fascia di esenzione totale, corrispondente ad un reddito Isee pari o inferiore a 5460,26 euro, riferita ad un nucleo base di una persona con pensione minima Inps, comprende ovviamente famiglie monocellulari (e quindi anche gli anziani soli) il cui reddito complessivo è di 5.460,26 euro, ma anche nuclei familiari più numerosi. In buona sostanza il reddito Isee di 5.460,26 euro corrisponde a famiglie di due persone con reddito di 8.572,61 euro; a famiglie di tre persone con reddito di 11.398,93 euro; ad un nucleo familiare di quattro componenti con una situazione economica di 13.432,24 euro; di cinque con reddito di 15.561,74 euro, di 6 con una situazione economica di 17.472,83, di 7 con 19.383,92 euro, di 8 con reddito di 21.295,01, di nove con reddito di 23.206,11, di 10 con reddito di 25.117,20.
La seconda fascia, di esonero parziale al 50%, con un indicatore Isee da 5.460,27 a 8.190,39, è riferita ad un nucleo familiare di base di 2 persone (ovviamente la famiglia di una sola persona con reddito di 8190,93 o inferiore rientra nell'esenzione parziale) con una situazione economica di 12,858,91 euro (una pensione minima e mezza Inps). Il che comporta che un reddito Isee di 8,190,39 euro corrisponda ad una famiglia di tre persone con una situazione economica di 16.708,40 euro; di 4 con un reddito di 20.148,36 euro; di 5 con 23.342,51 euro; di 6 con una situazione economica di 26.209,25 euro; di 7 con un reddito complessivo di 29.075,88 euro; di 8 con una situazione economica di 31.942,52 euro; di 9 con un reddito di 34.809,16 euro; di 10 con una situazione economica di 37.675,79 euro.                 
  "
1309,http://comunicati.comune.prato.it/generali/?action=dettaglio&comunicato=14200500001309,13/12/2005,13:20,Agenda,"Prosegue l'aggiornamento della banca dati  Po-net","Riguarda  tutte le associazioni presenti sul sito internet","Nuovo appello per comunicare le variazioni","Nuovo appello dell'Urp multiente per l'aggiornamento della banca dati internet. Le associazioni presenti sulla rete civica Po-net, che non si sono ancora messe in regola,  sono invitate a comunicare  all’Urp Multiente (Corso Mazzoni, 1 – 59100 Prato; fax: 0574/616017; e-mail: urpmultiente@po-net.prato.it) la conferma o la modifica della propria scheda informativa per consentire l’aggiornamento della banca dati della rete. 
Solo così sarà garantita una corretta informazione nei confronti dei cittadini. Alle associazioni viene richiesta la massima collaborazione per fornire un servizio informativo di qualità. 
Si ricorda che la mancata comunicazione dei dati di aggiornamento comporterà la cancellazione delle associazioni dalla rete civica Po-net.
Per informazioni: 800058850 – 0574/616009-6013.

"
1310,http://comunicati.comune.prato.it/generali/?action=dettaglio&comunicato=14200500001310,07/12/2005,15:36,Giunta,"Castello accessibile, primi interventi","Al via l'operazione per eliminare le barriere architettoniche","Il progetto definitivo prevede anche la realizzazione di un ascensore","Via libera della giunta, su proposta dell'assessore alle Opere pubbliche Enrico Giardi, all'esecuzione del primo lotto dei lavori per rendere accessibile a tutti il Castello dell'Imperatore, eliminando le barriere architettoniche. 
Il progetto definitivo, nato dalla collaborazione fra Comune e Fondazione Cassa di Risparmio, che contribuirà all'investimento complessivo stimato in circa 240 mila euro, contempla la realizzazione di un ascensore in prossimità della torre sinistra, una nuova sistemazione della zona d'ingresso al Castello e del portone monumentale, con il superamento del dislivello con una piattaforma meccanica e la costruzione di una rampa di collegamento al piano interno. 
La prima tranche riguarderà i lavori edili e strutturali di servizio all'ascensore, 
che sarà costruito in un secondo tempo all'interno della torre (svuotata nei precedenti restauri per motivi statici) prossima alla chiesa di S. Maria delle Carceri. In pratica, con una spesa di 120 mila euro, saranno realizzate le strutture esterne e interne che consentiranno l'accesso all'ascensore, per superare il dislivello tra la piazza e il piano biglietteria e per raggiungere il portale monumentale d'ingresso al Castello, nonchè per salire dal cortile al camminamento superiore. 
Il Castello si presenta attualmente come un grande piazzale chiuso, perimetrato dalla cinta muraria, con una zona centrale in erba contornata da una parte in ghiaino. Nel momento in cui si provvederà ad aliminare le barriere architettoniche si procederà anche al riassetto interno realizzando un nuovo cordonato di separazione, il reintegro del ghiaino e la semina del terreno vegetale, la sostituzione di tutte le finiture (ringhiere della scalinata d'accesso, illuminazione a terra ed altro ancora).
"
1311,http://comunicati.comune.prato.it/generali/?action=dettaglio&comunicato=14200500001311,07/12/2005,15:33,Giunta,"Palazzo Pretorio, riprendono i lavori per il Museo Civico","Deliberata la prima tranche della ristrutturazione","L'investimento, con un finanziamento della Provincia, è di 1 milione e 300 mila euro","Deliberati dalla giunta un milione e 326 mila euro per il primo lotto di lavori per la realizzazione del Museo Civico nel Palazzo Pretorio e nell'addossato. 
L'investimento per il primo stralcio, con un finanziamento di 1 milione di euro proveniente dalla Provincia, consiste nel completamento delle opere strutturali, murarie ed impiantistiche (elettricità, riscaldamento a pannelli radianti a pavimento e condizionamento) e in parte delle finiture, pavimentazioni ed infissi, al piano terra del Palazzo; nelle opere strutturali e murarie nell'addossato, dove saranno realizzati il nuovo ingresso con la biglietteria, il guardaroba, le scale e i servizi; nella realizzazione della zona impianti nella parte degli ex bagni pubblici con la formazione di locali interrati, che ospiteranno le centrali termiche, con la copertura che darà luogo ad una piccola piazzetta che si affaccerà su via del Porcellatico (l'interramento sarà di circa 3,75 metri sotto la quota del marciapiede di via del Porcellatico).
"
1312,http://comunicati.comune.prato.it/generali/?action=dettaglio&comunicato=14200500001312,08/12/2005,11:26,Trasporti,"La stazione di Borgonuovo parte con Memorario","Lo scalo ferroviario in funzione dall'11 dicembre","E' la terza della città e si aggiunge a Prato Centrale e Prato Porta al Serraglio","Sarà in funzione da domenica 11 dicembre la terza stazione ferroviaria di Prato, sulla tratta Prato-Pisoia. La nuova stazione chiamata Borgonuovo sorge nella zona di S. Paolo/Campaccio, vicino all'incrocio fra via Filzi e via Pistoiese, nel territorio della Circoscrizione Ovest.
La stazione di Borgonuovo insieme alle altre due, Centrale e Porta al Serraglio, è inserita nel sistema 'Memorario', che dall'11 dicembre è attivato da Trenitalia sulla linea Firenze-Prato-Pistoia-Lucca-Viareggio.
Il sistema offre un servizio migliore, soprattutto per i pendolari, perchè contempla più treni: 128 alla stazione di Prato Centrale, 96 a Prato Porta a Serraglio, 33 a Prato Borgonuovo.
Anche la frequenza sarà maggiore e cadenzata, all'incirca ogni 15 minuti o poco più, con orari uguali per quasi tutta la giornata: ogni ora quattro treni sulla tratta Prato-Firenze (due veloci, con fermate solo a Sesto Fiorentino e Firenze-Rifredi; due con fermate in tutte le stazioni) e tre sulla tratta Prato-Pistoia.
Forte anche l'integrazione con le linee Lam ad alta mobilità: la nuova stazione di Borgonuovo sarà servita dai bus 'verdi' con fermate in via Filzi e in via Pistoiese, mentre la stazione di Prato Centrale è servita dai mezzi delle linee rossa e blu. La stazione di Porta a Serraglio è raggiungibile con la Lam rossa.
Informazioni sul sistema Memorario sono presenti anche sulla rete civica del Comune: www.comune.prato.it.
Soddisfatto l'assessore Enrico Giardi e non soltanto per il maggior servizio ferroviario: «C'è un intreccio fra diversi sistemi di trasporto pubblico, bus e treno, fra scala locale e scala metropolitana, ma anche una intermodalità che coinvolge gomma e ferrovia. E' un fatto che va salutato positivamente».      "
1313,http://comunicati.comune.prato.it/generali/?action=dettaglio&comunicato=14200500001313,08/12/2005,12:29,"Consiglio Comunale","Lega tumori, via alla nuova sede","La delibera approvata nella seduta di mercoledì","L'edificio sorgerà in via Catani e ospiterà anche servizi sanitari","Via libera alla nuova sede della Lega italiana per la lotta contro i tumori. Il Comune rilascerà la concessione edilizia alla stessa Lega e alla Baldassini e Tognozzi per la costruzione di un immobile in via Catani per servizi sanitari. 
L'autorizzazione a rilasciare la concessione edilizia è stata votata all'unanimità dal Consiglio comunale, nella sedutta di ieri, mercoledì 7 dicembre. Il voto del Consiglio, sulla delibera predisposta dall'assessorato all'Urbanistica e presentata in aula dal consigliere Tommaso Rindi presidente della commissione consiliare 'Territorio e ambiente', che ha dato parere favorevole, si è reso necessario perchè l'intervento è in deroga al vigente Regolamento urbanistico e il rilascio della concessione diventa possibile purchè a) si operi nei limiti fissati dalle leggi e con esclusivo riferimento ai parametri dimensionali dell'intervento, concernenti altezza, superfici, volumi e distanze; b) per realizzare interventi finalizzati alla tutela della salute.
Il progetto di costruzione è stato presentato congiuntamente dalla Lega italiana per la lotta contro i tumori e dalla Baldassini/Tognozzi e prevede di realizzare in via Catani un immobile in cui insieme alla nuova sede della Lega contro i tumori (al piano terra) troveranno spazio anche ambulatori privati (al secondo piano), con il piano interrato destinato ai posti auto.       "
1314,http://comunicati.comune.prato.it/generali/?action=dettaglio&comunicato=14200500001314,07/12/2005,18:52,"Consiglio Comunale","«Operiamo per ridurre il numero degli impianti»","Rifiuti, la comunicazione dell'assessore Curcio","Ipotizzata la costituzione di una commissione scientifica indipendente di esperti","«Il Comune di Prato pensa che occorra fare tutti gli sforzi per operare una riduzione del numero degli impianti anche attraverso la riorganizzazione dell'intera filiera dei rifiuti». E ancora: «Quando il tavolo regionale avra compiuto il primo livello di approfondimento e di sintesi, indipendentemente da ciò che emergerà, dal momento che l'impatto sarà su tutti i territori interessati, istituiremo nei primi mesi del prossimo anno una commissione tecnico-scientifica indipendente, che ricostruisca le identità territoriale e consenta all'Amministrazione comunale e a tutti i cittadini di confrontarsi sui dati e sulle compatibilità ambientali e su quelle concernenti la salute». Sono state le parole conclusive dell'assessore all'Ambiente Camilla Curcio nella sua comunicazione sullo stato dell'arte relativo agli impianti di termovalorizzazione, in un Consiglio comunale affollato dai cittadini di Casale, che hanno esposto striscioni contro l'ipotesi di un inceneritore.
Curcio ha chiarito in sintesi qual è la posizione del Comune di Prato: rafforzamento delle politiche di selezione dei rifiuti, per ridurre la loro quantità; raffforzamento della racccolta differenziata; autosufficienza per la parte residua, anche attraverso un impianto di termovalorizzazione che produca pure energia, poichè è «un dovere morale non esportare più i rifiuti fuori provincia e fuori regione» e perchè «bisogna diminuire il conferimento in discarica, che è la modalità più critica e dannosa per l'ambiente».
L'assessore ha anche chiarito al Consiglio «che lo studio per l'individuazione del sito è di competenza  della Provincia» e che comunque si tratta «di uno studio che individua un'area  potenzialmente idonea», ma non è «la localizzazione dell'impianto, è un atto preliminare che non rappresenta una scelta dell'Amministrazione comunale». Scelta del sito «che può avvenire solo nell'ambito della programmazione provinciale, che è in corso. Solo allora sarà possibile misurarsi con un preciso atto». 
Curcio ha anche aggiunto che in presenza dello studio della Provincia di Prato, delle indicazioni di quella di Firenze per Case Passerini e dell'impianto di Montale, la Regione («una giusta iniziativa») col suo presidente Claudio Martini ha aperto un tavolo di confronto con Province e Comuni, che dovrà chiudersi entro il 31 gennaio, ed ha insediato una commissione tecnico-politica con le Province di Firenze, Pistoia e Prato e con le aziende che nei rispettivi ambiti territoriali si occupano di smaltimento. Anche se il Comune non è parte di questa commissione, ha aggiunto l'assessore, «ha dato la sua massima disponibilità affinchè si ricerchino fra i tre Ato coinvolti l'integrazione delle strategie e le giuste sinergie».              "
1315,http://comunicati.comune.prato.it/generali/?action=dettaglio&comunicato=14200500001315,08/12/2005,13:39,Circoscrizioni,"“Volalibro”, apertura annuale al centro Ventrone","Laboratorio di lettura del quartiere Prato centro","L'inaugurazione sabato prossimo, 10 dicembre, alle ore 10,30","Apertura annuale del “Volalibro” con il laboratorio di Natale, promosso dalla Circoscrizione Prato centro (commissione Istruzione e politiche formative) e dalla Biblioteca Lazzerini, sabato 10 dicembre, alle ore 10,00, al centro «Michele Ventrone», in via delle Gardenie 15 a S. Giusto.
Con “Volalibro” i piccoli insieme ai loro genitori, nonni o fratelli più grandi, possono leggere o prendere in prestito libri, ascoltare letture di storie, poi drammatizzarle, o svolgere attività di piccolo laboratorio. Tutti i bambini da 2 a 6 anni sono invitati a partecipare accompagnati da un adulto.
Il laboratorio, la drammatizzazione, ed il prestito dei libri saranno attivi tutti i sabati mattina dalle ore 10,00 alle ore 12,30. L’attività è completamente gratuita.
Per informazioni: Roberta Pasquinelli (tel.0574 615704 – fax 0574 615700):     r.pasquinelli@comune.prato.it
"
1316,http://comunicati.comune.prato.it/generali/?action=dettaglio&comunicato=14200500001316,08/12/2005,14:00,"Consiglio Comunale","Un dibattito dai toni accesi tra proteste e applausi","Tra il pubblico della movimentata seduta gli abitanti di Casale","Posizioni contrapposte e polemiche sulla soluzione del termovalorizzatore per i rifiuti e sulla collocazione a Le Pantanelle","Rispettando le attese, è stata una seduta molto movimentata quella di ieri del Consiglio comunale, in cui si è discusso della collocazione del termovalorizzatore a Le Pantanelle: il Salone era gremito dagli abitantti di Casale, contrari all'impianto, che hanno a più riprese interrotto il dibattito con proteste o applausi. Dopo la comunicazione sull'aggiornamento del Piano integrato provinciale per la gestione dei rifiuti urbani e speciali fatta dall'assessore all'Ambiente Camilla Curcio, anche se a fatica si sono susseguiti gli interventi che hanno espresso con toni vivaci posizioni contrapposte sul cogeneratore e lo smaltimento dei rifiuti. 
Ad aprire la discussione è stato il capogruppo di FI Goffredo Borchi, che insieme ad An ha sottoscritto una mozione per chiedere che venga fatto un passo indietro sulla scelta del termovalorizzatore: «Dobbiamo premere sulla REgione affinchè il Piano sia interprovinciale e non provinciale. Il nostro territorio è il più industrializzato della Toscana e ha già pagato troppo in termini ambientali, pensiamo al Calice o all'impianto di depurazione di Baciacavallo. Si è fatto un grosso passo indietro rispetto a quando la Provincia di Prato si era accordata con la Regione per un Piano interprovinciale per i rifiuti che ci avrebbe messo al riparo ambientalmente. Ma poi il Piano è saltato, perchè a qualcuno non tornavano i conti». All'intervento ha reagito con veemenza Massimo Taiti del Nuovo Psi-Taiti per Prato, che ha ricordato a Borchi che anche il programma della Casa delle Libertà puntava sulla realizzazione del termovalorizzatore dei rifiuti a Prato: «FI dovrebbe rileggersi il proprio programma: a pagina 3 leggo che Prato dovrebbe diventare indipendente dal punto di vista energetico per diminuire i costi di produzione attraverso una centrale elettrica con cogeneratore interno e il termovalorizzatore. La stessa cosa viene ripetuta a pagina 7. Quindi smettiamola di prendere in giro al gente solo per strappare applausi».
Nettamente contraria all'impianto a prescindere dalla collocazione la posizione di Rifondazione comunista, che ha presentato una mozione in merito: «L'unica forza politica che da sempre si è opposta al termovalorizzatore anche prima delle elezioni siamo noi - ha detto il capogruppo Becheri - Prima di comunicare dove sorgerà l'impianto perchè non si vuole discutere se farlo o meno coinvolgendo la gente? La nostra era una proposta politica seria, che chiedeva una moratoria di due anni prima di decidere rafforzando intanto la raccolta differenziata. Ma la Regione ha tagliato i fondi in bilancio destinati alla promozione della differenziazione dei rifiuti». «Prato è la prima città in Toscana per la raccolta differenziata - ha aggiunto Mauro Vannoni, dii Sinistra per Prato viva - Un'alternativa c'è alla termovalorizzazione, ma non si vuole percorrere questa strada. Inoltre il sito scelto non è certo adatto, sia perchè è a rischio idrogeologico, sia perchè nei prossimi anni a pochissima distanza, a Galciana, sorgeranno 1000 abitazioni: dopo tanti sacrifici questa gente vedrà svalutata la propria casa».
Maurizio Bettazzi di An ha replicato a Taiti che 'se era in contrapposizione alla Casa delle Libertà nelle elezioni comunali lo era anche all'Ulivo e quindi bisognerebbe che ricordare chi si rappresenta e chi ci ha votati, anzichè rincorrere consensi e applausi per fini e accordi elettorali. Credo che su questa questione anche Rifondazione sarebbe fagocitata dalla maggioranza sempre per scopi elettorali'. 
Fabio Caregnato dei Ds ha riportato la discussione sull'opportunità del termovalorizzatore, sottolineando che anche se la raccolta differenziata a Prato è ad ottimi livelli, arriva a malapena al 50% e rimane comunque la metà dei rifiuti da smaltire: «Bisogna sostenere lo sviluppo salvaguardando l'ambiente e sicuramente con le discariche non lo facciamo. Ogni anno a Prato si producono 700 kg di rifiuti per abitante. C'è quindi anche un problema etico e di assunzione di responsabilità che può essere risolto solo con l'autosufficienza, così come prevede il decreto Ronchi, non la Regione, che dice che ogni Provincia deve essere autonoma nello smaltimento dei rifiuti. Pensiamo anche a quello che succede in Campania e alle infiltrazioni delle ecomafie in queste questioni». Matteo Biffoni dello stesso gruppo ha aggiunto che a fronte di un aumento dei rifiuti riciclati c'è anche l'aumento di quelli prodotti, che quindi erode la percentuale della raccolta differenziata. D'accordo anche il capogruppo Aurelio Donzella dell'Italia dei valori, che ha ricordato lo stile di vita consumistico dell'Occidente e i problemi d'inquinamento dovuti al surriscaldamento del pianeta per l'uso quasi escusivo del petrolio e derivati senza cercare fonti energetiche alternative e rinnovabili. Il capogruppo della Margherita Luca Roti ha ribadito che nel programma elettorale con cui la coalizione di centrosinistra ha vinto la scelta del termovalorizzatore era chiara e ben specificata, 'pertanto il percorso intrapreso è stato del tutto trasparente e coerente'.
Di tenore diverso l'intervento di Paolo Fattori di Rifondazione comunista, che ha insistito sulla mancanza di adeguati dati scientifici e sulla pericolosità dell'impianto: «Vorrei chiarire, anche in riferimento a quanto detto da Caregnato, che le discariche ci saranno lo stesso, anche con il cogeneratore. Inoltre dato che i casami tessili sono assimilati ai rifiuti urbani, tutto finirà nell'impianto, ma senza alcuna certezza della composizione dei materiali  che andranno bruciati e quindi di ciò che sarà sprigionato nell'aria. Senza contare che i filtri degli impianti più moderni sono 25 volte più grossi delle particelle dannose più piccole prodotte con la combustione ad alta temperatura che sono state identificate, ma ce ne potrebbero essere ancora altre più piccole. Com'è possibile pensare di creare un impianto simile senza sapere cosa brucerà e le emissioni che produrrà? O forse questo studio c'è già. L'inceneritore significa cancro per tanti e soldi per pochi». Roberto Baldi di FI ha affermato che la percentulae dell'insorgenza di tumori a Prato è in costante aumento e che 'le scelte non devono ricadere sui più deboli'.
An non ha assunto una posizione unanime, perchè come ha spiegato Gianluca Banchelli, è tutt'ora in corso un dibattito aperto all'inteno del partito su questa scelta su cui non c'è identità di vedute. Banchelli è appunto tra quelli che hanno fatto un passo indietro a riguardo: «Prato ha il più alto tasso di immissioni nell'aria e anche il più alto tasso di tumori: l'inceneritore sarebbe un modo per diminuire le polveri e l'inquinamento nell'aria? Così la maggioranza tutela la salute di chi l'ha sostenuta e votata? Senza contare che l'energia che produrrebbe l'impianto è minore di quella che serve per la combustione». Il capogruppo del partito Gianni Cenni ha spiegato che An non è contraria alla termovalorizzazione, ma ha chiesto una rivalutazione della collocazione dell'impianto 'perchè prevale la sensazione che le scelte siano già state fatre ad altri livelli'. Vista appunto la discussione interna al partito, Cenni ha lasciato libertà di voto ai propri consiglieri sulle due mozioni, di Rc e di FI-An.
La capogruppo Ds Gerardina Cardillo ha rivendicato che se Prato siede al tavolo di confronto e discussione con la Regione sul piano dei rifiuti è per merito della maggioranza di centrosinistra e che sarà comunque sempre perseguito l'interesse dei cittadini.
 "
1317,http://comunicati.comune.prato.it/generali/?action=dettaglio&comunicato=14200500001317,08/12/2005,10:14,"Consiglio Comunale","Respinti i documenti di Rifondazione, Fi e An","Il voto sugli odg presentati nella seduta sul termovalorizzatore","Il parere contrario su entrambi i testi della maggioranza e della lista Taiti","Due ordini del giorno, entrambi respinti dal Consiglio comunale, sono stati presentati, nel dibattito sull'impianto di termovalorrizzazione, svoltosi in un'aula affollata dai cittadini di Casale, dai gruppi consiliari di Rifondazione comunista (apppoggiato anche dal consigliere Mauro Vannoni-Sinistra per Prato viva) e dai gruppi consiliari di Forza Italia e Alleanza nazionale. 
Il documento di Rifondazione si è incardinato su tre richieste, rivolte come invito all'Amministrazione comunale: la «messa a punto preventiva, rispetto ad ulteriori passi istituzionali e formali verso la scelta di realizzare nell'area pratese la termovalorizzazione, della procedura di Vas (valutazione di impatto ambientale e sulla salute ndt)», con particolare riguardo ai «rischi per la salute umana e per l'ambiente»; la creazione di «tavoli di confronto con la cittadinanza sul tema della gestione rifiuti», con la richiesta al Comune di farsi promotore «della medesima istanza presso tutti gli altri enti locali con cui si confronta»; l'introduzione del «tema Vas e partecipazione popolare» all'interno del tavolo regionale costituito sulla questione rifiuti, affinchè «anche in quella sede si possa affrontare il tema a tutto campo confrontando le diverse proposte di soluzione del problema in oggetto».
Alleanza nazionale e Forza Italia hanno invece, con il loro ordine del giorno, rivolto un invito al sindaco «a farsi carico delle giuste preoccupazioni dei cittadini e a chiedere al presidente della Regione di voler riconsiderare la politica regionale sui rifiuti, applicando fra l'altro quel criterio di solidarietà ambientale che più volte negli anni passati è stato evocato, con l'intento di mettere al riparo realtà territoriali come la nostra che in termini ambientali, e quindi di qualità della vita, ha già pagato e sta pagando forse più di ogni altra città toscana».
I due ordini del giorno sono stati entrambi bocciati dal Consiglio comunale dal voto delle forze di maggioranza (Ds, Italia dei valori, Margherita), a cui si è aggiunto il voto negativo del consigliere Massimo Taiti (Lista Taiti-Nuovo Psi). Più articolato il voto dei gruppi di opposizione, tanto che Rifondazione si è dichiarata contraria al testo di Alleanza nazionale e Forza Italia, a loro volta contrarie all'odg comunista, incassando però l'astensione di tre consiglieri dei due gruppi. 
Il risultato finale: l'odg di Rifondazione è stato respinto con 24 no, tre sì e tre astensioni, mentre quello di An e Fi con 23 no e 9 sì.   "
1318,http://comunicati.comune.prato.it/generali/?action=dettaglio&comunicato=14200500001318,,,,,,,"notizia non presente"
1319,http://comunicati.comune.prato.it/generali/?action=dettaglio&comunicato=14200500001319,12/12/2005,09:53,Scuola,"Genitori e figli, incontro con Anna Oliviero Ferraris","Oggi 12 dicembre a Officina Giovani","E' prevista il babysitteraggio per i bimbi da 3 ai 6 anni","Oggi, 12 dicembre, dalle 16.45 alle 19.30, presso la sala eventi di Officina Giovani (piazza dei Macelli 3) i genitori di bimbi tra i tre e i sei anni di età sono invitati a partecipare a un incontro con Anna Oliverio Ferraris, psicologa dell'età evolutiva dell'Univeristà 'la Sapienza' di Roma e autrice di numerosi testi sulla relazione genitori-figli.  La psicologa è spesso ospite di trasmissioni televisive nel corso delle quali vengono affrontati argomenti pertinenti alla sua professione.
L'incontro, organizzato dai Servizi per l'educazione e la cultura dell'infanzia e dal Coordinamento pedagogico, rientra nell'ambito del progetto 'Primi Incontri' che da diversi anni coinvolge i genitori degli alunni delle scuole dell'infanzia e gli operatori. 
La partecipazione è gratuita ed aperta anche alle insegnanti interessate.
E' stato organizzato una sorta di 'babysitteraggio' rivolto ai figli di coloro che vorranno partecipare.
"
1320,http://comunicati.comune.prato.it/generali/?action=dettaglio&comunicato=14200500001320,12/12/2005,14:03,Circoscrizioni,"Sud, i ragazzi del consiglio portano gli auguri agli anziani","Natale e dintorni 2005","Il prossimo appuntamento è per mercoledì 14 dicembre nella residenza Villa Amelia in via Edison","Sarà un 'Natale di solidarietà' quello che i giovani consiglieri  della Circoscrizione Prato Sud hanno scelto di festeggiare quest'anno. Nel mese di dicembre i piccoli consiglieri - eletti ultimamente  per ricordare la Convenzione Onu sui diritti dell’infanzia - si incontreranno in quattro diverse occasioni con gli ospiti delle case di riposo e delle case famiglia del territorio. Saranno incontri festosi, organizzati in collaborazione con “Arci Ragazzi” e il gruppo musicale “Sursum Corda” (tre giovani musicisti pratesi), durante i quali i ragazzi con canti, balli, poesie e doni natalizi trascorreranno un pomeriggio con gli anziani e gli altri ospiti delle strutture  portando allegria e soprattutto affetto e solidarietà. Il primo incontro dei giovani con gli anziani è avvenuto il 9 dicembre scorso nella Residenza Senior di via Pieri a Paperino. Il prossimo è fissato per mercoledì 14 dicembre, alle 15,30, nella Residenza Villa Amelia in via Edison. Seguiranno altri due appuntamenti:  giovedì 15 dicembre, alle 15,30,  nella Casa Famiglia Anfass Tavola in via Braga e sabato 17 dicembre, alle 15,30, nella residenza Jolo e Villa Martelli in via Guazzalotri.



  
"
1321,http://comunicati.comune.prato.it/generali/?action=dettaglio&comunicato=14200500001321,12/12/2005,14:05,Circoscrizioni,"Sud, spettacolo musicale al circolo ricreativo di Iolo","Natale e dintorni 2005","Due ore di parole e musica ispirata a De Andrè","Domani, 13 dicembre, alle 21, al circolo ricreativo di Iolo (piazza Banchini 5), andrà in scena uno spettacolo di musica e parole dei Sursum Corda intitolato 'E ricordi tanti e nemmeno un rimpianto', tratto da un verso di Fabrizio De Andrè. Lo spettacolo non vuole essere solo un omaggio al famoso cantautore scomparso, ma l'occasione  per il giovane trio pratese dei Sursum Corda  di proporre un repertorio piacevole e una formula di fare musica al di là delle mode.
Un leggero inciso di flauto svela sullo schermo
il capolavoro marmoreo di “Amore e psiche” del Canova; quindi le note del violino iniziano a  raccontare la triste storia di quel “Malato di cuore” o della “Ballata dell’eroe” resi famosi dagli epitaffi di Spoon River. Comincia così lo spettacolo di quasi due ore di parole e musica che proseguirà con canzoni e colonne sonore  di film e brani classici ancora attualisssimi eseguiti da un trio di sole corde: violino (Lorenzo Gori), chitarra classica e flauto dolce (Angela Caputo), chitarra acustica (Giuseppe Gori). I commenti coreografico-teatrali ai brani musicali sono di Astrid Hunstad."
1322,http://comunicati.comune.prato.it/generali/?action=dettaglio&comunicato=14200500001322,12/12/2005,15:02,Circoscrizioni,"Natalogie 2005, gli appuntamenti nei quartieri","Gli spettacoli di martedì 13 e mercoledì 14 dicembre","Est, Nord e Ovest tanta musica e uno spettacolo teatrale.","Domani, martedì 13 dicembre alle ore 21,00 all'auditorium del Centro per l'arte contemporanea L.Pecci, per la rassegna di Natale 2005, la Circoscrizione Est propone il concerto «Neos project» viaggio nella molteplicità degli stili musicali, da Stawinsky a Jhon Lennon, con Riccardo Galardini (chitarre), K.Lessmann (clarinetto), Carlotta Vettori (flauto), Michela Resi (voce) e Elida Pali (violoncello).
Le proposte per mercoledì 14 dicembre sono: alle ore 21,00, nella sala Don Milani della Circoscrizione Est (viale A.De Gasperi 63), la compagnia teatrale «Altroteatro» diretta da Antonello Nave presenta lo spettacolo «Amico di Pasolini: omaggio al poeta Massimo Ferretti»; alle ore 21,15 il concerto di Natale della Circoscrizione Ovest al circolo Arci l'Unione di Vergaio, in scena la Filarmonica G.Puccini di Galciana diretta da Sara Rapezzi; infine sempre alle ore 21,15 il concerto gospel del gruppo «The gospel fire choir» organizzato dalla Circoscrizione Nord alla chiesa di San Bartolomeo in via Bologna 343."
1323,http://comunicati.comune.prato.it/generali/?action=dettaglio&comunicato=14200500001323,12/12/2005,15:00,Circoscrizioni,"Sud,  festa di Natale a San Giusto","Mercoledì 14 dicembre alle ore 16,30","E' organizzata dal gruppo  Giovani della terza età","Mercoledì 14 dicembre, alle 16,30, a San Giusto, presso il circolo ricreativo Risaliti in piazza Gelli 14, i Giovani della Terza Età della circoscrizione Prato Sud organizzano la Festa di Natale con musica dal vivo, piccolo buffet e tanta allegria. 
E' gradita la prenotazione (0574/55921).
 "
1324,http://comunicati.comune.prato.it/generali/?action=dettaglio&comunicato=14200500001324,12/12/2005,14:42,"Consiglio Comunale","Un regolamento  per dare nomi a strade e piazze","Codificate le norme per toponomastica e numeri civici","Vengono specificati il ruolo e la composizione della Commissione. Le perplessità di An ed FI","Con un regolamento il Comune ha formalizzato le regole che stabiliscono quali nomi dare a strade, piazze, ponti e rotatorie della città: ha passato l'esame del Consiglio nell'ultima seduta il Regolamento per gli adempimenti toponomastici ed ecografici, che in 24 articoli norma l'intera materia dell'onomastica stradale, la composizione della Commissione per la toponomastica, le procedure per le nuove denominazioni, la metodologia per l'attribuzione della numerazione civica esterna ed interna e gli obblighi dei proprietari. Come ha spiegato l'assessore Enrico Giardi nell'illustrazione, lo strumento normativo si è reso necessario perchè pur esistendo già un Ufficio preposto mancavano delle regole certe soprattutto per la richiesta e il rulascio dei numeri civici, una necessità condivisa con gli ordini professionali e i Servizi tecnici comunali. La numerazione civica è infatti uno degli elementi fondamentali del Sistema informativo territoriale.
La richiesta di nuove intitolazioni può essere presentata da enti pubblici o privati, associazioni a carattere nazionale o locale, partiti politici, istituti, circoli, sindacati, gruppi e singoli cittadini. Dovranno essere indirizzate all'Ufficio toponomastica e corredate da motivazione, documentazione biografica sulla persona, deceduta da almeno 10 anni, di cui si vuole onorare la memoria. E' necessaria in ogni caso l'autorizzazione del Prefetto. La Commissione, come specifica il regolamento, ha il compito di tutelare la storia toponomastica di Prato e del suo territorio e di curare che le nuove denominazioni rispettino l'identità culturale, tradizionale e civile della città: é composta da sette membri esterni all'Amministarzione nominati dal sindaco e l'assessore competente ne è il presidente.
Come ha sottolineato Giardi, il Regolamento è frutto del lavoro condiviso che ha visto coinvolti anche Ordini professionali, Uffici comunali interessati e Polizia municipale.
Durante il dibattito che si è aperto in Consiglio, il consigliere di An Maurizio Bettazzi ha eccepito che il Regolamento per la toponomastica ha avuto tempi eccessivamente lunghi di gestazione e che non necessitava di un incarico esterno per la redazione costato 11.000 euro: «Il percorso del Regolamento è partito nel novembre 2002 e doveva giungere al termine nel dicembre 2003. Condividiamo il contenuto del testo, ma non certo i tempi nè tantomeno il metodo, perchè non c'era alcun bisogno di ricorrere ad un incarico esterno, che bisognerebbe usare solo quando non ci sono all'interno della macchina comunale professionalità tecniche specifiche: per regolamenti molto più complessi abbiamo utilizzato il personale comunale, che ha dato prova di essere altamente specilaizzati. Alla società affidataria, la LdP progetti Gis di Siena, inoltre negli ultimi due anni sono stati dati vari incarichi dal Comune per 180mila euro». Le stesse considerazioni sono state avanzate anche da Andrea Amerini, di Forza Italia. Ha replicato Elisabetta Carullo dei Ds, in qualità di presidente della Commissione consiliare Affari istituzionali: «Si tratta di un regolamento di carattere specifico e non certo di una redazione fatta con un copia e incolla. L'elaborazione ha richiesto sopralluoghi per constatare lo stato della numerazione civica e non è stata quindi un'elaborzaione a tavolino. La creazione e l'esame di uno strumento normativo che ha un riscontro concreto all'esterno ha bisogno di molto tempo».
Il regolamento è stato approvato con 26 voti favorevoli e 9 contrari, espressi da FI e An."
1325,http://comunicati.comune.prato.it/generali/?action=dettaglio&comunicato=14200500001325,12/12/2005,14:58,"Consiglio Comunale","Global service, c'è la delibera di indirizzi","In commissione 'Programmazione e organizzazione'","La presentazione da parte dell'assessore Andrea Frattani","Global service: la manutenzione integrale degli immobili comunali sarà affidata ad una cosiddetta 'società di scopo', secondo la formula 'in house providing'.
E' quanto recita la delibera di indirizzi che l'assessore Andrea Frattani ha presentato, nel pomeriggio, ai membri della commissione consiliare «Programmazione e organizzazione» presieduta da Massimo Bartoloni.
Nel testo della delibera, che sarà portata all'approvazione del Consiglio comunale, si indicano le caratteristiche della società che dovrà occuparsi della manutenzione degli immobili comunali, secondo i più consolidati indirizzi giurisprudenziali: la dimensione pubblica della società cui è affidato il Gloobal; l'esercizio del cosiddetto 'controllo analogo', ovvero come se l'effettuasse in proprio, da parte del Comune sulla società che svolgerà la manutenzione; il vincolo da parte della stessa società di gestire il Global solo per l'Amministrazione comunale.
Dentro il Global, secondo quanto prescrive la delibera presentata da Frattani, è prevista la manutenzione strapordinaria/programmata di immobili: interventi di adeguamento normativo e interventi a tutela della pubblica incolunità; servizio energia: interventi di manutenzione straordinaria ed interventi di adeguamento; impianti elevatori: manutenzione straordinaria e adeguamenti normativi; pulizia straordinaria di immobili.
Fra le attività ricomprese nel Global Service anche gli arredi elettorali, la manutenzione degli arredi scolastici, la demolizione di opere abusive.
L'affidamento 'in house providing' alla società di scopo per il Global service avrà una durata di 5 anni.          
"
1326,http://comunicati.comune.prato.it/generali/?action=dettaglio&comunicato=14200500001326,16/12/2005,12:35,Circoscrizioni,"Sud, Natale e dintorni entra nel vivo","A partire da domenica 18 dicembre","Babbo Natale in carrozza nelle singole frazioni. Musica sacra e profana nelle chiese.","Entra nel vivo il programma di Natale e dintorni organizzato dalla Circoscrizione Sud in accordo con circoli, parrocchie e associazioni del territorio. 
A portare l'atmosfera della festa sarà Babbo Natale che, a  partire da domenica 18 dicembre, seduto su una una carrozza trainata da cavalli, attraverserà tutte le frazioni per portare in dono ai bambini i dolci tradizionali. L'iniziativa, realizzata insieme a Slow Food, andrà avanti fino al 23 dicembre e si concluderà nel pomeriggio di Santo Stefano (il 26 dicembre dalle 15 alle 17) con una festa di saluto a Babbo Natale nel parco delle Cascine di Tavola. Ma vediamo in dettaglio il programma delle visite di Babbo Natale: domenica 18 dicembre alle 17 a San Giorgio a Colonica (piazza della Chiesa); alle 18 a Santa Maria a Colonica (piazza della Chiesa); alle 18.30 a Paperino (piazza Ponzecchi). Lunedì 19 dicembre ore 17 a Castelnuovo (piazza della Chiesa); ore 18 a Fontanelle (giardini di via Parini). Martedì 20 dicembre ore 17 a casale (piazza della Chiesa), ore 18 a Tobbiana (piazza circolo Bini). Mercoledì 21 dicembre ore 17 Iolo S. Pietro (piazza Banchini); ore 17.30 Iolo S.Andrea (via della Polla); ore 18 a tavole (piazza della Chiesa). Giovedì 22 dicembre ore 17 a San Giusto (piazza Gelli); ore 18 a Cafaggio (piazza della Chiesa). 
Venerdì 23 dicembre ore 17 a Grignano (piazzetta di Grignano), ore 18 a Le Badie (via Pasteur); ore 18.30 I Maggio Pratilia (piazza Einstein).   
Natale e dintorni comprende anche un programma di musiche sacre e profane 'Chies in Arte' che si potranno ascoltare nelle chiese.  Mercoledì 21 dicembre, alle 22, nella Pieve di San Pietro a Iolo, I giullari di Dio presenteranno letture di passi da S. Francesco d'Assisi e Jacopone da Todi con laude e musiche a cura di Octava Rima. Venerdì 23 dicembre, alle 21.15, all'oratorio di San Bartolomeo a San Giusto (via Cava) ci sarà un  concerto di musica jazz del Trio Obliquo. La notte del 24 dicembre, alle 23, un concerto di musica antica del 'Tintement ancient' saluterà l'arrivo di Gesù Bambino  nella pieve di S. Maria a Colonica. Sarà, invece, un concerto di musica da film, bossanova, etnica quello che proporrà il 'Duo Kifla' nella chiesa di Grignano  venerdì 30 dicembre alle 21.15. Ultimo appuntamento in programma è quello del 7 gennaio alle 21,15 nella chiesa di S. Maria Assunta a Cafaggio  con 'In dulci jubilo', un percorso nella musica e nella poesia sacra e profana fra Medioevo e Rinascimento a cura di Octava Rima. 
Naturalmente non potevano mancare gli spettacoli per bambini: ben sette storie che saranno messe in scena a partire dal 22 dicembre fino al 15 gennaio in diversi spazi teatrali nelle singole frazioni. Altri spettacoli di teatro, musica classica e lirica proseguiranno per tutto il periodo delle festività. Il 5 e il 6 gennaio in tutte le frazioni arriverà la Befana, una iniziativa realizzata in collaborazione con la confraternita di Cafaggio della Misericordia di Prato. 
"
1327,http://comunicati.comune.prato.it/generali/?action=dettaglio&comunicato=14200500001327,12/12/2005,15:36,Sport,"Bacchino sport, domani la premiazione in Comune","L'arbitro Pierluigi Collina protagonista della 14a edizione","La manifestazione sarà presentata dal noto conduttore Walter Santillo. Premiati anche gli enti di promozione","Pierluigi Collina, l'arbitro più famoso e apprezzato del mondo che ha recentemente lascito i campi di calcio, sarà il protagonista della quattordicesima edizione del Premio Bacchino sport, che si terrà domani alle 18.00 nel salone consiliare: l'assessore allo Sport Aldo Milone gli consegnerà infatti il riconoscimento di Sportivo dell'anno per la sezione speciale del Bacchino sport dedicata al panorama sportivo nazionale. Collina è stato scelto dalla Commissione esaminatrice in una rosa di nomi che si sono distinti quest'anno per il ruolo e il loro impegno per lo sport. A presentare la premiazione di domani un altro vip, ma del mondo della televisione: l'anchorman Walter Santillo. Saranno consegnati i premi per le altre due categorie della manifestazione dedicate agli atleti e alle società pratesi e un riconoscimento particolare sarà donato dall'assessore allo Sport Milone agli storici enti di promozione sportiva che da anni sono impegnati per la pratica dello sport in città ad ogni livello ed età: l'A.i.c.s., il Csi e l'Uisp.  "
1328,http://comunicati.comune.prato.it/generali/?action=dettaglio&comunicato=14200500001328,12/12/2005,16:17,Viabilità,"Fiamma olimpica, itinerario e provvedimenti","Chiusure al traffico progressive dalle 8.00 alle 10.05","Entrerà da via Firenze verso le 8.30. I percorsi consigliati per non rimanere imbottigliati","Nel suo viaggio attraverso la penisola verso le Olimpiadi di Torino, dove giungerà il 10 febbraio per aprire i XX Giochi invernali, la torcia olimpica farà tappa anche a Prato il 15 dicembre. Il 'fuoco' attraverserà la città laniera da est ad ovest e si fermerà in centro dove sarà accolto dal sindaco e dalle autorità locali. L'arrivo è atteso per le 8.30 dal confine con il Comune di Calenzano entrando da via Firenze: per permetterne il passaggio vigerà il divieto di transito mezz'ora prima fino all'attraversamento del corteo. In via Firenze pertanto il divieto partirà alle 8.00. Ecco tutto il percorso della fiaccola: attraverserà tutta via Firenze fino al Ponte alla Vittoria per poi imboccare viale Vittorio veneto e raggiungere piazza S. Marco all'incirca verso le 9.00. Da qui transiterà per viale Piave, piazza S. Maria delle Carceri, v. San Bonaventura, piazza S. Francesco, via Ricasoli e piazza del Comune dove si terrà la cerimonia ufficiale di accoglienza. Subito dopo proseguirà per Corso Mazzoni, piazza Duomo, via della Sirena, via del Vergaio, v. Conenevole da Prato, via del Seminario, via Meucci, via Luti, via Filzi, e via Pistoiese per raggiungere la via Provinciale pratese e l'ingresso nella Provincia di Pistoia, verso le 10.05.
Nell'arco di tempo della chiusura al transito, il traffico che va in direzione est verso Firenze sarà deviato verso la Declassata,il casello di Prato est e il Ponte Lama, mentre chi si sposta ad ovest verso Pistoia sarà incanalato in direzione di Montemurlo-Bagnolo riprendendo la Tangenziale a Chiesanuova, altrimenti in alternativa si potrà passare da Galciana e S. Ippolito attraversando via Visiana per raggiungere il casello di Prato ovest. Vista la portata delle strade interessate dalla manifestazione e l'ora di punta in cui la fiamma olimpica giungerà in città, è consigliabile spostarsi in ogni caso utilizzando gli assi di scorrimento di Tangenziale e Declassata, evitando l'area interna alla città per non creare intasamenti e code nelle strade."
1329,http://comunicati.comune.prato.it/generali/?action=dettaglio&comunicato=14200500001329,13/12/2005,11:34,Scuola,"Interventi educativi e Estate ragazzi, domande di contributo","Promossi dall'assessorato all'Istruzione pubblica","Dovranno essere presentate su appositi modelli entro il 2 gennaio","L’assessorato alle  Politiche educative e all’Istruzione pubblica promuove, anche per il 2006, interventi educativi rivolti all’infanzia e all’adolescenza sia nel corso dell’anno scolastico (Iniziative educative) che nel periodo estivo di interruzione delle attività didattiche (Estate ragazzi). Lo scopo è contribuire alla realizzazione di significative opportunità di sostegno alle famiglie. Tali interventi di valenza educativa, gestiti da associazioni, cooperative, parrocchie ecc., possono essere patrocinati e in parte finanziati dall’amministrazione comunale, nei limiti delle risorse disponibili e nel rispetto di quanto previsto nel Regolamento comunale per la concessione di sovvenzioni e contributi. Soggetti quali associazioni, cooperative e parrocchie, interessati a ottenere per l'anno prossimo i contributi comunali, dovranno  presentare entro il 2 gennaio 2006 una specifica domanda utilizzando gli appositi modelli deversificati secondo le due tipologie di intervento: Estate ragazzi e Iniziative educative. I modelli possono essere consultati sul sito Internet del Comune di Prato (www.comune.prato.it) al canale telematico “scuola e istruzione” e possono essere ritirati presso la portineria del Servizio pubblica istruzione (Via Migliorati n. 1/A), l’URP Multiente (Corso Mazzoni n. 1) e le Circoscrizioni Comunali (Nord – Via VII Marzo n. 15, Sud – Via delle Badie n. 130, Est – Via De Gasperi n. 67, Ovest – Via Isidoro del Lungo n. 12, Centro   - Via dell’Accademia n. 42).
"
1330,http://comunicati.comune.prato.it/generali/?action=dettaglio&comunicato=14200500001330,13/12/2005,13:10,Cultura,"Il concerto di Noa al Politeama Pratese","Pratofestival 2005, domani 14 dicembre alle 21","L'ingresso costa 15 euro","E' fissato per domani, 14 dicembre, uno degli appuntamenti più attesi del Pratofestival 2005, organizzato dall'assessorato alla Cultura del Comune di Prato. Al Politeama pratese, alle 21, si terrà infatti il concerto di Noa, il primo con la partecipazione del Solis String Quartet. Il concerto presenta una raccolta dei brani più belli incisi da Noa negli ultimi 10 anni in una veste completamente nuova, tutto assolutamente in acustico e con nuovi arrangiamenti, oltre a brani inediti sia del Solis String Quartet che di Noa.
Ad accompagnare la voce di Noa, Gil Dor alla chitarra, Zohar Fresco alle percussioni, Luigi De Maio e Vincenzo Di Donna al violino, Gerardo Morrone alla viola, Antonio Di Francia al violoncello. 
Il concerto anticipa l'uscita del nuovo CD e DVD di Noa prevista per marzo 2006. 
L'ingresso al concerto costa 15 euro.
"
1331,http://comunicati.comune.prato.it/generali/?action=dettaglio&comunicato=14200500001331,13/12/2005,14:46,Appuntamenti,"La Fiamma Olimpica a Prato giovedì 15","In viaggio verso Torino dove giungerà il 10 febbraio","In piazza del Comune una breve cerimonia col tedoforo Juri Chechi","Valletti comunali schierati, Palazzo comunale imbianderato, col sindaco Marco Romagnoli e il presidente della Provincia Massimo Logli ad accogliere in piazza del Comune con una breve cerimonia Juri Chechi, il pluriolimpionico campione di ginnastica, madaglia d'oro ad Atlanta e bronzo ad Atene, che effettuerà il percorso da piazza delle Carceri, ricevendo la Fiamma Olimpica alle 9,04.      
La Fiamma Olimpica inizierà, giovedì 15 dicembre, il suo percorso sul territorio comunale alle 8,29, da via Firenze (località Il Rosi), al confine con Calenzano:  l'intero attraversamento della città comporterà un tempo di poco superiore a un'ora, il passaggio sul territorio pistoiese è infatti previsto alle ore 9,40. 
Fra i 35 tedofori, oltre a Juri Chechi e all'altro olimpionico di Atene Marco Innocenti, anche altri due atleti indicati dal Comitato provinciale del Coni, Marco Bossi (pallamano) e Susanna Pedrizzetti Passini (golf) e quattro studenti delle scuole pratesi: Giuseppe Nicolusi (scuola primaria Iqbal - Ponte Petrino), Elena Merli (scuola primaria Iqbal - plesso Pizzidimonte), Beatrice Martini e Andrea Bartolozzi (scuola Mazzoni - plesso De Andrè);
Percorso imbianderato quello del 'fuoco' olimpico, dalla Circoscrizione est in entrata alla Circoscrizione ovest, passando per il centro, in uscita: duemila bandiere da mettere alle finestre. col logo del Viaggio della Fiamma Olimpica di Torino 2006, sono state distribuite alle famiglie che risiedono sull'itinerario.    
Ma l'attraversamento di Prato costituirà anche l'occasione per iniziative ispirate allo spirito olimpico: dopo che la Fiamma sarà ripartita da piazza del Comune ragazzi delle scuole incontreranno gli olimpionici pratesi. E sempre in piazza del Comune, che costituirà il clou delle cerimonie, sarà allestita una mostra sui temi e i valori delle Olimpiadi, curata dall'Ufficio di Educazione fisica  del Csa di Prato, alla quale hanno partecipato i ragazzi delle seguenti scuole: Paperino, Circolo Santa Gonda, VI Circolo San Giorgio, Convenevole Le Fonti, Gandhi Galciana, Iqbal Ponte Petrino e Pizzidimonte, Lippi Corridoni, Mascagni Buricchi, Mazzoni De Andrè, S. Caterina, S. Giuseppe Castellina, Don Bosco, Convitto Cicognini, Datini, Malaparte Collodi, S. Giovanni Bosco Grignano, Cicognini/Rodari, Isa Montemurlo, Gramsci Keynes, S. Niccolò, Copernico, Livi.
Per consentire il passaggio della Fiaccola Olimpica le strade, percorse dai tedofori, saranno chiuse al traffico mezz'ora prima fino ad attraversamento compiuto. Via Firenze, da dove il 'fuoco' olimpico entrerà a Prato alle 8,29, sarà chiusa alle ore 8,00. 
Ecco tutto l'itinerario che effettuerà nel territorio pratese, con gli orari fra parentesi in cui la fiaccola giungerà nelle diverse strade: via Firenze (8,29), Ponte alla Vittoria (8,58), v.le Vittorio Veneto, piazza S. Marco (9,01), viale Piave, piazza S. Maria delle Carceri (9,04), v. San Bonaventura, piazza S. Francesco, via Ricasoli, piazza del Comune (9,05), Corso Mazzoni, piazza Duomo, via della Sirena, via del Vergaio, v. Conenevole da Prato, via del Seminario (9,14), via Meucci, via Luti, via Filzi (9,17), via Pistoiese (9,28), da dove uscirà per Pistoia intorno alle 9,40. 
Nell'arco di tempo della chiusura al transito, il traffico in direzione est verso Firenze sarà deviato sulla Declassata, il casello di Prato est e il Ponte Lama, mentre chi si sposta ad ovest verso Pistoia sarà incanalato in direzione di Montemurlo-Bagnolo riprendendo la Tangenziale a Chiesanuova, altrimenti in alternativa potrà passare da Galciana e S. Ippolito, attraversando via Visiana per raggiungere il casello di Prato ovest. Vista la portata delle strade interessate dalla manifestazione e l'ora di punta in cui la fiamma olimpica giungerà in città, è consigliabile spostarsi in ogni caso utilizzando gli assi di scorrimento di Tangenziale e Declassata, evitando l'area interna alla città."
1332,http://comunicati.comune.prato.it/generali/?action=dettaglio&comunicato=14200500001332,13/12/2005,15:33,Sport,"Pierluigi Collina, un esempio per lo sport","Premiato oggi nel Bacchino sport come personaggio dell'anno","Giovannella Pitigliani e il Tennis club vincono nelle sezioni ldello sport locale come migliori atleta e società","'L'Oscar dello sport' pratese quest'anno ha avuto un protagonista d'eccezione che ha inaugurato il nuovo corso del Bacchino sport, la principale manifestazione sportiva della città, arrivata alla quattordicesima edizione, a cui oggi pomeriggio ha fatto da cornice il Salone consiliare: l'ex arbitro Pierluigi Collina, premiato dall'assessore allo Sport Aldo Milone come personaggio sportivo dell'anno in omaggio ad una fulgida carriera, spesa all'insegna del fair play, che l'ha portato ai massimi livelli e ad ottenere il riconoscimento di miglior arbitro del mondo. A fare gli onori di casa oggi in Palazzo comunale un personaggio insolito, il noto conduttore Walter Santillo. Collina ha ricevuto il Premio Bacchino sport nella speciale categoria dedicata alla scena nazionale, mentre le altre due sezioni della kermesse per lo sport pratese sono state vinte da Giovannella Pitigliani come 'esempio per lo sport' e dal Tennis club come atleta dell'anno. La giuria ha scelto tra le varie nomination il nome della Pitigliani sia per l'impegno profuso nello sport inteso come recupero sociale, motorio e pscichico delle persone svantaggiate o portatrici di handicap, sia per la dedizione dimostrata negli anni in cui è stata presidente del Centro giovanile di formazione sportiva. Il Tennis club è stato premiato sia per i brillanti risultati sportivi conseguiti nella stagione 2005, in cui la società si è aggiudicata la vittoria nel campionato italiano under 16 e nel campionato nazionale over 50, oltre ad aver vinto vari tornei a squadre e ad aver ottenuto la promozione in categoria A1 della squadra femminile. 
Oltre alle tre sezioni del Premio, altre tre targhe di riconoscimento sono state consegnate dall'assessore Milone agli storici enti di promozione sportiva: Aics, Csi e Uisp.
Questo è il primo anno di prova della 'riforma' del Bacchino sport, che ha visto tante novità nella formula: la prima è stata proprio la riduzione delle sezioni da sei a tre, di cui una dedicata al panorama italiano. Nelle altre due 'locali' sono confluite le 'vecchie' categorie di carriera, fair play, promozione, sponsor, atleti e società. "
1333,http://comunicati.comune.prato.it/generali/?action=dettaglio&comunicato=14200500001333,,,,,,,"notizia non presente"
1334,http://comunicati.comune.prato.it/generali/?action=dettaglio&comunicato=14200500001334,14/12/2005,12:08,Circoscrizioni,"Un corso di attività fisico-motoria per pazienti diabetici","Dal 10 gennaio 2006 in una palestra della Circoscrizione Nord","Organizzato dall'associazione «R.Becheroni» in collaborazione con le Circoscrizioni del Comune","E’ stato progettato un corso di attività fisico-motoria strutturato per pazienti diabetici adulti a rischio di complicazione vascolare. Il corso, organizzato dall’associazione «R. Becheroni» con la partecipazione dell’associazione Diabetici Area Pratese ed in collaborazione con le Circoscrizioni del Comune di Prato, l’Asl 4 di Prato e l’Ordine dei Medici della provincia di Prato, verrà attuato sotto la direzione del dott. Arcangeli del centro di Diabetologia dell’Asl 4  di Prato. E’ previsto, nella prima attuazione sperimentale, il coinvolgimento di 202 pazienti diabetici che effettueranno esami clinici e strumentali e parallelamente un corso educativo sulla corretta alimentazione e prevenzione delle complicanze vascolari. In seguito i pazienti effettueranno un ciclo di attività motoria (1 ora due volte la settimana) in una palestra della  Circoscrizione Nord, sotto la direzione di insegnanti di educazione fisica. 
Gli interessati a partecipare al corso possono presentare domanda di pre-iscrizione presso la Circoscrizione Nord o telefonare allo 0574 697741.
Il corso avrà inizio il 10 gennaio 2006 e si svolgerà nei giorni di martedì e giovedì dalle ore 9,30 alle ore 10,30.
"
1335,http://comunicati.comune.prato.it/generali/?action=dettaglio&comunicato=14200500001335,14/12/2005,11:24,Commercio,"Negozi, le aperture e chiusure per il 2006","Emanata l'ordinanza con gli orari per la vendita","Confermata per gli esercizi la possibilità di svolgere l'attività nelle seconde domeniche","Conferma delle aperture per la seconda domenica del mese, con possibilità di doppia apertura domenicale nei mesi di aprile (seconda e quinta domenica, 9 e 30), agosto (seconda e quinta domenica, 13 e 27), ottobre (seconda e quinta domenica, 8 e 29) e novembre (seconda e quarta domenica, 12 e 26), mentre a dicembre l'apertura è consentita tutte le domeniche e nella festività dell'Immacolata Concezione; conferma inoltre della possibilità di aperture serali (dalle 13,00 alle 24,00) nei giovedì del mese di luglio (6, 13, 20 e 27), appuntamento ormai tradizionale con 'Vivere la città'. Per il resto il calendario delle aperture dei negozi per il 2006 ricalca quello dei precedenti anni.  
E' quanto stabilisce l'ordinanza del sindaco, che fa riferimento alle intese siglate nel tempo in ambito metropolitano fra i Comuni, e che definisce un quadro di aperture e chiusure per la vendita al dettaglio ormai consolidato.
In particolare per i negozi, esclusi ovviamente i mercati con cadenza settimanale, l'attività giornaliera può essere al massimo di 13 ore, nella fascia oraria 7,00/22,00, sia nei giorni feriali che in quelli festivi consentiti. La mezza giornata di chiusura continua ad essere facoltativa e non più obbligatoria, con possibilità di scelta fra lunedì (al mattino), mercoledì e sabato (nelle ore pomeridiane).
Chiusura obbligatoria nei giorni festivi, salvo le domeniche e le altre festività in cui l'apertura è consentita. 
Consentita l'apertura antimerdiana il 6 gennaio (Epifania) e il 16 Aprile (Pasqua) ai negozi specializzati nella vendita di dolciumi e giocattoli (per quest'ultimi solo il 6 gennaio). 
Gli esercizi commerciali, anche nel 2006, sono inoltre invitati nell'ultimo giorno dell'anno ad anticipare la chiusura alle 18,00.
Esulano dall'osservanza dei limiti orari: le edicole, le gelaterie e gastronomie, rosticcerie e pasticcerie, bar, fiorai, librerie, gli esercizi specializzati nella vendita di mobili, dischi, videoccassette, opere d'arte, oggetti d'antiquariato, stampe, cartoline, articoli da ricordo e artigianato locale. Inoltre esulano dall'ordinanza le rivendite di generi di monopolio e gl esercizi dentro alberghi e stazioni ferroviarie.    "
1336,http://comunicati.comune.prato.it/generali/?action=dettaglio&comunicato=14200500001336,14/12/2005,13:06,Circoscrizioni,"Alla Nord e alla Est in attesa del Natale si ascoltano poesie","Le iniziative di Natale 2005 nelle Circoscrizioni","Primo premio di poesia  per le scuole alla Nord e  poesia comica al femminile alla Est.","Un Natale di poesia è ciò che propongono le Circoscrizioni Est e Nord nel cartellone delle iniziative di venerdì 16 dicembre.  Alle ore 21, infatti, nella sala «Don Milani» della Circoscrizione Est in viale A.De Gasperi 63, Siliana Fedi dell'associazione «Octava Rima» interpreta «Così per gioco: da Eva alla Vispa Teresa. La poesia comica al femminile».
Alle ore 21,15 invece, all'auditorium dell'Istituto «E. Fermi» in via Gherardi, ci sarà la premiazione del «Primo premio di poesia rivolto alle scuole della Circoscrizione Nord» al quale seguirà la lettura «Musica e poesie» e per finire uno spettacolo musicale d'intrattenimento.
Ancora musica alle ore 21 al chiostro della chiesa del convento francescano di Galceti con il concerto natalizio della corale S.Francesco."
1337,http://comunicati.comune.prato.it/generali/?action=dettaglio&comunicato=14200500001337,14/12/2005,14:06,Agenda,"Servizio istanze edilizie,  giovedì aperto solo dalle 9 alle 13","A  partire da domani, 15 dicembre,","Inalterata l'apertura al pubblico nei giorni di lunedì e mercoledì","A partire da domani, 15 dicembre, il Servizio istanze edilizie del Comune (via Arcivescovo Martini 60) tutti i giovedì sarà aperto al pubblico dalle 9 alle 13 e sarà chiuso nel pomeriggio. Rimane inalterata  l'apertura del Servizio nei giorni di lunedì (dalle 9 alle 13 e dalle 15 alle 17) e di mercoledì (dalle 9 alle 13)."
1338,http://comunicati.comune.prato.it/generali/?action=dettaglio&comunicato=14200500001338,14/12/2005,14:39,Urbanistica,"Un sopralluogo per il Piano di recupero di via S. Chiara","La Commissione Ambiente intende approfondire la documentazione","L'obiettivo è salvaguardare una parte importante della città, alle porte del centro storico e attigua al Museo del Tessuto","Un sopralluogo della Commissione consiliare Territorio e ambiente deciderà le sorti degli ex edifici produttivi e magazzini di via S.Chiara, per i quali la Cooperativa Borgo della piana ha proposto al Comune un Piano di recupero per realizzarvi delle abitazioni. La richiesta è stata esaminata stamani dalla Commissione consiliare , presieduta da Tommaso Rindi, che ha deciso di acquisire ulteriori elementi di valutazione e una documentazione più approfondita anche sull'assetto di una zona che sorge a ridosso del centro storico e che soprattutto è attigua al Museo del Tessuto e alla futura biblioteca Lazzerini, che visto il vicino trasferimento nell'area della Campolmi, diventerà un polo culturale di interesse regionale e nazionale. Il parere espresso stamani dai commissari è stato di valutare sul campo anche le scelte fatte nell'area circostante con i piani di recupero pregressi, in modo da non rischiare di compromettere una zona delicata e tipica della città-fabbrica, dove ancora oggi si legge la trama del quartiere operaio, una parte dell'identità cittadina da salvaguardare. 
La richiesta della proprietà attraverso un Piano attuativo è di raddoppiare le volumetrie previste dal Prg per realizzare un edificio sul fronte della via, dove ora c'è il magazzino, e un nuovo edificio sul retro. Il progetto proposto non prevede però alcuna destinazione di area pubblica. 
Il sopralluogo sarà fatto nei prossimi giorni."
1339,http://comunicati.comune.prato.it/generali/?action=dettaglio&comunicato=14200500001339,14/12/2005,16:30,Finanze,"Prato Fiere, tutto per fare chiarezza","Il mandato conferito al liquidatore da Sori","Le conlusioni dell'assemblea dei soci svoltasi mertedì scorso","«Su mandato dei Comuni abbiamo avanzato domande al liquidatore per avere chiarezza nella gestione di Prato Fiere. Sori si atterrà alle decisioni che il liquidatore intenderà intraprendere, nessuna esclusa, confermando al medesimo il più ampio mandato, come deciso al momento della sua nomina». Con queste parole l'amministratore unico di Sori Andrea Ferlito riassume, in estrema sintesi, le decisioni scaturite dall'assemblea dei soci di Prato Fiere, la società costituita nel 2004 coi partner privati Elsud e Toscana Fiere, svoltasi nel tardo pomeriggio di martedì.
Non solo. Ma l'assemblea dei soci ha anche dato mandato a Ferlito, come si evince dal verbale, di chiedere all'ex amministratore unico di Sori i motivi per i quali si è costituita Prato Fiere «senza un preventivo assenso dell'assemblea dei soci di Sori».
Dall'esposizione del dottor Paolo Andrea Papi, il commercialista liquidatore di Prato Fiere, si è evidenziato altresì che «in alcun modo» Sori ha partecipato alle decisioni assunte da Prato Fiere, e che «quindi ogni eventuale operato non conforme va ricondotto alle responsabilità di chi aveva i poteri di agire nell'ambito della suddetta società».
Detto in altro modo: da un lato Prato Fiere è stata costituita senza un preventivo assenso dell'assemblea dei soci di Sori, dall'altro fra le due società non è intercorso alcun rapporto commerciale. Sori ha solo partecipato alla costituzione di Prato Fiere e la perdita subita non è riferibile ai 200 mila euro di sofferenza di quest'ultima, acumulati in un anno di gestione dal maggio 2004, ma ai 5100 euro del capitale sociale versato, con la nuova dirigenza di Sori impegnata a intraprendere iniziative per il loro recupero. 
Fin qui le conclusioni dell'assemblea dei soci di Prato Fiere, illustrate nel primo pomeriggio all'assemblea dei soci di Sori, cui hanno preso parte anche i Comuni di Montemurlo e Prato, che hanno apprezzato l'operato dell'amministratore unico Andrea Ferlito. 
Dice infatti il vice sindaco Roberto Bencini: «Abbiamo confermato il mandato all'amministratore unico di proseguire nell'opera di trasparenza per quanto concerne la gestione di Sori. Non abbiamo alcuna titubanza. E' merito dei Comuni aver intrapreso questa via di chiarezza. E anche quando si presentano problemi nuovi, come quello emerso con Prato Fiere, occorre prendere tutte le iniziative necessarie a ristabilire la correttezza amministrativa. Il nostro obiettivo è avere un'azienda Sori efficiente, senza la benchè minima ombra».        "
1340,http://comunicati.comune.prato.it/generali/?action=dettaglio&comunicato=14200500001340,14/12/2005,15:46,Sport,"Taglio del nastro  per la nuova piscina Universo","Tempi record per l'avveniristica struttura","E' il primo esempio a Prato di un'opera realizzata in project financing. Per 48 ore settimanali apertura al pubblico a prezzi  comunali","Ad un anno preciso dalla posa della prima pietra, avvenuta il 13 dicembre 2004, il sindaco Marco Romagnoli ha tagliato oggi pomeriggio il nastro inaugurale della nuova piscina della Polisportiva Universo in via S.Andrea a Tontoli, un'avveniristica struttura che vanta standard qualitativi e di comfort altissimi. L'impianto, attivo da subito, è stato inaugurato anche 'in acqua' con le esibizioni di nuoto sincronizzato delle bambine del Centro giovanile di formazione sportiva.
L'opera, il primo esempio pratese di project financing pubblico-privato che ha visto coinvolti la Polisportiva Universo e il Comune, è stata presentata stamattina dall'assessore allo Sport Aldo Milone, dal presidente della società Alessio Nencetti, dal responsabile del Servizio comunale sport e giovani Filippo Foti e dalla coordinatrice della sezione nuoto del Centro giovanile di formazione sportiva Alessandra Colzi. E' proprio il Cgfs infatti a gestire le attività e i corsi per i ragazzi fino a 16 anni che saranno realizzate nella piscina nella fascia oraria dalle 16.50 alle 18.50 di ogni giorno e il sabato dalle 10.30 alle 12.30. Come prevede la convenzione firmata da Comune e Universo, la società aprirà la piscina al pubblico per 48 ore settimanali applicando gli stessi prezzi delle strutture municipali, ovvero 8 euro ad ingresso e 65 per un abbonamento da 10 ingressi. Inoltre, come ha spiegato Nencetti, due corsie delle sei in cui è suddivisa la vasca saranno tendenzialmente lasciate sempre per il nuoto libero, ovviamente negli orari in cui non vengono utilizzate dal Cgfs: «L'opera rappresenta il primo frutto realizzato a Prato con la formula del project financing tra pubblico e privati- ha detto l'assessore Milone - E' la soluzione del futuro per gli enti locali che dispongono di scarse risorse ma hanno l'esigenza di fornire strutture sportive, ricreative e culturali ai cittadini e per le società private che hanno l'interesse a realizzare i servizi». La piscina sorge al posto dei campi da tennis della Polisportiva su un terreno dell'Amministrazione comunale: il costo, sostenuto per intero dalla società che avrà in uso l'impianto per 20 anni, è stato di 1 milione e 600mila euro. 
La vasca, realizzata dalla cooperativa Cellini di Prato che ha curato l'intero intervento, è in sintonia con le previsioni del Coni: ha una lunghezza di 25 metri per 12,50 di larghezza e ha 6 corsie. Con un'ampia vetrata vi si affaccia la palestra, dove i genitori avranno la possibilità di fare sport mentre aspettano i propri figli. A breve partirà anche il bar-ristorante che in estate avrà anche uno spazio all'aperto, e un internet point. A corredo di tutto questo spogliatoi completi di ogni comfort e degni di un centro benessere e ben cinque bagni attrezzati per i portatori di handicap.
Con quest'ultima struttura sale a sette il numero delle piscine pratesi, che presto diventeranno 8 con l'apertura dell'impianto di S. Paolo.
Per le iscrizioni ai corsi del Cgfs ci si potrà rivolgere da subito direttamente al complesso Universo."
1341,http://comunicati.comune.prato.it/generali/?action=dettaglio&comunicato=14200500001341,16/12/2005,13:14,Infanzia,"Il Comune entra nel direttivo del 'Gruppo nidi infanzia'","Per promuovere una cultura dell'infanzia","Nominata per l'incarico Perla Giagnoni","Il Comune di Prato da quest'anno ha un proprio rappresentante nel direttivo nazionale dell'associazione “Gruppo di studio nidi – infanzia”, costituita nel 1980 per promuovere una aggiornata cultura dell’infanzia e per incentivare la ricerca e la sperimentazione di  strategie e programmi di intervento per i bimbi da zero e sei anni. Per questo incarico è stata nominata Perla Giagnoni, responsabile del Coordinamento pedagogico ed organizzativo del servizio educazione e cultura dell’infanzia.
L’impegno dell’associazione si è sempre concentrato sia sul contesto politico – amministrativo sia su quello culturale e pedagogico.
I soci hanno dato vita a reti di coordinamento nazionale, regionale e  locale favorendo  l’incontro, il confronto e la formazione degli educatori, degli insegnanti e di quanti sono interessati al mondo dell’infanzia, promovendo anche numerosi seminari di studio nazionali  e regionali.
Dall’anno 2002 l’associazione ha deciso di allargare l’adesione non solo a soggetti singoli ma anche ad enti pubblici che ne condividono i fini.
Da quel momento il Comune di Prato ha colto l’occasione e ha aderito all’Associazione portando il proprio contributo di esperienza  e professionalità maturata in oltre venti anni di gestione di servizi educativi  per l’infanzia.

"
1342,http://comunicati.comune.prato.it/generali/?action=dettaglio&comunicato=14200500001342,15/12/2005,13:47,Circoscrizioni,"Il Natale imperversa nelle Circoscrizioni","Le iniziative di Natale 2005 nelle circoscrizioni","Un fine settimana ricco di iniziative","Un fine settimana ricco di iniziative che le Circoscrizioni non si sono risparmiate di organizzare coinvolgendo i vari soggetti del proprio territorio.
Il programma prevede: alla Circoscrizione Centro, sabato 17 dicembre alle ore 17 nel salone della Pubblica Assistenza «Pasticcini magici» spettacolo di magie e buffonate di Andrea Lorini a cura dell'associazione «Octava rima», mentre in piazza del Comune il concerto dei The Gospel Fire Choir diretto da Patrizia Calussi «Chiudete gli occhi...e sembreremo davvero neri» musica spiritual, gospel, soul e rythm'n'blues, alle ore 21 al teatro Kolosseum, via delle Gardenie, lo spettacolo «Aspettando il Natale» della compagnia Gli Smemorati; domenica 18 dicembre alle ore 16 nello spazio antistante il centro polivalente M.Ventrone, via delle Gardenie 15, «Zampogne e canti tradizionali sotto l'albero» a cura dell'associazione culturale «Octava Rima».
Alla Circoscrizione Nord si inizia la mattina alle 10 di sabato 17 dicembre con il Ludobus della Compagnia di Linus al parco gioca-giò in via Marradi, alle ore 15 al giardino degli ulivi in viale Galilei animazione itinerante con babbo Natale gigante, palloncini e giochi infine alle 21,15 all'auditorium dell'Istituto E.Fermi, via Gherardi, i «Cantuccini di Prato» presentano lo spettacolo «Un popolo si racconta con il canto» mentre alla chiesa di S.Pietro Apostolo, via vecchia Cantagallo 4 a Figline, la magia della musica di Natale con il concerto di organo e violino rispettivamente interpretati da Vittorio Borganti e Cristina Fratini; domenica 18 dicembre nei locali parrocchiali della chiesa Regina Pacis, via Poli a S.Lucia, alle 17 l'associazione Octava Rima presenta «Storia della Zampogna» e alle 21 si esibiranno in un concerto gospel il coro «Joyful voices G.C.».
Le iniziative della Circoscrizione Ovest sono suddivise per frazione, a Borgonuovo S.Paolo sabato 17 dicembre alle 16,30 al centro sociale di Borgonuovo festa in ludoteca «La scatola magica» con animazioni di «Babbo Natale show» a cura di Premiere spettacoli che si ripeteranno domenica 18 dicembre alle 16 per le strade della frazione, mentre in via dell'Alberaccio è presente il servizio di prestito librario «Bibliobus»; da segnalare anche lunedì 19 dicembre, alle 17 al centro sociale di Borgonuovo lo spettacolo per bambini «Il gatto con gli stivali» a cura di Gianni Voltan. Nella frazione di Maliseti sabato 17 alle 21 nella Casa Circondariale della Dogaia il concerto «Sound gospel train» eseguito da Sound Street band, domenica 18  l'animazione di strada «Babbo Natale show» sarà al centro commerciale in via di Maliseti e dalle 9,30 il Bibliobus sosterà in via Caduti senza Croce. Infine nella frazione di Viaccia sabato 17 dalle 14 alle 18,30 ci sarà il «Mercatino di Natale» in via Valdingole e dalle ore 16 il Bibliobus e l'animazione di strada «Babbo Natale show».
Alla Circoscrizione Est sabato 17 dalle ore 10 alle 18, nei portici esterni alla sede della Circoscrizione in viale A.De Gasperi, il «mercatino della solidarietà» organizzato dagli studenti, genitori e insegnanti delle scuole della Circoscrizione, il ricavato sarà devoluto in beneficienza, durante la giornata ci saranno interventi di giocoleria degli studenti del liceo «Copernico», di animazione a cura dell'associazione «Cieli aperti» e musicali con il gruppo «Antidotum Tarantulae», alle 16 per la rassegna «Suggestioni tra arte e musica» visita guidata nella chiesa di S.Anna in Giolica a cura dell'associazione Fare Arte cui seguirà alle 17 il concerto di musica classica del duo Federica Baronti (flauto) e Sandra Pistolesi (chitarra) a conclusione un piccolo rinfresco. Domenica 18 alle 21 alla chiesa della Resurrezione, via Pini zona via Botticelli, il concerto lirico di Natale con Maria Daneri (soprano), Cristina Fogli (mezzosprano) e George Ansorena (tenore) accompagnati al pianoforte da Nicola Mottaran eseguiranno brani tratti da opere di Verdi, Puccini, Donizetti, Rossini, Massonet e Mozart."
1343,http://comunicati.comune.prato.it/generali/?action=dettaglio&comunicato=14200500001343,15/12/2005,13:28,Economia,"«Un patto per la legalità che garantisca il lavoro»","Il saluto al congresso della Filtea-Cgil","La proposta ha accolto significativi apprezzamenti dai dirigenti sindacali","Un patto col sindacato per la «legalità nelle attività produttive» che garantisca il lavoro.  E' questa la proposta avanzata dal sindaco Marco Romagnoli nel saluto al congresso della Filtea-Cgil, che ha riscosso il consenso dai dirigenti del sindacato tessile, ma anche dal rappresentante dell'Unione industriali intervenuto nella stessa assise.
Il congresso della Filtea ha costituito l'occasione per tornare sulla questione dei problemi del distretto, della sua crisi, e dei processi in atto, fra cui la penetrazione sempre più massicia di imprese cinesi nelle attività produttive: «L'inserimento di aziende cinesi in pezzi significativi della filiera produttiva - ha detto il sindaco - è utile e può garantire sviluppo, a patto che si rispettino le regole, soprattutto per quanto riguarda le condizioni di lavoro, la sicurezza degli ambienti, i salari, le norme contrattuali e le normative che regolano l'attività produttiva. In altre parole che tutto si fondi sulla legalità».
Una dichiarazione apprezzata, con il sindaco che ha intenzione di porre la questione al Comitato per l'ordine pubblico di lunedì prossimo, per attivare «azioni e misure concrete».
Romagnoli ha, anche detto, che esiste per il lavoro «una questione salariale che non è più eludibile nelle relazioni industriali» e che, rispetto alla crisi del tessile, il Comune, insieme alle altre istituzioni locali e alle forze economiche e sociali, intende continuare in quell'opera di lobby verso le strutture dell'Unione europea e verso il governo nazionale «affinchè siano garantite regole uguali per tutti nei mercati internazionali». Del resto, pur se non si è nascosto le difficoltà, qualcosa sembra muoversi, come per l'introduzione del marchio 'made in' per le merci importate verso i mercati europei, che la Commissione a Bruxelles pare intenzionata ad adottare. «Se ciò accadrà - ha chiuso il sindaco - è merito soprattutto di Prato e dell'iniziativa che le sue diverse componenti hanno saputo articolare in diverse sedi e a diversi livelli».          "
1344,http://comunicati.comune.prato.it/generali/?action=dettaglio&comunicato=14200500001344,15/12/2005,15:04,Appuntamenti,"Presentato il piano di formazione del Comune","Oggi all'auditorium del Centro Pecci","Per qualificare il personale previsti anche master e corsi di specializzazione universitaria","Presentato questa mattina all'auditorium del Centro Pecci il piano di formazione del Comune di Prato. A introdurre i lavori del seminario - cui erano presenti dirigenti, responsabili dei servizi e referenti per la formazione dell'amministrazione pratese - è stata l'assessore al Personale, Loredana Ferrara. 
Per la prima volta il Comune si è dotato di un piano formativo puriennale a sostegno delle scelte strategiche dell'ente. A realizzarlo ha provveduto il servizio organizzazione e formazione dell'area risorse umane e tecnologiche  avvalendosi della collaborazione del Formez, centro formazione studi. 'La scelta del  Comune - ha detto Ferrara -  di aderire al progetto qualità ed efficacia della formazione promosso dal Dipartimento della funzione pubblica nasce dal convincimento che un'amministrazione può dirsi capace quando mette al centro dell'attenzione l'essere umano, sia esso cliente, dipendente o amministratore'.
Il nuovo piano formativo è fondato su sei aree di intervento. Una di queste riguarda la formazione di ingresso e aggiornamento rivolta ai neo-assunti e ai dipendenti in mobilità; quindi sarà riproposta la formazione integrata (corsi di informatica e di lingua) già sperimentata. Rappresenta una novità la formazione specialistica  che consentirà a dipendenti con profili di alta professionalità di frequentare master e corsi di specializzazione universitari. E' previsto anche un intervento di formazione trasversale. Infine da segnalare due interventi di  formazione che coinvolgeranno gli amministratori, e il managment direzionale.   La previsione di spesa 2006  per la formazione è di 275mila euro. 

"
1345,http://comunicati.comune.prato.it/generali/?action=dettaglio&comunicato=14200500001345,15/12/2005,13:39,"Conferenza stampa","Presentazione della Volley marathon","Venerdì 16 dicembre, ore 12,00, Sala Giunta",,"Volley marathon: la presentazione ufficiale con l'assessore alle Politiche sportive Aldo Milone in una CONFERENZA STAMPA che si terrà domani, venerdì 16 dicembre, alle ore 12,00, nella Sala Giunta del Palazzo comunale. "
1346,http://comunicati.comune.prato.it/generali/?action=dettaglio&comunicato=14200500001346,15/12/2005,13:45,"Conferenza stampa","Rumori dal palcoscenico, progetto teatrale a Nord","Venerdì 16 dicembre, ore 11,30, Palazzo comunale",,"«Rumori dal palcoscenico» è questo il titolo del progetto teatrale di «incontro fra abilità diverse» della Circoscrizione nord, che sarà presentato domani, venerdì 16 dicembre, alle ore 11,30, dal presidente della Circoscrizione Alberto Manzan in una CONFERENZA STAMPA nella Sala comissioni del Palazzo comunale. "
1347,http://comunicati.comune.prato.it/generali/?action=dettaglio&comunicato=14200500001347,15/12/2005,14:03,Viabilità,"Domani chiuso un tratto di via Galcianese","Gli altri provvedimenti per il fine settimana","Niente sosta domenica 18 in piazza del Mercato Nuovo per il mercato straordinario","Chiusura domani, venerdì 16 dicembre, per tutta la mattina, ma non oltre le 12,00, di via Galcianese, nel tratto fra via S. Giusto e via Udine, e di via F. Braudel, fra via S. Giusto e via Udine, per lavori di manutenzione del manto stradale. 
Durante la chiusura il traffico proveniente da Galciana, in direzione centro e zona est della città, sarà deviato in via Pigafetta, via S. Paolo, via D. Zipoli, via Pistoiese, via U. Giordano, via Colombo, via Galcianese e via M. Roncioni. Il traffico proveniente dal centro città per Galciana sarà invece deviato in via M. Roncioni, via P. Nenni, v.le Leonardo da Vinci (Declassata), via Braudel, via Roubaix, via Avignone e via Galcianese.
Niente sosta, e conseguente divieto di transito,  domenica 18 per l'intera giornata in piazza del Mercato Nuovo a causa dello svolgimento del mercato straordinario.
Viabilità modificata per il “Mercatino di Natale” sabato 17 dalle 11,00 alle 21,00: via Valdingole, nel tratto fra via Castelfidardo e via Pistoiese,  sarà chiusa al traffico, con conseguente divieto di sosta. Durante la chiusura il traffico sarà deviato su via Valdingole, via Castelfidardo, via Doberdò, via Pistoiese e viceversa.

"
1348,http://comunicati.comune.prato.it/generali/?action=dettaglio&comunicato=14200500001348,15/12/2005,14:05,Circoscrizioni,"Nord, assemblea  sul trasporto pubblico","Venerdì 16 dicembre alle 18 in via VII Marzo 15","Interviene l'assessore alla mobilità Enrico Giardi.","Domani, venerdì 16 dicembre alle ore 18, nei locali della Circoscrizione Nord, via VII Marzo 15, ci sarà un'assemblea pubblica alla quale parteciperà l'assessore alla mobilità Enrico Giardi per parlare di «Trasporto pubblico nella Circoscrizione Nord: modifiche».
"
1349,http://comunicati.comune.prato.it/generali/?action=dettaglio&comunicato=14200500001349,15/12/2005,15:07,Ambiente,"Più gradualità negli interventi di limitazione","Summit sulle misure antiinquinamento da traffico","Le categorie economiche e sociali apprezzano l'approccio del Comune","Tutti d'accordo sulla necessità di ridurre l'inquinamento da traffico e di limitare fortemente la circolazione dei veicoli più inquinanti, in particolare gli Euro 0. Tutti però ugualmente d'accordo che limitazioni, anche forti, devono essere introdotte con più gradualità, anche perchè occorre tempo per approntare un'adeguata informazione ai cittadini. E' questo il risultato del tavolo riunito dall'assessore all'Ambiente Camilla Curcio, insieme al collega alla Mobilità Enrico Giardi, con le categorie economiche e sociali, per esaminare il quadro di misure che si stanno discutendo in sede regionale per abbassare i fattori che 'sporcano' l'aria.
Il punto di maggior perplessità riguarda il prefigurato blocco totale dal 1° gennaio, per tutti i giorni alla settimana e per l'intera giornata, di auto, ciclomotori e mezzi commerciali fino a 35 quintali Euro O, che a Prato, più o meno, rappresentano una popolazione di circa 21 mila veicoli.
Dai rappresentanti di Cisl e Cgil, Unione industriali, Confartigianato e Cna, Adiconsom e Conser, con la sola eccezione di Legambiente, è venuto l'apprezzamento alle proposte avanzate dal Comune in sede regionale, che prevedono uno scaglionamento più graduale degli interventi prefigurati, anche per quanto concerne l'estensione dell'area di limitazione al 50% del centro abitato. 
In buona sostanza è stato accolto l'approccio proposto dal Comune, che contempla una maggiore gradualità nell'adozione delle misure per il 2006, con una fascia oraria di divieto dalle ore 8,00 alle 19,00, interrotta da una 'finestra' sul mezzo del giorno.
In più è stata esaminata anche la questione dei mezzi finanziari. Circa tre milioni di euro suddivisi per 23 Comuni, tanti sono quelli che siedono al tavolo regionale, comportano per Prato una fetta di 200 mila euro, poco più poco meno, ritenuta insufficiente come incentivo a cambiare l'auto o ad installarvi apparecchiature antiinquinanti a fronte di una limitazione totale. Fra l'altro, nella riunione, è emerso che negli ultimi quattro anni c'è stata una consistente riduzione dei veicoli Euro 0: le auto che a Prato nel 2001 erano 27 mila sono diventate 17 mila, con un picco negli ultimi due anni, in virtù degli incentivi introdotti.
«Interventi saranno adottati - dichiara l'assessore all'Ambiente Camilla Curcio - perchè il problema c'è e bisogna ridurre la massa inquinante, limitando i veicoli che maggiormente la producono. Ogni intervento deve essere accompagnato dal massimo di informazione, sia per quanto concerne il tempo, sia per quanto riguarda la capillarità e la diffusione». Un'assicurazione quest'ultima che Curcio e Giardi hanno dato anche al tavolo riunito due giorni orsono. 
     "
1350,http://comunicati.comune.prato.it/generali/?action=dettaglio&comunicato=14200500001350,15/12/2005,18:32,"Consiglio Comunale","Prato versa in 'buona' salute","Aperto il dibattito sullo stato del benessere in città","Le relazioni dell'assessore M. Luisa Stancari e del direttore della Asl Bruno Cravedi","La prima notizia, sostanzialmente una conferma, è che, riavviate le procedure dopo il contenzioso che le aveva bloccate a livello regionale, il cantiere per il nuovo ospedale dovrebbe essere impiantato nel luglio 2007; la seconda è che il profilo socio-sanitario di Prato è quello di una «popolazione più giovane della media regionale, multietnica, il cui stato di salute è relativamente buono, soprattutto considerando la parte femminile»; la terza è che le prospettive per il 2006, sul piano dei conti, non sono rosee e che la Asl «che ha chiuso fino ad ora i propri bilanci in pareggio, garantendo elevati standard di prestazioni», è preoccupata per i tagli operati al Fondo sanitario nazionale (meno 4 milioni di euro), al Fondo sociale (meno 500 mila euro) e per le restrizioni al personale della Finanziaria. Sta di fatto che le risorse finanziarie per il 2006 saranno uguali a quelle per il 2005, mentre aumentano i bisogni e le domande anche per effetto della crisi del sistema economico e sociale.
Questo e altro si è udito nell'aula del Consiglio comunale per voce del direttore generale della Asl Bruno Cravedi e dell'assessore, nonchè presidente della Società della Salute, Maria Luisa Stancari, che hanno aperto nel pomeriggio il dibattito dedicato alle questioni della salute.
Già la salute. La premessa è stata dedicata, come ha spiegato l'assessore Stancari, a definirne il concetto «come condizione di benessere permanente che riguarda ogni aspetto della vita sociale». Bisogna partire da qui, dal quadro conoscitivo e dalla domanda di salute per delineare le strategie di intervento, che la Società della salute licenzierà lunedì prossimo e che la sua presidente ha così sintetizzato: universalità delle prestazioni, equità nelle stesse in una dimensione di giustizia sociale che comporta «gratuità per chi ha i mezzi minori e compartecipazione per chi ha i mezzi maggiori». 
Prato, nelle parole di Cravedi, presenta stili di vita in linea con quelli delle altre aree metropolitane, con ancora un alto tasso di fumatori (55 mila persone, anche se in diminuzione, in particolare smettono i maschi), con tanti alcolisti (18 mila) e con non poche persone in sovrappeso (70 mila di cui 20 mila obesi). Tutti elementi che influiscono sull'organizzazione dei servizi. Così come influisce la presenza, nonostante il ringiovanimento della popolazione, di 8500 anziani soli, di cui 3900 nella fascia di età fra i 65 e i 75 anni e 1200 in quella fra i 75 e gli 85 anni. Fa da contraltare la speranza di vita: fra le più alte in Toscana, soprattutto fra le donne.                  
A fronte di questi dati l'organizzazione dei servizi, nella relazione del direttore generale della Asl, si è caratterizzata per un minore ospedalizzazione (diminuiscono i ricoveri ordinari che hanno raggiunto quota 45 mila e cresce il day hospital), per una consistente attenzione agli screening per la prevenzione (80 mila donne per gli esami alla mammella, 65 mila persone per il colon retto), per gli alti tassi di vaccinazione antiinfluenzale (circa 84 mila vaccini distribuiti, la maggior quota in Toscana), per le prestazioni domiciliari (1200 cittadini assistiti), per la costante riduzione di infortuni sul lavoro, per l'eccellenza nell'area materno/infantile. In più un efficiente sistema di emergenza/urgenza, con circa 60 mila interventi al Pronto soccorso, come validato da una ricerca della Scuola superiore di S. Anna di Pisa, che lo ha eletto «fra i primi in Toscana».
Il futuro dalle parole di Cravedi, nonostante i timori per i minor mezzi monentari, riserva una riorganizzazione dei servizi territoriali, anche per la prossima apertura del poliambulatorio all'ex Mercato ortofrutticolo, e la continuazione dell'esperimento d'apertura dalle 8,00 alle 20,00 degli ambulatori dei medici di base. E poi l'avvio della gestione dei servizi da parte della Società della Salute, una volta completato il quadro conoscitivo e varato il Piano integrato di salute, con le strategie d'intervento sul territorio.   
      "
1351,http://comunicati.comune.prato.it/generali/?action=dettaglio&comunicato=14200500001351,,,,,,,"notizia non presente"
1352,http://comunicati.comune.prato.it/generali/?action=dettaglio&comunicato=14200500001352,,,,,,,"notizia non presente"
1353,http://comunicati.comune.prato.it/generali/?action=dettaglio&comunicato=14200500001353,,,,,,,"notizia non presente"
1354,http://comunicati.comune.prato.it/generali/?action=dettaglio&comunicato=14200500001354,16/12/2005,16:47,Appuntamenti,"100 quadri per lo tsunami, mostra aperta anche domenica","La mostra è organizzata dal Comitato proemergenze e Confarte","Acquistando ad offerta un'opera si contribuisce alla ricostruzione di un villaggio in Sri-Lanka colpito dal maremoto del 2004","Sarà aperta straordinariamente anche nel pomeriggio di domenica prossima 18 dicembre la mostra organizzata nelle Antiche stanze di S.Caterina dal Comitato Prato proemergenze, con il patrocinio del Assessorato alla Cultura e la collaborazione di Confarte, per raccogliere fondi per il progetto di ricostruzione che il Comitato ha promosso in Sri-Lanka per le popolazioni colpite dallo tsunami il 26 dicembre 2004. L'esposizione, inaugurata lo scorso 10 dicembre, durerà fino al 7 gennaio e presenta 100 quadri donati da artisti pratesi e non, disponibili ad offerta. L'iniziativa ha riscosso successo e molti di questi sono già stati acquistati. Il Museo è aperto dalle 10.00 alle 13.00 e dalle 15.00 alle 18.00, escluso il martedì e i festivi. Il 24 e il 31 dicembre l'orario sarà dalle 10.00 alle 13.00 ma domenica appunto ci sarà l'apertura straordinaria dalle 15.00 alle 18.00."
1355,http://comunicati.comune.prato.it/generali/?action=dettaglio&comunicato=14200500001355,16/12/2005,16:54,Cultura,"Masterclass di Sardelli  alla scuola di musica","Quarto Festival Zipoli","Lunedì, in San Francesco concerto dell'Ensemble Modo Antiquo","Domani, 17 dicembre, dalle 15 alle 18, alla scuola comunale di musica «G. Verdi», si terrà una masterclass di Federico Maria Sardelli sugli strumenti della musica barocca. E' una delle iniziative del quarto Festival Zipoli organizzato dall'assessorato alla Cultura del Comune con il contributo della Provincia e in collaborazione con la Diocesi di Prato, la scuola di muisica Verdi, la parrocchia di San Pietro a Seano e il progetto Bardi di Vernio con la direzione artistica di Gabriele Giacomelli.
Federico Maria Sardelli, figura singolare di musicista rinomato ed esperto ma anche di vignettista provetto (è particolarmente noto in Toscana per essere uno dei redattori del Vernacoliere) tiene questa masterclass, frutto della sua vasta esperienza nel settore, ricorrendo anche ad esemplificazioni dal vivo su strumenti antichi. 
Lunedì 19 dicembre, alle 21,15, ancora un appuntamento nell'ambito del Festival Zipoli. Nella chiesa di di S. Francesco si terrà il concerto dell'Ensemble Modo Antiquo diretto da Federico Maria Sardelli 'Musicisti barocchi fra Vecchio e Nuovo Mondo'.
Musiche di D. Zipoli, A. Scarlatti, A. Vivaldi, con prima esecuzione in tempi moderni dell'aria di Vivaldi 'Al balenar del brando'
L’Ensemble Modo Antiquo è uno dei gruppi più famosi a livello non solo italiano per l’esecuzione di musica antica soprattutto di epoca barocca. È risultato vincitore di numerosissimi premi internazionali e viene invitato regolarmente in tutto il mondo a tenere concerti.  
In questo concerto saranno eseguite arie da Montezuma, un’opera che è conservata più o meno frammentata in diversi manoscritti sparsi a giro per l’Europa che Sardelli ha messo insieme recentemente ed eseguito in varie parti.
Montezuma è un’opera lirica che Vivaldi scrisse nel 1733, ma che poi è andata perduta. Dopo quasi 3 secoli è stata ritrovata  una copia della partitura negli archivi della Sing Akademie di Berlino. Non sono state ritrovate le prime otto scene e il coro finale è incompleto, ma c’è tutto il resto.

 

 

"
1356,http://comunicati.comune.prato.it/generali/?action=dettaglio&comunicato=14200500001356,16/12/2005,14:50,Sport,"Volley marathon, sesta edizione di sport e solidarietà","Domenica 18 dicembre al PalaPrato","In campo Polizia municipale, Vigili del fuoco, industriali e altri per l'Ant","Il binomio solidarietà e sport è alla base della Volley marathon, per la quale domenica prossima scenderanno in campo al PalaPrato vigili del fuoco, Polizia municipale, professori, industriali, ex giocatori, ragazzi delle scuole e molti altri. La manifestazione, promossa dal Gruppo sportivo della Polizia municipale e dall'assessorato allo sport, è stata presentata stamani in Comune dasll'assessore Aldo Milone, dal comandante dei vigili Marco Nieri, dal presidente del Gruppo sportivo Sergio Paolini, dall'agente Aldo Toccafondi, ideatore del torneo benefico insieme all'insegnante ed ex giocatore di pallavolo Roberto Trallori, presente stamani in Palazzo comunale, e Betti Faggi del Csa.
Inoltre hanno partecipato Piero Pannuti e Bonaria Vincis, delegato regionale e promoter per la Toscana dell'Associazione nazionale tumori Ant, a cui quest'anno andrà l'incasso della Volley marathon. Come è noto l'associazione fornisce assistenza domicilare gratuita ai malati di tumore per permettere la cure mediche ed infermieristiche restando a casa.
La manifestazione, arrivata quest'anno alla sua sesta edizione, è cominciata nel 2000 e finora è riuscita a raccogliere 50mila euro. Il primo anno il contributo andò all'Associazione italiana contro le leucemie, il secondo all'Associazione sclerosi multipla, il terzo all'Unicef, il quarto all'Aias, associazione che aiuta i ragazzi spastici e l'anno scorso all'Associazione tumori Toscana: «Speriamo di migliorare ulteriormente i risultati dell'anno scorso - ha commentato l'assessore allo Sport Milone - Lo sport fa molto per la solidarietà ed è il veicolo ideale per promuovere la partecipazione alle associazioni che si occupano di persone in difficoltà, oltre a dare un'occasione per divertirsi e stare insieme».
Il programma del torneo prevede alle 10.00 la Volley marathon Children riservata ai ragazzi delle scuole, coinvolti nell'iniziativa grazie al Csa. Alle 14.00 cominceranno invece le partite tra le varie squadre degli adulti: la prima è tra la Polisportiva Aurora e gli enti di promozione sportiva, la seconda alle 15.00 vedrà contrapposte le rappresentanze del volontariato e dei vIgili del fuoco, alle 16.00 arbitri Uisp contro Asl, alle 17.00 Unione industriale contro asm, alle 18.00 Gs Convenevolòe anni '60 contro la polizia municipale, alle 19.00 vecchie glorie dei vigili urbani contro i professori  di educazione fisica, alle 20.00 Costa azzurra contro All stars e alle 21.00 Narnali contro Colzi. Anche i giocatori partecipano con un proprio contributo alla raccolta di fondi.
La Volley marathon non è l'unica manifestazione sportiva che in questi giorni vede impegnato il Gruppo sportivo della Polizia municipale: domanttina 17 dicembre si svolgerà infatti la settima edizione della Corsa di solidarietà, che raccoglie fondi per l'associazione Noi per voi in favore dell'ospedale pediatrico Meyer di Firenze. Partirà alle 9.00 da paiazza dei Macelli, le iscrizioni si raccolgono fino a qualche minuto prima della partenza,  con tre percorsi da 3, 7 e 13 km lungo le piste ciclabili della città e ritorno verrso piazza Macelli. Alla premiazione parteciperà l'assessore Milone."
1357,http://comunicati.comune.prato.it/generali/?action=dettaglio&comunicato=14200500001357,16/12/2005,15:46,"Consiglio Comunale","Un ampio dibattito sull'identikit della salute a Prato","La seduta è stata aggiornata per i tanti interventi","La Società della salute e il nuovo ospedale i principali argomenti","L'identikit dello stato di salute a Prato , tracciato ieri nel Consiglio comunale straordinario dal direttore generale della Asl 4 di Prato Bruno Cravedi , ha suscitato un ampio dibattito che ha reso necessario aggiornare la seduta. 
Ad aprire la discussione Roberto Baldi di FI, che ha esposto la posizione del proprio gruppo, che contesta la Società della salute, il nuovo ospedale ritenuto sottodimensionato e le carenze di quello attuale, a cominaciare dalle lunghe liste d'attesa: «La Società della salute è troppo generica, crea inutili appesantimenti burocratici e nella migliore delle ipotesi è un duplicatore di funzioni dell'Asl con ulteriore farraginosità del sistema ed incremento dei costi. Il nuovo ospedale è del tutto inadeguato, avendo poco più di 500 posti letto rispetto agli 800 attuali e la metà dei metri quadrati per posto letto rispetto al livello ottimale. La necessità di deospedalizzazione non si risolve tagliando 300 posti letto. Per le lacune del sistema non può essere poi addotta come alibi l'insuficienza del fondo sanitario, che ha assegnato addirittura maggiori risorse per servizi, perrsonale ed innovazione: 1000 milioni in più di euro rispetto al 2005 per il Servizio sanitario nazionale».
Di parere contrario Rita Romagnoli dei Ds, secondo la quale invece la sanità a Prato è in continuo miglioramento e molte delle risposte mancanti saranno date dalla Società della salutte: «Il soddisfacimento delle richieste di servizi e prestazioni sanitarie è aumentato sia sotto il profilo qualitativo che quantitativo. E' vero che ci sono carenze e nuove emergenze da affrontare, per il cambiamento e l'aumento della popolazione, che si aggiungono aquelle già esistenti. Ma molte risposte proverranno appunto dalla Sds, che vede un'integrazione tra strutture sanitarie, sociali e territoriali: non è una scommessa, è un investimento». Le ha fatto eco Maria Grazia Ciambellotti della Margherita, secondo la quale 'la Sds nasce proprio per superare la settorialità e la frammentazione del sistema socio-sanitario considerando la globalità del cittadino e dei suoi bisogni'. «Sembra quasi che in ospedale la maggioranza sia trattata meglio dell'opposizione - ha ironizzato Roberto Caverni di FI - perchè non abbiamo la stessa visione dei problemi. La sanità pratese risente delle problematiche del sistema toscano, con bassi livelli di prestazione e alti costi: in Toscana la spesa pro-capite per la sanità si aggira sui 1300-1400 euro all'anno, ovvero la stessa cifra che si spende in Regioni del nord più progredite e all'avanguardia, come la Lombardia, ma senza gli stessi standard di servizi». In difesa del modello toscano si è levata la voce di Luciano Bartolotti dei Ds, che ha replicato che uno degli obiettivi del centrosinistra è esportare il sistema sanitario della nostra Regione e la sua organizzazione e che il rafforzamento del sistema avviene con al Sds, che agisce per la salute dei cittadini attraverso un maggior coinvolgimento di soggetti, primo fra tutti il sindaco, e di strumenti. Andrea Amerini di FI ha sottolineato che anche se si parla molto di assistenza e miglioramento dei servizi, la professione infermieristica non sarebbe tenuta nella dovuta considerazione 'dato che nella Rsa dell'ospedale ci si aspettava che il vice-presidente fosse un infermiere e chje la professione fosse più rappresentata, ma così non è'. 
Il capogruppo dei Verdi Tommaso Rindi riallaciandosi alla relazione di Cravedi sullo stato di salute ha analizzato le cifre più significative del profilo, che richiedono un intervento celere: a Prato vive una popolazione più giovane della media regionale, con il 13% che ha da 0 a 14 anni.  Solo il 28% ha un diploma di scuola superiore e solo 11.349, pari al 5%, ha una laurea, contro una media regionale del 7%. I fumatori sono ben 50mila, molti giovanissimi, ed è molto diffuso l'uso di alcool. Oltre 8000 famiglie sono poi nuclei con un solo genitore, per vedovanza, separazione o divorzio, con tutte le esigenze che ne conseguono. "
1358,http://comunicati.comune.prato.it/generali/?action=dettaglio&comunicato=14200500001358,16/12/2005,15:24,Cultura,"Il palcoscenico incontra diverse abilità","Un originale progetto teatrale di Cui e Circoscrizione Nord","Anziani, giovani e ragazzi handicappati insieme per costruire un testo e uno spettacolo","I «Rumori dal palcoscenico» saranno quelli di un gruppo di ragazzi disabili della Cui, cooperativa unitaria invalidi, che sotto l'egida della Circoscrizione Nord e della specifica commissione Affari sociali, saranno i protagonisti di un progetto teatrale, il cui esito sarà uno spettacolo, che gli ideatori e i promotori, se si presenteranno le occasioni, intenderebbero portare anche in giro, dopo averlo rapprentato nella sede della Cui, in via Targetti.
Sei/sette mesi di lavoro, per essere pronti a luglio del prossimo anno, per quello che i suoi curatori Franco Rito, nelle vesti di gestore del laboratorio sul corpo e la voce, e Giuseppe Severi, a cui sarà affidata la costruzione del testo e la drammatizzazione, hanno definito «un incontro fra abilità diverse», che poi è anche il sottotitolo dell'iniziativa, presentata dal presidente e vice presidente della Cui Angela Nieri e Miryam Sohafi, dal presidente della Circoscrizione Nord Alberto Manzan, insieme alla presidente della commissione Affari sociali della stessa Circoscrizione Rossana Melani.
E non è un modo di dire, perchè Cui e Circoscrizione nord hanno concepito un percorso teatrale che, spiega Rossana Melani, «non ha molti precedenti, per non dire nessuno». Non si tratta infatti di predisporre un testo con giovani handicappati, ma di mettere insieme  le loro capacità con quelle di anziani e di altri ragazzi, di fondere tutte le loro diverse abilità in una esperienza in cui ognuno si misurerà con gli altri. L'idea è di 'costruire' un gruppo di una ventina di persone, senza limiti alla provvidenza («se le iscrizioni saranno tante potremo pensare anche di estendere l'esperienza», chiosa Angela Nieri), formato in proporzioni uguali da anziani, ragazzi disabili e non in età da ultimi anni di media superiore.
Venti persone che metteranno in comune davvero le reciproche 'diverse abilità' prima in un laboratorio sul corpo, in cui apprendere le tecniche di espressione, le modalità per stare insieme «allo scopo di creare un gruppo in cui tutti siano a loro agio» dice il curatore Franco Rito, poi in un altro laboratorio per imparare ad usare la voce e ambiti connessi (respirazione, sua struttura fisica), anche come «strumento di comunicazione e non solo d'espresione» (sempre Rito). Ed infine il testo, dalla stesura del copione alla sua drammatizzazione, «senza nulla di prefabbricato, ma costruito insieme su tracce scelte», come spiega l'altro curatore Giuseppe Severi.
A partire dal 10 gennaio, nei locali della Cui, ogni martedì dalle 16,00 alle 18,30, anziani, giovani e ragazzi disabili sperimenteranno i «Rumori dal palcoscenico», per un progetto che il presidente Manzan definisce «importante, perchè superare la linea del sipario è la condizione per dare risalto alla propria creatività».
Informazioni alla coop sociale Cui (via Targetti 10/4), anche per telefono (0574/461833) dal lunedì al venerdì dalle 9,00 alle 12,00.
Iscrizioni: Circoscrizione Prato Nord, via VII Marzo 15 (tel. 0574/697741) dal lunedì al venerdì dalle 9,00 alle 13,00. A partire da lunedì 19 dicembre.            "
1359,http://comunicati.comune.prato.it/generali/?action=dettaglio&comunicato=14200500001359,16/12/2005,15:49,Ambiente,"Diecimila euro per le associazioni animaliste ed ecologiche","I contributi approvati martedì scorso dalla giunta",,"Diecimila euro: a tanto ammontano i contribuiti concessi dall'assessorato all'Ambiente ad associazioni varie che hanno collaborato col Comune nella gestione di iniziative che «rispecchiano le finalità e gli obiettivi perseguiti dall'Amministrazione o si collocano in ambiti di intervento già da essa intrapresi».   
La delibera, approvata nella giunta di martedì su proposta dell'assessore Camilla Curcio, prevede seimila euro di contributi a cinque organizzazioni   animaliste (Associazione felina pratese - 1000 euro; Enpa - 1000 euro; Artigli e fusa - 1000 euro; Lega difesa del cane - 1500 euro; associazione Orme di gatto - 1500 euro) per il contributo dato all'attività di informazione dello sportello animali, nonchè ad iniziative di promozione, ad aiuti alle gattare e a campagne contro l'abbandono degli animali.
Mille e cinquecento euro sono stati riconosciuti all'associazione Tandem per la promozione alla mobilità ciclabile e per l'attività di informazione della rete di piste ciclabili. Stessa cifra per Legambiente per la collaborazione alle iniziative di educazione ambientale e per il contributo prestato all'organizzazione delle domeniche ecologiche.
Il quadro si completa con i mille euro per l'iscrizione alla rete di Agenda 21. "
1360,http://comunicati.comune.prato.it/generali/?action=dettaglio&comunicato=14200500001360,16/12/2005,16:30,Appuntamenti,"Un Natale multicolore al Laboratorio del tempo","Il 23 dicembre dalle 16.00","Festa natalizia con le comunità migranti e l'Unicef dedicata ai bambini di tutto il mondo","Buon Natale in tutte le lingue del mondo al Laboratorio del tempo di via Filicaia: lo spazio polivalente nell'ante-vigilia di Natale, il 23 dicembre, ospiterà una festa natalizia multietnica in cui oltre alle comunità migranti saranno protagonisti i bambini. Ad organizzarla è infatti il Laboratorio del tempo in collaborazione con l'Unicef, l'assessorato alla Multiculturalità, la Provincia di Prato e le associazioni straniere che fanno capo al Laboratorio e frequentano attività e corsi. Il Natale non è una festa solo religiosa per i cristiani, ma sempre più assume un carattere mondiale che accomuna anche chi ha un credo diverso e viene coinvolto nell'atmosfera di questo periodo. L'obiettivo del Laboratorio è infatti condividere una festività della nostra tradizione con chi vive e lavora nel nostro territorio, con un occhio particolare per i più piccoli. La festa multietnica si intitola infatti 'Un mondo di bambini festeggia il Natale al Laboratorio del tempo' e intende ricordare che mentre molti bambini riceveranno giocattoli e regali nella notte del 24, altri sono costretti a lavorare per fabbricare quei giochi che faranno divertire i loro coetanei, proprio in molti dei paesi da cui provengono le comunità straniere stabilitesi a Prato.
La festa si terrà dalle 16.00 in poi e sarà animata anche da Babbo Natale, che porterà giochi e regali a tutti i bimbi che interverranno."
1361,http://comunicati.comune.prato.it/generali/?action=dettaglio&comunicato=14200500001361,16/12/2005,19:07,Sindaco,"Romagnoli saluta Daniel Soutif","Nel corso di un incontro al centro Pecci",,"Gli antichi sigilli d'argento della città. E' questo il dono che il sindaco Marco Romagnoli ha consegnato a Daniel Soutif, praticamente al termine del suo incarico di direttore artistico del Pecci, nel saluto avvenuto nel pomeriggio, poco prima dell'inaugurazione delle nuove opere che incrementano la Collezione permanente del Centro per l'arte contemporanea.
Nel corso dell'incontro il sindaco ha ringraziato Daniel Soutif, evidenziando il contributo che questi ha dato in una esperienza di direzione che si è caratterizzata per l'organizzazione di importanti eventi, fra cui le mostre di Wim Delvoye, di Domenico Gnoli e Francesco Lo Savio, del fotografo Massimo Vitali, di Bertrand Lavier e Robert Morris, oltre alla produzione editoriale di Le Corbusier e al Cinema d’artista in Toscana. 
Un’esperienza, quella di Soutif, iniziata nel gennaio 2003, che ha introdotto cambiamenti nell’assetto strutturale del Centro.
Nel triennio della direzione di Soutif è stato ridisegnato il principale spazio espositivo e sono stati creati due nuovi spazi dedicati a progetti d’artista (Lounge e Project Room). 
Particolare attenzione è stata dedicata dalla direzione di Soutif anche a eventi collaterali, come conferenze e lezioni su arte contemporanea e storia dell’arte.
"
1362,http://comunicati.comune.prato.it/generali/?action=dettaglio&comunicato=14200500001362,17/12/2005,11:50,Trasporti,"Lam, la 'rossa' raggiunge Villa Fiorita","Le modifiche scatteranno da lunedì 19","Cambia anche la linea 12. Al via il prolungamento della linea 'blu' da via Nenni a via Viareggio","Scatteranno da lunedì 19 dicembre le modifiche sul pecorso a nord della linea rossa Lam. La novità più rilevante riguarda l'ospedale e l'abitato di Villa Fiorita che sarà raggiunto dai bus 'rossi', che non si immetteranno più in via S. Martino per Galceti. Da S. Martino, infatti,, proseguiranno per via Ciampi e il cimitero di Coiano e da lì verso Villa Fiorita, per poi riprendere, attraverso via di Cantagallo e via VII Marzo, il consueto giro di Galceti.
In senso inverso torneranno verso S. Martino, passando da via di Galceti, per entrare su via Bologna e tornare ad una frequenza di 7 minuti dai 15 che contrassegnano l'itinerario Coiano-Villa Fiorita-Galceti-S.Martino.     
Cambia percorso anche la linea 12: i bus dopo aver transitato nella zona di via Ciliani, via Tagliamento e via del Cilianuzzo, proseguiranno per via S. Martino per Galceti e via VII Marzo, da dove si immetteranno su via di Cantagallo per raggiungere Figline. Al ritorno compiranno lo stesso percorso in senso inverso.
Da lunedì 19 disco verde anche al prolungamento della linea blu verso via Viareggio/Centro commerciale Leonardo da Vinci. I bus invece di fermarsi al parcheggio scambiatore di via Nenni, proseguiranno sulla corsia di scorrimento a lato della Declassata in direzione di piazza Pertini, l'area a parcheggio antistante la Coop, che fungerà anche da nuovo parcheggio scambiatore.   
Col prolungamento la linea blu servirà anche il polo scolastico di Reggiana, diviso dal centro commerciale  dalla passerella ciclopedonale, inaugurata nel settembre scorso, che scavalca la Declassata. In pratica da gennaio, al rientro dalle vacanze, gli studenti, e ovviamente non solo loro, potranno usufruire anche dei mezzi Lam per recarsi a scuola. "
1363,http://comunicati.comune.prato.it/generali/?action=dettaglio&comunicato=14200500001363,19/12/2005,16:21,"Piano stategico","Ex Banci, l'incarico per il progetto a metà 2006","Marco Romagnoli partecipa alla presentazione di District","Il primo cittadino: «Una città più bella pienamente integrata nell'area metropolitana»","Prato chiama Lisbona: il distretto industriale accetta la sfida imposta dalla globalizzazione e punta con decisione verso un modello di sviluppo basato sulla conoscenza. E' quanto sostenuto dal sindaco Marco Romagnoli alla presentazione di District, il progetto europeo con capofila la Regione Toscana, che sarà sperimentato con altre regioni europee, dal Comune di Prato e dalla Provincia di Pisa. Una rete interregionale, finanziata dai fondi comunitari e incentrata sulla conoscenza e l'innovazione tecnologica. Il sindaco ha accompagnato  l’enunciazione con l’indicazione puntuale degli interventi necessari: la qualità urbana, la valorizzazione dell’ambiente, il ruolo decisivo della cultura. «C'è un legame fra il progetto District e il Piano strutturale che la città sta discutendo. Questo legame è dato dall'area metropolitana. Il momento più evidente di questo raccordo è dato dall'area ex Banci, dove Prato ha intenzione di realizzare un centro polifunzionale congresistico ed espositivo, integrato in Firenze Fiere e collegato con Fortezza da Basso. Contiamo di affidare l'incarico per la progettazione del polo espositivo entro la seconda metà del prossimo anno. E' il nostro contributo a Firenze Fiere».  
«Per preservare il futuro delle imprese pratesi – dice ancora Romagnoli - costruiremo una città del futuro, più moderna e più bella, pienamente integrata nella dimensione metropolitana e capace di offrire tutte le opportunità della ricerca, del trasferimento tecnologico e dell’innovazione. E’ questa la strada per migliorare la competitività del distretto, dimostrando in concreto all’Europa come sul territorio si possa realizzare davvero la strategia di Lisbona». 
Un percorso confermato dall’approccio dell’architetto Massimiliano Fuksas, al quale è stato affidato il compito di disegnare il master plan dell'intera area Banci (ch oltre al polo espositivo pratese con capitali pubblici prevede anche interventi privati), quale prolungamento delle attivcità di Fortezza da Basso e di Firenze Fiere, al cui capitale sociale partecipa anche Prato (c'è già un finanziamento di 10 milioni di euro per l'area ex Banci). 
«Il polo espositivo – dice ancora Romagnoli – sarà un’infrastruttura a servizio dell’area metropolitana, parte integrante delle attività di Firenze Fiere e dei suoi programmi di ampliamento. Se possibile, entro la fine dell'attuale legislatura vorremmo non solo che il progetto fosse pronto ma anche iniziare a penssare alla sua concreta realizzazione». 
Da questa città dei servizi, che sorgerà a ridosso della Declassata nell’area ex Banci, Prato comincerà a cambiare faccia, proponendosi, secondo Romagnoli, come «un polo di supporto a Fortezza da Basso, Una città nella città che potrà cominciare a diversificare le attività per liberare tutte le sue potenzialità economiche e produttive. Certo dovremo definire la variante che riguarda la Declassata, che si configura come il futuro asse di sviluppo e fare gli opportuni passi con Consiag, proprietaria dell'area. Ma penso che nella seconda metà del 2006 ce la dovremo fare a ricontattare Fuksas e ad affidargli l'incarico del progetto per il polo espositivo ex Banci».
Nel frattempo domani, martedì 20 dicembre, in un convegno nel Salone consiliare del Palazzo comunale (inizio ore 9,30 coi saluti del sindaco e dell'assessore regionale alle Attività produttive Antonio Brenna) dal titolo «Città in transizione e pianificazione strategica», Prato inizierà a misurarsi con le altre regioni europee partner della Toscana in District: l'inglese West Midlands e le aree di Vastra Gotaland e Sachsen. E' praticamente l'inizio del progetto District per il quale il Comune ha ottenuto un milione e 200 mila euro, che ha fra le sue finalità quella di studiare le condizioni per la transizione delle economie locali ad un modello di sviluppo fondato sulla conoscenza.  "
1364,http://comunicati.comune.prato.it/generali/?action=dettaglio&comunicato=14200500001364,,,,,,,"notizia non presente"
1365,http://comunicati.comune.prato.it/generali/?action=dettaglio&comunicato=14200500001365,19/12/2005,15:50,Circoscrizioni,"Nord,  si riunisce il Consiglio Circoscrizionale","Mercoledì 21 dicembre alle 21,15","Nei locali del Centro Civico, via Sette marzo 15.","Mercoledì 21 dicembre alle ore 21,15 si riunisce il consiglio della circoscrizione Prato Nord nei locali del Centro Civico di via Sette Marzo 15.  	
All'ordine del giorno un'interrogazione della consigliera Eleonora Catelani sul parcheggio scambiatore LAM nella zona San Martino; le dimissioni di un membro esterno della Commissione Consiliare «Istruzione e Cultura » con conseguente nomina di un nuovo componente esterno; l'affidamento, tramite convenzione, del Campo di rugby «Montano» del Viale Galilei; il parere sul regolamento per il decoro, per l’esecuzione di monumenti e lo svolgimento di attività di servizio nei cimiteri del Comune di Prato. In discussione, infine, la relazione programmatica della circoscrizione Prato Nord per la redazione del bilancio di previsione dell’esercizio 2006 e pluriennale 2006-2008.
"
1366,http://comunicati.comune.prato.it/generali/?action=dettaglio&comunicato=14200500001366,19/12/2005,13:01,Pace,"La pace in Terra santa, un incontro con Manuela Dviri","La giornalista israeliana il 21 dicembre in Comune","E' organizzato dal Comitato pro pace in Palestina, promotore anche del mercato artigianale di Betlemme in p.Buonamici","Favorire il confronto e il dialogo per superare il muro del conflitto che da decenni sconvolge il Medioriente: la scrittrice e giornalista israeliana Manuela Dviri, fortemente impegnata nel suo paese per la riconciliazione fra palestinesi e israeliani, sarà protagonista mercoledì 21 dicembre dalle 15.00 alle 17.30 di un incontro pubblico nel Salone Consiliare del Palazzo Comunale. 
L’iniziativa è organizzata dal Coordinamento Pro - Pace in Palestina, di cui fanno parte Enti locali, Diocesi, Asl, categorie economiche e sindacati, che opera per la diffusione di una cultura di pace in quell’area del mondo e promuove varie iniziative di sostegno, soprattutto in ambito educativo e sanitario per la popolazione palestinese.
Manuela Dviri è nata in Italia e dopo il matrimonio si è trasferita in Israele, dedicandosi all’insegnamento. Collaboratrice di giornali israeliani ed italiani è autrice di vari libri, come 'L’uovo di cioccolata' e 'La guerra negli occhi', nonché di un testo teatrale, 'Terra di latte e miele', andato in scena in Italia, compreso il Metastasio di Prato, con  l’interpretazione di Ottavia Piccolo e la regia di Silvano Piccardi. Nel 2002 le è stato assegnato il Premio Granarolo per i suoi reportage da Israele e nel 2003 il Premio Fumagalli. Come esponente del Centro Peres per la Pace di Tel Aviv, Manuela Dviri segue e promuove il progetto “Saving children”, di cui è da tempo partner anche la Regione Toscana.
L’incontro in Palazzo Comunale – che segue quello svoltosi circa un anno fa con padre Ibrahim Faltas - sarà l’occasione per ascoltare una testimonianza diretta sulle più recenti evoluzioni dello scenario israelo–palestinese, per fare il punto su quanto messo in campo dal Coordinamento (adozioni a distanza di studenti palestinesi presso la Scuola Terra Santa, sostegno al centro sociale per giovani gestito da padre Ibrahim, invio di materiali d’utilità sanitaria), per confrontarsi sulla possibilità di accrescere l’impegno e la partecipazione di Prato su progetti di solidarietà.
Proprio per sostenere i vari progetti del Coordinamento, si svolgerà fino al 6 gennaio, nei locali nella piazzetta Buonamici, un mercatino di prodotti realizzati da artigiani di Betlemme
"
1367,http://comunicati.comune.prato.it/generali/?action=dettaglio&comunicato=14200500001367,19/12/2005,15:48,Circoscrizioni,"Alla Sud Babbo Natale viaggia in carrozza","Natale nelle Circoscrizioni","Gli appuntamenti di martedì 20 e mercoledì 21 dicembre","Proseguono martedì 20 e mercoledì 21 dicembre gli appuntamenti con le iniziative del Natale nelle Circoscrizioni.
Circoscrizione Est. Martedì 20 dicembre alle ore 21 all'auditorium del Centro Pecci si terrà il concerto del gruppo «Whisky Trail»; mercoledì 21 alle ore 21, per la rassegna «Suggestioni tra arte e musica», è prevista la visita guidata alla chiesa di S.Cristina in Pimonte (via Giolica di sotto: segue il  concerto in costumi rinascimentali del trio «Fontes Musicae» con Costanza Redini canto, Alessandra Petrangelo spinetta e Silvia Coveri flauto.
La Circoscrizione Nord manda in pista il Ludobus che mercoledì 21 alle 16 sarà ai giardini di via Baracca.
Nella frazione di Galciana della Circoscrizione Ovest, mercoledì 21 dicembre alle 21 al circolo arci R.Degli Innocenti, il «Concerto di Natale» eseguito dalla filarmonica «G.Puccini» di Galciana, diretta da Sara Rapezzi.
Alla Circoscrizione Sud Babbo Natale viaggia su una carrozza trainata da cavalli portando in dono dolci in tutte le frazioni: martedì 20 sarà alle ore 17 a Casale in piazza della Chiesa e alle 18 a Tobbiana in piazza al Circolo F.Bini mentre mercoledì 21 dicembre saà alle 17 a Iolo S.Pietro in piazza Bianchini, alle 17,30 a Iolo S.Andrea in via della Polla e alle 18 a Tavola in piazza della Chiesa.
Mercoledì 21 alle 22 alla pieve S.Pietro a Iolo l'associazione Octava Rima presenta «I giullari di Dio» letture di passi da S.Francesco d'Assisi e Jacopone da Todi con laude e musiche adeguate all'epoca."
1368,http://comunicati.comune.prato.it/generali/?action=dettaglio&comunicato=14200500001368,28/12/2005,13:33,Sociale,"Avviso pubblico per il trasporto di anziani e disabili","Le domande scadono il 9 gennaio","Possono partecipare le associazioni di volontariato in regola con la previsioni della legge 266/91","E' stato pubblicato l'avviso pubblico per lo svolgimento del servizio di trasporto sociale in favore di soggetti anziani e disabili per l'anno 2006-2007 residenti nella Provincia di Prato. Le domande dovranno pervenire entro e non oltre le 12 del 9 gennaio prossimo al Protocollo generale del Comune in p.zza del Pesce 9, a mezzo raccomandata o consegnate direttamente a mano al Protocollo generale stesso. Possono presentare domanda le organizzazioni di volontariato di cui alla legge 266/91 iscritte da almeno 6 mesi all'Albo regionale delle organizzazioni di , che hanno maturato esperienza pluriennale nel settore specifico con Enti e Aziende pubbliche, e comunque in maniera continuativa nell'ultimo triennio, in regola con gli adempimenti in materia previdenziale, assistenziale e assicurativa nei confronti del personale dipendente e dei soci volontari, che sono in possesso di mezzi idonei, omologati al trasporto di disabili deambulanti e non coperti da adeguate polizze assicurative per la responsabilità civile compresi tutti i terzi trasportati e che hanno almeno una sede, anche operativa, nell'ambito territoriale del Comune di Prato se il convenzionamento è richiesto per il solo Comune di Prato, o nell'ambito territoriale della Provincia di Prato se il convenzionamento è richiesto per i Comuni dell'Area."
1369,http://comunicati.comune.prato.it/generali/?action=dettaglio&comunicato=14200500001369,19/12/2005,14:40,"Conferenza stampa","Il progetto 'Contrasto alla povertà e inclusione sociale'","Domani alle 11.30 in Comune","Mobili, biancheria per la casa e coperte saranno donati da negozio Ikea di Sesto fiorentino","Domani alle 11.30 in Sala giunta si terrà una CONFERENZA STAMPA per la presentazione del progetto solidale 'Contrasto alla povertà e inclusione sociale', che si avvale della partecipazione del negozio Ikea di Sesto fiorentino che donerà mobili, suppellettili e biancheria a vari centri di accoglienza ed associazioni del territorio pratese, tra cui la mensa e l'asilo notturno dell'associazione La Pira. Saranno presenti l'assessore ai Servizi sociali Maria Luisa Stancari, rappresentanti della Caritas diocesana e di Ikea."
1370,http://comunicati.comune.prato.it/generali/?action=dettaglio&comunicato=14200500001370,19/12/2005,16:15,Circoscrizioni,"Sud, concessione di contributi 2006","Le domande scadono il 31 dicembre prossimo","Possono essere richieste da enti, associazioni, cooperative","La circoscrizione Prato Sud prevede anche per il 2006 la concessione di contributi a enti, associazioni, cooperative, comitati che abbiano l'obiettivo  di incrementare lo sviluppo economico, sociale e culturale della città, promuovere manifestazioni sportive a ogni livello, sia nazionale che internazionale, nonché  salvaguardare le tradizioni storiche, civili e religiose.
Tutti i soggetti interessati potranno inoltrare apposita richiesta di contributo, presentando entro  il 31 dicembre il modulo di domanda debitamente compilato e sottoscritto dal legale rappresentante. Il modulo si può ritirare negli uffici della Circoscrizione Prato Sud, via delle Badie, 130 (tel 0574/55921) o scaricare dal sito internet del Comune di Prato all'indirizzo www.comune.prato.it/quarti/sud/attivita/htm/contrib.
Sarà data priorità alle richieste dei soggetti promotori di manifestazioni e iniziative dirette allo sviluppo e alla salvaguardia del territorio, delle tradizioni e della storia della circoscrizione Sud.
Per maggiori informazioni sulla documentazione da presentare si potranno contattare gli uffici della circoscrizionali telefonando al numero 0574/559222/3. 
 
"
1371,http://comunicati.comune.prato.it/generali/?action=dettaglio&comunicato=14200500001371,19/12/2005,16:10,Sindaco,"Uno zaino per imparare a fare i bambini come regalo di Natale","Il sindaco riceve quattro ragazzi lavoratori peruviani","L'iniziativa fa parte del progetto di affidamenti a distanza 'Il cuore si scioglie' dell'Arci regionale.","Uno zainetto con materiale scolastico come regalo di Natale a ragazzi per i quali andare a scuola non è la regola, ma l'eccezione: oggi pomeriggio il sindaco Marco Romagnoli ha consegnato a quattro adolescenti peruviani degli zainetti con il logo del Comune con libri, quaderni e matite. I ragazzi erano accompagnati da rappresentanti dell'Arci pratese nell'ambito del progetto 'Il cuore si scioglie', promosso dal Comitato regionale toscano dell'Arci in collaborazione con l'Unicoop di Firenze, che intende realizzare affidamenti a distanza in vari paesi del mondo in cui è diffuso il lavoro minorile, come il Burkina faso, il Brasile,l'India, il Camerun, la Palestina, le Filippine e appunto il Perù. Molti di questi bambini fabbricano i giocattoli che i loro coetanei in altre parti del mondo ricevono in dono per Natale.
I quattro ragazzi in visita oggi a Prato fanno parte dell'associazione Manthoc, il movimento di autorganizzazione di bambini e adolescenti lavoratori diretto da loro stessi. 
Il progetto di affidamento sosterrà piani di educazione, istruzione e formazione nei due centri di accoglienza per ragazzi lavoratori e di strada a Lima e Ayacucho, aperti due anni fa grazie all'Arci, e amplierà l'attività aprendo una nuova sede nella città andina di Cuzco."
1372,http://comunicati.comune.prato.it/generali/?action=dettaglio&comunicato=14200500001372,19/12/2005,17:29,Appuntamenti,"District, due giorni di confronto","Un convegno su pianificazione e trasformazioni urbane",,"Due giorni per discutere di «Città in transizione e pianificazione strategica» (sottotitolo «Percorsi di innovazione ed economia della conoscenza»), martedì 20 e mercoledì 21 dicembre nel Salone del Palazzo comunale di Prato.
Di scena il progetto europeo District, che la Toscana svolge con altre regioni europee (Sachsen, West Midlands, Vastra Gotaland), e che sarà realizzato dal Comune di Prato, per approfondire gli aspetti del passaggio delle realtà locali dall'industria all'economia della conoscenza.
Il convegno domani, martedì 20 dicembre, sarà aperto (ore 9,30) dai saluti del sindaco di Prato Marco Romagnoli, dell'assessore regionale alle Attività produttive Ambrogio Brenna e da un rappresentante del Ministero delle Infrastrutture.     
La prima sessione (ore 10,30) sarà dedicata al Progetto District aperta da una relazione di Massimo Bressan. La seconda sessione, nel pomeriggio, sarà dedicata alla trasformazione urbana con Marco Cremaschi dell'Università di Roma Tre, Raffaele Brancati dell'Università di Camerino, Patrick Le Gales dell'Università di Parigi.
L'ultima sessione, la mattina di mercoledì 21, è invece dedicata alla pianificazione strategica. Presieduta da Mario Pezzini capo divisione Ocse, ne discutono Paolo Verri (direttore Torino intertnazionale), Giorgio Gatti (Comune di Genova), Massimo Cella (dirigente settore periferie Comune di Milano), Carlo Ricci (Formez). Conclusioni dell'assessore allo Sviluppo economico del Comune di Prato Fabio Giovagnoli."
1373,http://comunicati.comune.prato.it/generali/?action=dettaglio&comunicato=14200500001373,19/12/2005,17:47,Sindaco,"«Scelte difficili, ma un nuovo sviluppo è possibile»","Il commento sull'indagine annuale del 'Sole 24 Ore'",,"«Bisogna essere cauti nel commentare le classifiche sulla qualità della vita nelle città e nelle province italiane, che vengono diffuse a fine anno. Ma per quello che valgono non si può non registrare con favore che nel 2005 Prato scala posizioni in classifica». E' il commento del sindaco Marco Romagnoli sulla graduatoria sulla qualità della vita del 'Sole 24 Ore', diffusa oggi dopo quella di 'Italia Oggi' la scorsa settimana.
«Ciò che mi preme sottolineare - continua il sindaco -al di là delle classifiche, è che abbiamo affrontato il delicato momento della città e del territorio distrettuale con scelte dificili, per niente semplici, ed anche da qualcuno non condivise. Siamo convinti però che occorre farsi carico della responsabilità dei problemi. Così come siamo convinti che la città, nel suo insieme, abbia la capacità per reagire e per disegnare un futuro di speranza e di sviluppo. I dati statitici, a conclusione di quest'anno, lasciano ben sperare».      "
1374,http://comunicati.comune.prato.it/generali/?action=dettaglio&comunicato=14200500001374,19/12/2005,12:30,Ambiente,"Il calendario di 'Raccogli meglio'","Una iniziativa promossa da Asm","L'assessore Curcio: «L'esperienza va estesa anche ad altri quartieri»","«Raccogli meglio è un’esperienza importante, a cui il Comune crede molto, perché si tratta di ottimizzare le modalità di gestione di raccolta differenziata. L’obiettivo nostro è aumentare la quota di raccolta differenziata. Per questo con Asm discuteremo le strategie per ampliare il progetto ad altre zone e ad altre Circoscrizioni». Così l’assessore all’Ambiente del Comune di Prato Camilla Curcio, che con Asm lancia il calendario di “Raccogli meglio”.     
La carta a gennaio, l’organico a febbraio, il vetro a marzo, la plastica ad aprile e via discorrendo per tutti e dodici i mesi del 2006. Un anno all’insegna di “Raccogli meglio” e, dunque, della raccolta differenziata dei rifiuti. Asm e assessorato all’Ambiente del Comune di Prato presentano il calendario di “Raccogli meglio”, il progetto avviato in via sperimentale la scorsa estate a Galcetello e San Giusto Gescal con l’obiettivo di verificare la capacità massima di raccolta differenziata attraverso l’utilizzo dei cassonetti stradali. “Raccogli meglio” coinvolge oltre 2.500 famiglie, la cui produzione di rifiuti e il conferimento nei diversi cassonetti della raccolta differenziata vengono costantemente monitorati da Asm tramite uno speciale dispositivo di pesatura che viene attivato durante lo svuotamento dei contenitori. Azienda e assessorato all’Ambiente  hanno messo in piedi un sistema di informazione porta a porta sulla raccolta differenziata dei rifiuti: i cittadini vengono seguiti e aggiornati sull’andamento delle percentuali. Da luglio ad oggi, la raccolta differenziata a Galcetello è passata dal 32 al 50%. Qualche passo indietro San Giusto Gescal, dove “Raccogli meglio” è partito a settembre. 
“Il calendario – commenta il presidente di Asm, Adriano Benigni – è finalizzato a ricordare tutti i giorni, tutto l’anno, l’importanza di differenziare i rifiuti. Asm è da sempre impegnata su questo fronte e se l’area pratese ha ottenuto buoni risultati piazzandosi prima per due anni consecutivi nella classifica regionale della raccolta differenziata è grazie alle buone pratiche dei cittadini, dimostrazione di una particolare sensibilità ai temi ambientali. Occorre però un impegno ulteriore, il calendario serve a scoprire, una volta di più, che tutto si può recuperare, che i rifiuti sono una grande risorsa”. 
La sperimentazione di “Raccogli meglio” punta a raddoppiare la percentuale di raccolta differenziata e a raggiungere entro la prossima estate il 60%.
Dal cassonetto al recupero, il calendario racconta, mese dopo mese, la filiera delle diverse tipologie di rifiuto. Gennaio è il mese della carta, la cui destinazione finale sono le cartiere; febbraio è dedicato all’organico con la trasformazione di potature e avanzi di cucina in ottimo terriccio naturale; marzo è il mese del vetro, mentre aprile della plastica; le lattine sono le protagoniste di maggio, il composter compare sulla pagina di giugno; a luglio c’è il legno e ad agosto tocca agli ingombranti; pile e farmaci a settembre, gli indumenti ad ottobre, i rifiuti pericolosi a novembre e, infine, elettrodomestici e computer a dicembre. Ogni rifiuto, dunque, ha una sua meta, un sua strada da percorrere nel viaggio del riciclaggio e del recupero, ma solo a patto che venga differenziato dal resto. I vantaggi sono notevoli: riciclare l’alluminio fa risparmiare energia, riciclare la plastica fa risparmiare petrolio, mentre riciclare la carta fa risparmiare acqua ed energia e garantisce un futuro ai nostri alberi.
Il nuovo calendario è in distribuzione da domani a tutte le famiglie di Gescal San Giusto e Galcetello.               


*COMUNICATO CONGIUNTO CON UFFICIO STAMPA DI ASM 
"
1375,http://comunicati.comune.prato.it/generali/?action=dettaglio&comunicato=14200500001375,,,,,,,"notizia non presente"
1376,http://comunicati.comune.prato.it/generali/?action=dettaglio&comunicato=14200500001376,20/12/2005,13:16,Appuntamenti,"Sottopasso di via Paronese, assemblea pubblica","Domani, 21 dicembre, ore 21, a Fontanelle","Parteciperà l'assessore Giardi","Domani, 21 dicembre, alle 21, alla Casa del popolo di Fontanelle (via Roma 525) si parlerà del sottopasso di via Paronese in un'assemblea pubblica  promossa dalla circoscrzione Prato Sud. All'incontrò parteciperanno l'assessore ai lavori pubblici Enrico Giardi e i tecnici del Comune. Tutti i cittadini sono inviati a partecipare. "
1377,http://comunicati.comune.prato.it/generali/?action=dettaglio&comunicato=14200500001377,20/12/2005,17:26,Circoscrizioni,"Natale in dirittura d'arrivo, si riscalda l'atmosfera","Gli appuntamenti di Natale nelle Circoscrizioni","giovedì 22  e venerdì 23 dicembre","Natale in dirittura d'arrivo riscalda l'atmosfera donando un tocco di magia agli eventi che le Circoscrizioni hanno organizzato anche per i prossimi giorni.
CIRCOSCRIZIONE EST - giovedì 22 dicembre alle ore 21 alla sala «Don Milani» in viale A.De Gasperi 63, concerto di musica leggera di Alfredo Gioffredi «Addio bocca di rosa: omaggio a Fabrizio De André».
CIRCOSCRIZIONE NORD - giovedì 22 dicembre alle ore 21 alla chiesa SS.Martiri via Medaglie d'oro 42, concerto del coro «Black & White ensemble gospel choir» mentre il Ludobus sarà presente alle 16 al centro commerciale Galcetello in via VII Marzo e venerdì 23 a Chiesanuova in via Wangen.
CIRCOSCRIZIONE OVEST - giovedì 22 alle 17 al centro sociale di Borgonuovo «Concerto di musica classica» eseguito dal duo C.Vettori e E.Rutigliano, mentre venerdì 23, sempre alle 17, al circolo Arci Q.Martini si esibirà il coro di bambini «Piccolo coro del Melograno» a cura di Premiere Spettacoli.
CIRCOSCRIZIONE CENTRO - venerdì 23 alle 17 offre uno spettacolo musicale agli ospiti della Casa di Riposo di via Roma con il gruppo di Tony Reale «Revival di liscio e musiche anni 60», inoltre in piazza Lippi ci saranno «Le bancarelle di Babbo Natale» mercato di opere artistiche a cura dell'associazione «La brigata degli artisti» che si protrarrà fino a sabato 24. 
CIRCOSCRIZIONE SUD - giovedì 22 al cinema Frassati, viale della Rimembranza S.Giusto, alle 21 «Storie di bambini» spettacolo teatrale per bambini a cura degli ex allunni della scuola d'infanzia B.Munari, mentre la carrozza di Babbo Natale passerà alle 17 in piazza Gelli a S.Giusto e alle 18 in piazza della Chiesa a Cafaggio, ancora venerdì 23 sarà alle 17 in piazzetta di Grignano, alle 18 in via Pasteur a Le Badie e alle 18,30 in piazza Einstein I Maggio Pratilia, infine alle 21,15 all'oratorio di S.Bartolomeo in via Cava S.Giusto concerto di musica jazz ed originale del «Trio obliquo» con Carlotta Vettori flauto, Simone Pascarella chitarra e Claudia Natili contrabbasso."
1378,http://comunicati.comune.prato.it/generali/?action=dettaglio&comunicato=14200500001378,20/12/2005,15:50,Urbanistica,"Deroghe norme attuative, giovedì in Consiglio","L'esame stamani nella commissione consiliare",,"Il Consiglio comunale ne discuterà probabilmente nella seduta di giovedì, dopo che stamani la commissione 'Territorio e Ambiente' le ha prese in esame: si tratta delle modifiche all'art. 24 delle norme tecniche di attuazione, che possono conentire ampliamenti di attività produttive a patto, come recitava un documento del luglio scorso della stessa commissione che preventivava l'avvio della procedura di variante, della presentazione di specifici piani attuativi di ampliamento e di previsioni di allargamento strettamente dipendenti da programmi di investimento o crescita occupazionale. Insomma deroghe su dimensioni e altezze, non limitate al solo settore industriale, che il Consiglio comunale è chiamato a ratificare, devono corrispondere a precise esigenze produttive. 
Del resto la stessa commissione 'Territorio e ambiente', collocava le trasformazioni urbane entro le norme del Piano strutturale e del Regolamento urbanistico, comunque non al di fuori di un quadro di aggiornamento degli strumenti urbanistici o di varianti tematiche.
La commissione ha anche esaminato, nella seduta odierna, un piano di recupero in via Genova. Se si eccettua il recupero di un vecchio immobile, la commissione si è riservata un surplus di indagine sull'ipotesi presentata. "
1379,http://comunicati.comune.prato.it/generali/?action=dettaglio&comunicato=14200500001379,20/12/2005,16:24,Sociale,"Armadi, letti e biancheria come regalo di Natale","Progetto solidale di associazioni, Comune e Ikea","Per contrastare l'estrema povertà quattro centri di accoglienza saranno arredati ed attrezzati con le suppellettili colorate di Ikea","Un nuovo modello di welfare che vede riuniti intorno allo stesso tavolo istituzioni pubbliche, il mondo delle associazioni e le aziende private per fini solidali: è questa la formula del progetto “Contrasto alla povertà e inclusione sociale”, che coinvolge il Comune, la Caritas diocesana, varie associazioni di volontariato e aiuto del territorio e per la prima volta l'Ikea, il colosso svedese di mobili e arredamenti che ha uno dei suoi punti vendita a Sesto fiorentino. L'azienda donerà suppellettili, biancheria per la casa ed elettrodomestici a quattro centri di accoglienza pratesi. L'iniziativa è stata illustrata stamattina in Palazzo comunale dall'assessore ai Servizi sociali Maria Luisa Stancari, dal funzionario del settore Renato Ciabatti, dal direttore della Caritas diocesana Don Santino Brunetti, dal direttore del negozio Ikea di Sesto Arack Ajadi, dal responsabile dei progetti sociali dell'azienda Martino Prati e dalle rappresentanti delle associazioni beneficiarie, il Centro di aiuto alla vita, la cooperativa sociale Alice e l'associazione Giorgio La Pira, oltre alla Caritas. L'obiettivo è creare una rete di protezione sociale più vicina alla persone in difficoltà nel contesto della quotidianità, fatta di letti, armadi, asciugamani, tovaglie, ferri da stiro e molto altro: «Il mercato non finalizzato solo al raggiungimento di un profitto insieme ai progetti di solidarietà e agli operatori che ci lavorano può creare un'intesa importante, che è la coesione sociale - ha affermato l'assessore Stancari - Oltre ad attrezzare al meglio le strutture di ospitalità e aiuto per famiglie, ragazze madri e senza fissa dimora, intendiamo così promuovere un nuovo modello di welfare sperando che altre aziende seguano questo esempio in favore di chi vive situazioni di estrema povertà». Come ha spiegato il direttore Ajadi, lo scopo di Ikea non è di fare un'operazione di marketing e pubblicità, ma di attuare la filosofia dell'azienda e il suo scopo sociale, che è di radicare l'azienda nel territorio attraverso good practises in modo che il negozio diventi parte integrante del tessuto sociale in cui opera, e non una mera realtà commerciale. Il livello locale è un’interfaccia di quello internazionale e Ikea, che nel punto vendita di Sesto impiega 420 addetti, intende per questo instaurare un rapporto scambievole di cooperazione con il territorio. A Prato l'azienda scandinava sostiene già da un anno un progetto di ristrutturazione della scuola elementare e materna Ciliani,  a cui ha donato gli arredamenti per la ludoteca e per il teatro; progetto che continuerà anche nel prossimo anno fiscale con la donazione dell’arredo per la nuova sala d’informatica. L'elenco dei mobili,delle stoviglie e della biancheria donati per il progetto di Contrasto alla povertà è lungo e corrisponde ad un valore di 35mila euro: si va dalla saliera e lo scolapasta fino letti, lampade, tende, federe e armadi. Un arredamento tutto nuovo quindi, colorato e funzionale nello stile Ikea.
In un momento in cui Prato vive notevoli difficoltà dovute alla crisi lavorativa e abitativa, gli articoli offerti serviranno alla Caritas per arredare ed attrezzare quattro appartamenti per famiglie colpite dal dramma dello sfratto, al Centro di aiuto alla vita per Casa Aurora, che accoglie mamme sole con bambini e gestanti, all'associazione La Pira per il progetto Emergenza freddo dell'Asilo notturno per persone senza fissa dimora, che avranno altri 20 posti letto con relativi servizi igienici, alla copperativa Alice per la Casa delle donne e Casa Naima che accolgono donne e bambini in momentanea difficoltà per l'emergenza abitativa.
Chi volesse dare il proprio contributo alle iniziative dei Centri può contattare il Centro aiuto alla vita all'indirizzo cav.prato@virgilio.it, la Caritas allo 0574/32858, l'associazione La Pira allo 0574-604263 e Alice, alice@alicecoop.it.




"
1380,http://comunicati.comune.prato.it/generali/?action=dettaglio&comunicato=14200500001380,20/12/2005,16:48,Ambiente,"Divieti antismog, non sottoscritta l'intesa regionale","Livorno, Lucca, Pisa e Pistoia sulla stessa linea di Prato","I cinque Comuni capoluogo auspicano comunque un prossimo accordo","Pur condividendo le finalità e gli obiettivi contenuti nell’accordo i Comuni di Livorno, Lucca, Pisa, Pistoia e Prato non hanno sottoscritto la nuova intesa di programma proposta dall’assessore regionale all’Ambiente Marino Artusa, relativa alla riduzione delle emissioni delle sostanze inquinanti e alla prevenzione di fenomeni d’inquinamento atmosferico.
I cinque Comuni capoluogo ravvisano la necessità di un ulteriore approfondimento tecnico per perfezionare alcuni aspetti applicativi come ad esempio: gli orari omogenei di applicazione delle restrizioni al traffico almeno in territorio comunali confinanti; la gradualità temporale di applicazione delle restrizioni alla circolazione a nuovi mezzi non inseriti nel precedente accordo sottoscritto nel 2003; la gradualità nell'applicazione della estensione della fascia territoriale interessata al provvedimento; la previsione di adeguate risorse per fare fronte agli impegni inseriti nel nuovo accordo proposto.
Infatti con l’ampliamento dell’accordo da 16 a 24 Comuni senza un aumento delle risorse disponibili si opera di fatto una riduzione del 30% delle risorse trasferite a ciascun sottoscrittore e da destinare agli incentivi per il rinnovo del parco veicolare.
Infine la metodologia seguita dall'assessorato regionale all'Ambiente per arrivare alla sottoscrizione dell’accordo non ha tenuto conto delle richieste di approfondimento preventivo avanzate dai Comuni capoluogo, presentando anzi alla firma un testo diverso rispetto a quello preventivamente presentato.    
Ciò nonostante i Comuni auspicano che possa riaprirsi un tavolo di confronto necessario alla definizione delle problematiche esposte e che l’assessore regionale si faccia parte attiva per reperire le risorse necessarie a dare concretezza ed effettiva applicazione agli enunciati dell’accordo.
Fin qui il testo concordato dagli assessori dei cinque Comuni capoluogo presenti alla riunione fiorentina.
Da parte sua l'assessore all'Ambiente del Comune di Prato Camilla Curcio ha ribadito le perplessità sul testo dell'accordo regionale, manifestate anche in una recente riunione con le categorie economiche e sociali. Accordo sulla necessità di ridurre l'inquinamento da traffico e di limitare fortemente la circolazione dei veicoli più inquinanti, in particolare gli Euro 0. Meno sul fatto che queste misure debbano scattare dal 1° gennaio, senza la dovuta gradualità, anche per assicurare un'adeguata informazione ai cittadini. 
Il punto di maggior perplessità di Prato, per cui non c'è stata la firma in sede regionale, riguarda come è noto il prefigurato blocco totale dal 1° gennaio, per tutti i giorni alla settimana e per l'intera giornata, di auto, ciclomotori e mezzi commerciali fino a 35 quintali Euro O, che a Prato, più o meno, rappresentano una popolazione di circa 21 mila veicoli.
L'assessore Curcio ha confermato l'esigenza, espressa nei giorni scorsi in un documento inviato all'assessore Artusa, di procedere con uno scaglionamento più graduale degli interventi prefigurati, anche per quanto concerne l'estensione dell'area di limitazione al 50% del centro abitato. 
In buona sostanza il Comune di Prato ha riproposto  maggiore gradualità nell'adozione delle misure per il 2006, prospettando una fase intermedia con una fascia oraria di divieto dalle ore 8,00 alle 19,00, interrotta da una 'finestra' sul mezzo del giorno di un'ora/un'ora e mezzo.
In più, come per gli altri Comuni capoluogo che non hanno sottoscritto per il momento l'intesa, resta il nodo dei mezzi finanziari. Circa tre milioni di euro, tanti sono previsti dalla Regione, suddivisi per 24 Comuni, comportano per Prato una fetta di 200 mila euro, poco più poco meno, ritenuta insufficiente come incentivo a cambiare l'auto o ad installarvi apparecchiature antiinquinanti a fronte di una limitazione totale. Fra l'altro negli ultimi quattro anni c'è stata una consistente riduzione dei veicoli Euro 0: le auto che a Prato nel 2001 erano 27 mila sono diventate 17 mila, con un picco negli ultimi due anni, in virtù degli incentivi introdotti.
«Come si evince dal comunicato con gli altri Comuni - dichiara l'assessore Curcio - siamo pronti in qualunque momento a risedersi al tavolo regionale. Condividiamo infatti l'esigenza di adottare misure antinquinamento, anche severe. I Comuni hanno avanzato proposte ragionevoli. Credo che dovrebbero essere inserite nell'accordo regionale». 
"
1381,http://comunicati.comune.prato.it/generali/?action=dettaglio&comunicato=14200500001381,20/12/2005,18:20,Giunta,"Asilo politico, Prato diventa capofila","Raccoglie il testimone dal Comune di Poggio a Caiano","Nove appartamenti a disposizione dei rifugiati, dove sono state accolte 80 persone","Prato raccoglie il testimonial del Comune di Poggio a Caiano come capofila del Progetto nazionale Asilo, oggi diventato Sprar 2006, ovvero Sistema di protezione per richiedenti asilo e rifugiati, che garantisce tutela, accoglienza e un percorso di integrazione sociale agli extracomunitari che chiedono asilo politico e che hanno dovuto lasciare il loro paese di origine a causa di guerra e conflitti etnici o perchè perseguitati per motivi politici, ideologici o religiosi. Alle spalle hanno storie fatte di persecuzioni, villaggi bruciati, famiglie disperse per sempre, prigione: l'obiettivo del progetto è dare un tetto, un lavoro, inserimento scolastico e aiuto con la lingua ai rifugiati dal momento in cui presentano la domanda di asilo politico all'apposita Commissione nazionale presso il inistero degli Interni fino al responso, per il quale occorrono alcuni mesi. Una soluzione per colmare le lacune della legge sull'asilo ed evitare che persone disperate che fuggono da guerre e persecuzioni cadano nella rete della microcriminalità. 
La giunta ha approvato l'adesione al progetto e l'assunzione del ruolo di capofila, che curerà la gestione amministrativa per il 2006. Gli altri enti coinvolti sono gli stessi del Progetto nazionale Asilo: i Comuni di Poggio a Caiano, capofila dal 2001 al 2005, Vaiano, Carmignano, Bagno a Ripoli e San Casciano Val di Pesa, oltre all'Arci che è alla cabina di regia a livello regionale e gestisce in concreto il progetto con la sottoscrizione dei contratti di locazione in cui i rifugiati sono ospitati e la conduzione delle attività di inserimento ed integrazione. In Toscana l'associazione si è occupata finora di circa 500 richiedenti asilo, di cui circa 80 nella Provincia di Prato: «Il Comune di Poggio e il suo sindaco Silvano Gelli hanno svolto il lavoro in modo egregio - spiega Paolo Bianchi, presidente di Arci Prato - Ringraziamo il sindaco di Prato Marco Romagnoli per essersi interessato a prendere le redini del progetto e a mettere a disposizione i propri uffici e la propria macchina amministrativa per uno scopo così importante. L'Arci partecipa proprio in questi giorni al bando nazionale per la gestione del Progetto, da cui speriamo di uscire ancora vincitori. L'esito sarà noto nell'arco di un mese». 
Nel segmento locale del Progetto Asilo la capacità ricettiva è di 47 posti, divisi in 9 appartamenti, e in questi quattro anni sono state appunto accolte 80 persone tra donne, uomini e bambini provenienti ad esempio dal Sudan, dal Medioriente e dall'Europa dell'est.
Per la prossima annualità gli Enti locali concorreranno al finanziamento del progetto con un contributo pari al 20% della spesa complessiva preventivata, ovvero 31.536 euro. Il resto sarà finanziato dal Fondo nazionale per le politiche e i servizi dell'asilo presso il Dipartimento per le libertà civili e l'immigrazione.
Le residenze si trovano a Comeana (due), a Poggetto, a Vaiano (due), a Mercatale (due), ad Antella e a Prato in via del Serraglio. I fondi servono per garantire vitto, alloggio e accesso ai servizi del territorio, cioè sanità scuola, assistenza sociale e legale. 
Negli ultimi anni, nonostante la carenza di fondi, il Ministero ha finanziato il Pna perché rappresenta una soluzione alternativa alle previsioni della legge Bossi-Fini, che per ora non ha tutte le strutture di accoglienza necessarie per poter essere applicata a 360°: «Rientra tra gli obiettivi dell'assessorato alla Multiculturalità la ricerca di soluzioni di aiuto e sostegno anche per questi migranti - afferma l'assessore Frattani- il Progetto Sprar 2006 è un modo per rendere giustizia a chi proviene da tragici scenari di guerra e di persecuzione: Prato si distingue così sempre più come città dell'accoglienza umanitaria»."
1382,http://comunicati.comune.prato.it/generali/?action=dettaglio&comunicato=14200500001382,21/12/2005,12:30,Cimiteri,"850mila euro per il cimitero di Galciana","La giunta approva e finanzia il progetto definitivo","L'area del camposanto sarà raddoppiata e dotata di parcheggio adiacente.","Con 850mila euro è stato finanziato il progetto definitivo di ampliamento del cimitero di Galciana, che sarà raddoppiato e dotato di un nuovo parcheggio pubblico: la giunta ha approvato il finanziamento e il conferimento delle risorse su proposta dell'assessore ai Lavori pubblici e al Patrimonio Enrico Giardi.
L'attuale camposanto non è più sufficiente a far fronte alle esigenze di sepoltura e la necessità di ingrandirlo è da tempo all'attenzionedell'Amministrazione comunale. Il progetto è stato redatto sulla base dei dati di mortalità forniti dai Servizi cimiteriali: è costituito da due parti distinte, una per la realizzazione di loculi, ossarini e cappelle private, l'altra destinata a campi di inumazione. In tutto l'ampliamento prevedrà 548 loculi, 512 ossarini, 450 posti a terra 11 cappelle pivate e 8 tombe ipogee. Pensiline in metallo copriranno le parti longitudinali dove si troveranno loculi e ossarini in modo da formare delle gallerie coperte. Il nuovo ingresso sarà aperto su via Nesi. I lavori saranno realizzati in lotti funzionali per venire incontro alla necessità di sepolture: nel primo lotto, redatto sulla base del fabbisogno su base quinquennale, saranno realizati 360 loculi, 192 ossarini e 450 fosse di inumazione, oltre al muro di recinzione."
1383,http://comunicati.comune.prato.it/generali/?action=dettaglio&comunicato=14200500001383,21/12/2005,13:00,"Opere pubbliche","Restyling per il campo di calcio Chiavacci","La giunta appriova il progetto definitivo","Saranno ristrutturate le tribune e rifatte la recinzione e la pavimentazione. 272mila euro il costo","Pronti a partire i lavori di ristrutturazione del campo di calcio Chiavacci, che richiede un intervento urgente soprattutto per la tribuna esterna. Su proposta dell'assessore ai Lavori pubblici Enrico Giardi la giunta ha dato il via libera al progetto definitivo che prevede un restyling completo dell'impianto interessando anche il piazzale esterno, la recinzione esterna e la realizzazione di un ingresso per gli atleti separato dal pubblico, come prevede la normativa. In particolare la tribuna necessita di opere di risanamento del calcestruzzo, di cui si stanno distaccando delle porzioni. Per evitare situazioni di pericolo per gli utenti il Global service ha già provveduto a rimuovere le parti pericolanti di cemento, ma è necessario mettere in sicurezza l'impianto. Anche il piazzale esterno è molto dissestato, come la porzione pavimentata a ridosso della tribuna che sarà rifatta insieme al sistema di deflusso delle acque meteoriche. L'accesso escusivo per gli atrleti sarà realizzato mediante una nuova recinzione parallela a quella esistente aul lato lungo del campo. Il costo totale dell'opera è di 272mila euro."
1384,http://comunicati.comune.prato.it/generali/?action=dettaglio&comunicato=14200500001384,21/12/2005,13:15,Viabilità,"Chiusa al traffico via del Palco","Fino al 23 dicembre per lavori sulla rete del gas",,"Chiusa al transito fino al 23 dicembre via del Palco, nel tratto compreso tra via di Filettole per una lunghezza di circa 150 metri con divieto di sosta e rimozione forzata per consentire l’esecuzione di lavori di scavo nella strada per la posa di condotte sotterranee della rete gas da parte di Consiag Reti 
Durante detta chiusura il traffico veicolare sarà deviato in:  via di Filettole, Salita dei Cappuccini, Via del Palco e viceversa.  


"
1385,http://comunicati.comune.prato.it/generali/?action=dettaglio&comunicato=14200500001385,21/12/2005,17:50,Viabilità,"Rotatoria parzialmete agibile fra via Galcianese e via Pigafetta","Chiuso in tratto di via Tintori per tre giorni dal 27 dicembre","Prorogata l'ordinanza di divieto di transito in via del Borgo a S. Lucia","Chiusa domani, giovedì 22 dicembre, una parte della rotatoria fra via Galcianese e via Pigafetta, limitamente alla proiezione su quest'ultima strada. La chiusura, per lavori di risanamento al manto stradale, avverrà dalle ore 9,00 alle 12,00. I veicoli provenienti da via Galcianese lato centro città saranno obbligati a girare verso via Pigafetta. Mentre per i veicoli provenienti da via Pigafetta sarà consentito la svolta in via Galcianese. Durante la chiusura della porzione di rotatoria il traffico da via Galcianese a Galciana sarà deviato in via G. Dossetti, via R. Zandonai, via A. Toscanini, via Pigafetta e via Galcianese. 
Per consentire la deviazione in via Dossetti, fra via Gulliccioni e via Ceccatelli, sarà istituito il senso unico in direzione da via F. Guilliccioni a via S. Ceccatelli.  
Chiusa anche via Tintori, per lavori di manutenziuone edilizia ad un immobile con uso di piattaforma aerea, nel tratto fra via S. Stefano e via G. Garibaldi, nei giorni di martedì 27, mercoledì 28 e giovedì 29 dicembre, dalle 8,00 fino al termine dei lavori e comunque non oltre le ore 18,00. Il traffico  proveniente da piazza S. Domenico con direzione piazza S.M. delle Carceri, sarà deviato in via C. Guasti, via Banchelli, via degli Alberti, via Rinaldesca, piazza S. Francesco, via S. Bonaventura e piazza S.M. delle Carceri. Mentre il traffico proveniente dal Canto alle Tre Gore e piazza Filippo Lippi sarà deviato in via S. Margherita, piazza Mercatale, via S. Silvestro, piazza S. Marco, via Pomeria, via Frascati, via S. Jacopo, via Dante e S. Maria delle Carceri.
Snso unico, per attuare la deviazioe, al Canto alle Tre Gore con direzione da piazza F. Lippi a via S. Margherita.
Prorogata invece fino al 27 gennaio 2006 dell'ordinanza di chiusura di via del Borgo a S. Lucia, disponendovi nel contempo nel tratto prospiciente i numeri civici 11/13 il divieto di sosta. L'ordinanza è stata prorogata a causa dei lavori di ristrutturazione edilizia ad un immobile.
"
1386,http://comunicati.comune.prato.it/generali/?action=dettaglio&comunicato=14200500001386,23/12/2005,09:52,Circoscrizioni,"Sud,  iniziati gli incontri sullo smaltimento dei rifiuti","Dopo la costituzione del gruppo di lavoro","Previste visite guidate nelle realtà già autosufficienti  nello smaltimento","Sono cominciati nei giorni scorsi gli incontri del gruppo di lavoro costituito nella circoscrizione Prato Sud sul tema dei rifiuti e del loro smaltimento. Del gruppo, la cui costituzione è stata promossa dalla presidente Luisa Peris, fanno parte trenta componenti tra consiglieri, membri esterni delle commissioni circoscrizionali di lavoro e componenti del comitato esecutivo di circoscrizione. Al primo incontro hanno partecipato gli assessori alle Politiche Ambientali di Comune e Provincia, Camilla Curcio e Stefano Arrighini. E' stato quest'ultimo, in un clima di attenzione e collaborazione, a illustrare il piano provinciale dei rifiuti. I prossimi incontri serviranno ad approfondire i temi affrontati. La circoscrizione Sud, insieme all'assessorato all’Ambiente del Comune, organizzerà inoltre,  per  i componenti del gruppo di lavoro,  visite  guidate nelle realtà nazionali nelle quali sono già state realizzate azioni per il raggiungimento dell’autosufficienza nello smaltimento dei rifiuti."
1387,http://comunicati.comune.prato.it/generali/?action=dettaglio&comunicato=14200500001387,22/12/2005,13:09,Circoscrizioni,"In crescita i contatti on line","In aumento le 'visite' alle pagine dei Quartieri","Exploit a novembre al Centro, probabilmente a causa dei corsi di 'cultura generale'","Crescono i contatti on line, sulla rete civica del Comune di Prato, con le pagine riservate alle cinque Circoscrizioni amministrative, in cui è suddiviso il territorio comunale di Prato.
Dalle 7551 'visite' di gennaio, diffuse più o meno in maniera omogenea, con un picco di quasi 1500 'inserimenti' nelle pagine della Circoscrizione Sud, si è passati ai 33.576 contatti del mese di novembre. E se le pagine della Circoscrizione Sud presenti sulla rete civica sono state fra le più visitate fino a settembre, con buone prestazioni anche del Quartiere Ovest e di quello Centro, quest'ultimo è salito decisamente in testa nella lista delle preferenze on line, facendo registrare 5798 contatti ad ottobre e ben 24.989 a novembre. Una performance da mettere probabilmente in relazione coi 39 corsi di cultura generale promossi dalla stessa Circoscrizione, il cui risultato in termini di adesioni, con 1062 cittadini iscritti, è andato al di là delle più rosee previsioni. Insomma l'intenso traffico verso le pagine della Circoscrizione centro sembra dovuto alla necessità di acquisire informazioni sull'attività e sul funzionamento dei corsi, che sono appunto in linea dalla fine del mese di ottobre.
Ma al di là di questo exploit, legato a condizioni specifiche e forse anche ai comitati di quartiere, registrati presso la stessa Circoscrizione centro, le cui sigle, corredate di notizie puntuali, sono state immesse nelle pagine a partire dallo scorso 14 novembre, i contatti con un po' tutte le Circoscrizioni sono costanti e in crescita e veleggiano, fatta eccezione per agosto (ma in quel mese resiste la Circoscrizione Sud con 1345 visite), abbondantemente sopra i mille visitatori, con punte fino a 1500 o giù di lì.
Per tutte le Circoscrizioni i mesi di maggior 'dialogo' sono quelli nella seconda parte dell'anno, da settembre a novembre: a settembre la Circoscrizione est ha sfiorato i 2000 contatti, mentre ottobre è stato il miglior mese per le Circoscrizioni nord, ovest e sud rispettivamente con 1791 contatti, 1751 e 2543.       
    "
1388,http://comunicati.comune.prato.it/generali/?action=dettaglio&comunicato=14200500001388,23/12/2005,10:49,Circoscrizioni,"Veglia di Natale alla Ovest e musica antica alla Sud","Natale nelle Circoscrizioni","Gli appuntamenti dal 24 al 27 dicembre","CIRCOSCRIZIONE OVEST, nella frazione di Maliseti sabato 24 dicembre dalle ore 9,30 al centro commerciale (via di Maliseti) sarà presente il Bibliobus e alle 16 animazione di strada con «Babbo Natale show» a cura di Premiere Spettacoli mentre alle 21,30 nella parrocchia di Maliseti «Animazione della veglia di Natale con canti, danze e recite» organizzata dal comitato «Insieme per Maliseti»; nella frazione di Borgonuovo-S.Paolo sempre sabato 24 alle 16 in via dell'Alberaccio ci sarà il Bibliobus e animazione di strada con «Babbo Natale Show»; martedì 27 dicembre alle 16 a Galciana al circolo Arci R.Degli Innocenti ci sarà lo spettacolo per bambini «I musicanti di Brema» a cura di Gionni Voltan mentre a Viaccia alle ore 21 al circolo Arci La Libertà una serata dedicata alla memoria «Come Eravamo» proiezione di filmati sportivi, politici e urbanistici sulla città di Prato.
CIRCOSCRIZIONE SUD, sabato 24 dicembre alle ore 23 alla pieve di S.Maria a Colonica (via della Chiesa 6) concerto di musica antica «Tintement ancient» con Carlotta Vettori flauto dolce e Chiara Cirri clavicembalo; luned' 26 dalle ore 15 alle 17 al Parco Cascine di Tavola «Saluto a Babbo Natale»; infine martedì 27 alle ore 16,30 al circolo arci Tronci (via del Leone 25 - S.G.a Colonica) «Storie di Toscana» teatro di figura con pupazzi animati in golla piuma e attore a cura di Stefano Cavallini e Patrizia Ascione.
CIRCOSCRIZIONE EST, martedì 27 dicembre alle ore 21 alla chiesa di S.Pietro a Mezzana (via dell'Agio) canti gospel e brani natalizi con il concerto del coro polifonico «Giorgio La Pira» di Montemurlo.
"
1389,http://comunicati.comune.prato.it/generali/?action=dettaglio&comunicato=14200500001389,22/12/2005,13:23,Spettacolo,"Col canto si incontrano le religioni","Moni Ovadia al Metastasio venerdì 23 dicembre (ore 21,00)","“Shir Del Essalem – Canti per la Pace” nell'ambito della rassegna Pratofestival Natale 2005","“Shir Del Essalem – Canti per la Pace” con Moni Ovadia, Faisal Taher e il Theatrum Instrumentorum, è ill titolo dello spettacolo in programma domani sera, venerdì 23 dicembre, al Teatro Metastasio (ore 21,00), nell'ambito del cartellone di “Pratofestival/Natale 2005 - La cultura accende la città”, rassegna promossa dall'assessorato alla Cultura del Comune di Prato.
Da anni l’assessorato alla Cultura dedica un momento del Festival di Natale alla riflessione sulle tematiche della pace, usando uno degli strumenti più diretti e più efficaci che esistano: la musica. Quest’anno il compito è stato affidato ad illustri rappresentanti della musica e della cultura ebraica, cristiana e musulmana. Il musicista serbo-croato Aleksandar Sasha Karlic, direttore del Theatrum Instrumentorum, il celebre attore e cantante Moni Ovadia ed il cantante palestinese dei territori occupati Faisal Taher, si incontrano per dar vita ad un programma che è un inno alla pace ed alla tolleranza. Sullo stesso palco artisti di differenti culture e nazionalità si uniscono per cantare le musiche delle tre religioni monoteiste: cristiana, ebraica e musulmana.
«Noi uomini di musica abbiamo uno strumento assai disarmato: il canto - spiega Moni Ovadia - Questo è il suo limite e simultaneamente la sua potenza. Il canto dei popoli attraversa lo spazio ed il tempo e comunica al di là delle differenze. Il viaggio musicale che proponiamo viene dall’epoca della Spagna terra di convivenza. In quel periodo i tre monoteismi sapevano parlarsi, volevano ascoltarsi, amavano convivere interagendo senza omologarsi, nel rispetto delle specifiche identità. Ripercorrere con un linguaggio universale un’epoca di reciproca accoglienza è necessario al nostro futuro». 

 

 

 

"
1390,http://comunicati.comune.prato.it/generali/?action=dettaglio&comunicato=14200500001390,23/12/2005,09:41,Infanzia,"Dal 14  gennaio ricomincia 'Vediamoci di +'","Aperte le iscrizioni","Per genitori e bimbi un'occasione per giocare insieme ogni sabato","A gennaio ricomincia 'Vediamoci di +', un progetto realizzato dal Servizio educazione e cultura dell’infanzia e dall’associazione Tutti Nidi che metteranno a disposizione dei genitori dei bimbi d’età compresa tra i 18 mesi e i 4 anni (anche accompagnati da fratelli più grandi) due spazi nei quali effettuare attività educative sotto la guida esperta di educatori. Ai bambini saranno proposti giochi,  laboratori, esperienze creative da fare insieme ai propri genitori.
Le attività si svolgeranno da gennaio a marzo 2006 ogni sabato: al mattino, dalle 9.30 alle 12.30, presso la ludoteca Galilei (via Ada Negri, 53); nel pomeriggio (dalle 16 alle 19) presso l'asilo nido Trilli (via Fiorentina, 84). 
E’ possibile effettuare l’iscrizione  ritirando il modulo all’Urp del Comune di Prato, in via Ricasoli, o rivolgendosi al Servizio educazione e cultura dell’infanzia in via dei Migliorati 1/A (infanzia@comune.prato.it)
Il modulo compilato può essere consegnato o inviato all’Ufficio Protocollo del Comune di Prato, piazza del Pesce 9.
Il costo per frequentare indifferentemente entrambe le strutture è di 35 euro per il trimestre gennaio-marzo. Le attività avranno inizio sabato 14 gennaio.



"
1391,http://comunicati.comune.prato.it/generali/?action=dettaglio&comunicato=14200500001391,23/12/2005,14:39,Appuntamenti,"Debutto natalizio per le nuove alte uniformi dei vigili","Il 25 dicembre e per S.Stefano","Alle cerimonie religiose prenderanno parte anche il sindaco, il vicesindaco e il Gonfalone.","Debutto e benedizione il giorno di Natale per le nuove alte uniformi del Corpo della Polizia municipale di Prato: i vigili, con tanto di mantello e sciabola, parteciperanno con la nuova e bella divisa alla Messa natalizia che sarà officiata nella cattedrale di S. Stefano alle 17.00 con l'Ostensione della Sacra Cintola della Madonna. Alla cerimonia prenderanno parte anche il vicesindaco Roberto Bencini e il Gonfalone del Comune, scortato dai valletti.
Seconda uscita il giorno seguente in onore del pontificale per il patrono S.Stefano: oltre che dai vigili in alta uniforme, alla liturgia parteciperà il sindaco Marco Romagnoli insieme al Gonfalone storico."
1392,http://comunicati.comune.prato.it/generali/?action=dettaglio&comunicato=14200500001392,23/12/2005,15:39,"Consiglio Comunale","«Condividiamo gli obiettivi dell'accordo, ma occorre gradualità»","Le ragioni della mancata firma del Comune in una question time","Alla base i tempi troppo stretti, la carenza di incentivi e la crisi della città","«Condividiamo le finalità del nuovo accordo di programma della Regione sulla qualità dell'aria , ma abbiamo per il momento deciso di non sottoscriverlo per le modalità di attuazione dei provvedimenti antismog, che dovrebbero avere maggiore gradualità». Così l'assessore all'Ambiente Camilla Curcio, rispondendo in Consiglio comunale ad una question time di Andrea Ballini dei Ds ha spiegato le ragioni della decisione del Comune di non firmare l'accordo di programma per il controllo delle polveri stilato dal corrispondente assessorato della Regione. Le perplessità e le preoccupazioni espresse nel tavolo comunale per la mobilità dalle categorie economiche per i bolocchi del traffico, l'insufficienza di incentivi per il rinnovo del parco macchine sono le principali ragioni che hanno spinto la giunta a soprassedere per il momento sull'applicazione dell'accordo, come hanno fatto anche Lucca, Pisa, Pistoia, Livorno, Grosseto e altri piccoli Comuni «Condividiamo in pieno gli obiettivi di risanamento dell'aria, ha spiegato l'assessore Curcio - e soprattutto l'applicazione di una strategia congiunta e condivisa per il contenimento dei livelli di Pm10, in vista degli standard di qualità dell'aria che l'Unione europea ci impone per il 2010. Riteniamo però critici i tempi previsti, che imporrebbero di far partire tutte le misure antismog dal 1° gennaio 2006, anche il blocco totale per tutti i mezzi Euro 0 privati e commerciali con divieto 0-24 nel 50% del territorio urbano. Non c'è stato il tempo di fare una comunicazione preventiva e adeguata per i cittadini. Inoltre non possiamo non valutare che a fronte di un ulteriore giro di vite dei provvedimenti, il pacchetto degli incentivi è meno consistente e i mezzi Euro 0 in circolazione sono invece tanti: si parla del 20% in meno rispetto al 2005. Abbiamo ascoltato e tradotto in fatti anche le istanze raccolte nel tavolo della mobilità, anche se l'attenzione per l'ambiente è sempre molto alta». La Regione si è comunque dichirata disponibile a riaprire la discussione e il confronto sulle criticità fatte notare dai Comuni che non hanno aderito."
1393,http://comunicati.comune.prato.it/generali/?action=dettaglio&comunicato=14200500001393,23/12/2005,15:37,Ambiente,"Prorogato al 31 gennaio il blocco per gli Euro 0","La decisione degli assessori Curcio e Giardi","Il divieto di circolazione riguarda il centro storico e un'area immediatamente limitrofa","Prorogate fino al 31 gennaio 2006 le limitazioni alla circolazione dei veicoli Euro 0 in vigore per l'anno in corso. La decisione di prorogare l'ordinanza n. 3252 coi divieti e le limitazioni alla circolazione, emanata a gennaio, che altrimenti scadrebbe il prossimo 31 dicembre, è stata presa stamani, d'intesa col sindaco, in un minivertice con gli staff tecnici dei rispettivi settori dagli assessori alla Mobilità Enrico Giardi e all'Ambiente Camilla Curcio.
Come spiega quest'ultima la decisione presa conferma «la volontà di Prato di stare dentro l'accordo regionale. Abbiamo a cuore la salute dei cittadini così come i loro diritti. Si tratta di trovare un equlibrio. Con la Regione il tavolo riprenderà nei prossimi giorni. Per questo proroghiamo l'ordinanza: per avere i tempi necessari a definire l'intesa regionale».
Il blocco riguarda i veicoli Euro 0, cui è fatto divieto di  circolare dalle 9,00 alle 18,00 del martedì, mercoledì e giovedì, nella fascia all'interno delle mura storiche e in tutte le strade e le piazze dell'area limitrofa delimitata da via M. Roncioni, via A. Zarini, via del Romito, via Genova, via Livorno e via Pisa.
Sono interessati al divieto le autovetture, a benzina e diesel, immatricolate prima del 1° gennaio 1993, ad eccezione di quelle conformi alla direttiva Cee 91/441 (Euro 1); i veicoli commerciali fino a 35 quintali immatricolati prima del 1/10/1994 ad eccezione di quelli conformi alle direttive Cee 91/441 (Euro 1), Cee 93/59 (Euro 1) e successive; i ciclomotori non omologati in conformità alla direttiva Cee 97/24 (Euro 1 e Euro 2).   
Nei giorni di blocco per i veicoli interessati al divieto non vi sarà possibilità di sosta nelle seguenti aree a parcheggio (periferiche all’area interdetta alla circolazione): p.zza S. Marco, dal numero civico 37 all’intersezione con via Pomeria; via Pomeria, area adiacente gli Archi di Frascati lato opposto ex area distribuzione carburanti; via Cavour, nel tratto tra il numero civico 88 ed il numero civico 90; via Cavour, nel tratto tra il numero civico 1 ed il civico 9; via Jean Louis Protche, piazzale adibito a sosta, sovrastante parcheggio il Serraglio. 
Non sono soggetti a divieto i mezzi elettrici, gli autoveicoli a metano o Gpl, i motocicli, i taxi, i bus in servizio di linea, i bus e autoveicoli in servizio di noleggio con conducente, gli autoveicoli delle Forze armate e di polizia, adibiti anche a servizio antincendio, le ambulanze e i mezzi di soccorso e della Protezione Civile in servizio, i veicoli muniti dello speciale contrassegno per il trasporto di persone invalide. Per altre evenienze (ad esempio visite mediche o prestazioni professionali specifiche) è necessaria l'autocertificazione.
La sosta dei veicoli sottoposti a divieto di proprietà dei residenti all’interno dell’area chiusa al traffico, in possesso di permessi di accesso categoria 1 – 2 – 10 –15 – 25 – 35, è consentita, nelle vie limitrofi alla fascia interdetta, negli spazi riservati ad altre categorie di permessi. 



 

"
1394,http://comunicati.comune.prato.it/generali/?action=dettaglio&comunicato=14200500001394,23/12/2005,15:46,"Consiglio Comunale","Una diffida del Comune per riprendere l'ippoterapia","Due question time di Fattori (Rc) e Pieri (FI)","Da due anni l'attività è stata sospesa dal gestore, che ne ha però l'obbligo contrattuale","Il Comune ha inviato una diffida alla società di gestione dell'ex Ippodromo, l'Ihrc di Prato, affinchè adempia alle previsioni del contratto, che includono l'ippoterapia, attività rivolta soprattutto ai bambini disabili per migliorarne la socializzazione che da due anni è sospesa. La vicenda è stata oggetto di due question time ieri in Consiglio comunale presentate da Paolo Fattori di Rifondazione comunista e Rita Pieri di Forza Italia, che già a novembre era intervenuta nella questione anche per segnalare che i cavalli sono tenuti al buio e sotto un tetto di amianto. La risposta è arrivata dall'assessore ai Servizi sociali Maria Luisa Stancari, che ha fatto sapere appunto che il Comune ha diffidato il gestore affinchè riprenda l'ippoterapia al più presto. Come ha spiegato l'assessore, il problema nascerebbe da un contenzioso aperto tra l'Ihrc e l'associazione Pegaso, che curava l'ippoterapia. La risposta ha soddisfatto solo in parte i consiglieri Fattori e Pieri, che auspicavano la rescissione del contratto d'appalto: Una diffida dopo tre anni dalla stipula del contratto non basta - ha replicato Fattori - il gestore compie delle angherie assurde ai danni della Pegaso, ad esempio non facendoli entrare con i mezzi per scaricare il cibo per i cavalli. E' una proprietà comunale dove però questa società fa quel che più gli pare e il Comune non può sostenere una simile situazione». «Non solo il gestore non fa come da contratto l'ippoterapia - ha aggiunto Pieri - ma tiene i cavalli senza illuminazione rendendo difficile dargli da mangiare per i volontari che se ne prendono cura. E' indegno». "
1395,http://comunicati.comune.prato.it/generali/?action=dettaglio&comunicato=14200500001395,23/12/2005,16:18,"Consiglio Comunale","Passa il Global service, ma l'opposizione dice no","Approvata la delibera di indirizzi con 26 sì e 6 no","An aveva chiesto di non procedere alla discussione per «infondatezza giuridica» dell'operazione","Con 21 voti favorevoli (i gruppi di maggioranza) e 6 contrari (tutto il fronte delle opposizioni) il Consiglio comunale ha approvato la delibera di indirizzi per il 'Global service'; la manutenzione integrale degli immobili comunali sarà affidata ad una cosiddetta 'società di scopo', secondo la formula 'in house providing'.
Un dibattito molto teso, in seduta serale, dopo che i capigruppo, riuniti dal presidente Daniele Mannocci, si sono dovuti pronunciare sulla riserva di non procedere al dibattito, avanzata da An e spiegata in aula dal consigliere Maurizio Bettazzi per «assoluta inadeguatezza e infondatezza giuridica» della delibera, illustrata dall'assessore Andrea Frattani. 
Nel testo della delibera si indicano le caratteristiche della società cui sarà affidata la manutenzione degli immobili comunali. E proprio questo aspetto è stato criticato dal consigliere Giovanni Luchetti di Forza Italia, che ha evocato una dichiarazione di Francesco Rutelli contro l'affidamento senza gara del servizio: «Rutelli ha sostenuto che se il centrosinistra vincerà le elezioni non procederà più ad affidamenti 'in house providing'. Non si comprende perchè il Comune voglia immetersi su questo scivoloso terreno, contestato anche da un leader del vostro schieramento».
L'assessore Frattani nell'introduzione aveva anche spiegato che il Comune ha seguito un meccanismo di razionalizzazione, muovendosi secondo i più consolidati indirizzi giurisprudenziali: la dimensione pubblica della società cui è affidato il Global; l'esercizio del cosiddetto 'controllo analogo', ovvero come se fosse l'effettuasse in proprio, da parte del Comune sulla società che svolgerà la manutenzione; il vincolo da parte della stessa società di gestire il Global solo per l'Amministrazione comunale.
Parole che non hanno convinto l'opposizione e il consigliere di Sinistra per Prato viva Mauro Vannoni, che ha votato in blocco contro la delibera. "
1396,http://comunicati.comune.prato.it/generali/?action=dettaglio&comunicato=14200500001396,23/12/2005,16:58,"Consiglio Comunale","La collezione del Pecci al Comune per 1,3 milioni di euro","Approvata la delibera d'indirizzo","La condizione per il versamento in due tranche è la redazione del Piano industriale","Il Comune si è aggiudicato la collezione di opere del Museo Pecci per 1 milione e 300mila euro, imponendo due condizioni: la presentazione da parte dell'Associazione Centro per l'Arte contemporanea Luigi Pecci di un piano industriale, coerente con gli indirizzi dell'Amministrazione comunale, e la destinazione al suo interno di una parte non inferiore al 30% dell'intero contributo annuale dell'Amministrazione comunale a progetti culturali di sviluppo che arricchiscano le attività del Centro. La delibera che definiva l'intervento dell'Amministrazione come conferma degli indirizzi strategici dati nel 2004 è stata approvata ieri dal Consiglio comunale. A distanza di un anno la questione è tornata in Consiglio perchè nel 2004 gli indirizzi auspicavano la formazione di una fondazione al posto dell'associazione, che avrebbe dovuto sciogliersi, ma questo non è avvenuto. Come ha spiegato l'assessore alle Finanze Bencini, si ritiene anzi ora dannoso lo scioglimento, vista la critica situazione del Pecci: «Acquisiamo le opere per risanare il bilancio del Centro, ma anche per far partire un'operazione di rilancio di un'istituzione che è un punto di riferimento per l'arte contemporanea in Toscana».
L'opposizione è stata compatta nel criticare gli indirizzi dati per la gestione del Pecci, definiti fallimentari. Per la Casa delle Libertà «è stato celebrato il fallimento della politica culturale del Centro Pecci, per cui l'acquisto delle opere è solo un paravento», e si sarebbe persa l'occasione per allargare il raggio del Museo all'arte moderna, in modo da renderlo più fruibile da un pubblico più ampio. Anche Rifondazione comunista e Sinistra per Prato viva, che avevano approvato gli indirizzi dell'anno scorso, hanno votato contro perchè non sarebbe stato seguito un reale percorso di rinacita e risanamento, dicendosi comunque pronti a ritornare sulla proprai decisione se ci sarà un piano di rilancio regionale. Mauro Vannoni in particolare ha sottolineto che il Comune ha fatto tanto per il Pecci e per la città, ma in questo caso senza ricevere la giusta contropartita da parte degli industriali e degli imprenditori che 'di fronte ad una città in crisi e  in stato di bisogno non hanno fatto niente, come per il Pecci'.
Unanime invece la maggioranza nel voler rilanciare un'importante istituzione culturale cittadina, che ha quasi 18 anni, e nel considerare positivo l'investimento sulla cultura da parte del Comune per una migliore qualità della vita e una migliore immagine. Lo stesso concetto è stato espresso dall'assessore alla Cultura Andrea Mazzoni, che ha illustrato l'intervento dal punto di vista culturale sottolineando che le opere acquistate dal Comune hanno un valore superiore a 1 milione e 700mila euro.
La delibera è passata con 24 voti favorevoli, tra cui Massimo Taiti del Nuovo Psi-Taiti per Prato, e 10 contrari."
1397,http://comunicati.comune.prato.it/generali/?action=dettaglio&comunicato=14200500001397,27/12/2005,11:04,"Pubblico Impiego","Il Comune assume tre istruttuttori per l'Up multietnica","Contratti di formazione lavoro","Le domande entro il 10 gennaio","Il Comune ha bandito una selezione pubblica per l’assunzione a tempo determinato -  con un  contratto di formazione lavoro -  di tre istruttori amministrativi che saranno destinati all’Unità di progetto multietnica.
Le scadenze
Le domande, redatte  su carta libera secondo lo schema inserito nel bando di selezione, dovranno essere presentate entro il 10 gennaio prossimo e indirizzate al Comune di Prato, Servizio Personale,  via Manassei 23, allegando la ricevuta in originale del versamento della tassa di selezione. 
I requisiti
I candidati devono essere in possesso di specifici requisiti: la cittadinanza italiana; l’età compresa fra i 18 e i 32 anni non compiuti alla scadenza del bando (10 gennaio 2006); godimento dei diritti politici; diploma di maturità liceale (classica, scientifica, socio-pedagogica e/o magistrale, linguistica). Devono, inoltre, aver sostenuto almeno tre esami universitari – di cui uno di lingua e letteratura inglese/francese/tedesca/albanese/araba/cinese – nelle seguenti materie: diritto pubblico; diritto privato o istituzioni di diritto privato; diritto amministrativo; diritto costituzionale; diritto del lavoro; diritto civile; diritto penale; diritto commerciale; diritto internazionale; diplomazia e diritto diplomatico; economia politica; economia aziendale; ragioneria generale e applicata; statistica; sociologia; storia delle relazioni internazionali; storia moderna; storia contemporanea; antropologia culturale; pedagogia interculturale. 
L’esame di lingua può essere sostituito dal possesso di un’esperienza adeguatamente documentata di almeno dodici mesi presso enti pubblici o associazioni riconosciute in incarichi attinenti a progetti di multietnica.
Informazioni
Per informazioni, gli interessati possono rivolgersi all’Urp Multiente, Corso Mazzoni 1, telefono 0574/442216,   nei giorni di lunedì (9 –13.30; 15 –17.30); martedì, mercoledì, venerdì (9-13.30), giovedì (9-17.30).
Il bando
Il testo integrale del bando è reperibile presso l’Urp e i centri civici di Prato Ovest (via Leoncavallo 35), Prato Est (via De Gasperi 67), Prato Sud (via delle Badie 130), Prato Nord (via VII Marzo 15), Prato centro (via dell’Accademia 42). 
Il bando, inoltre, è anche sul sito Internet del Comune all’indirizzo www.comune.prato.it


"
1398,http://comunicati.comune.prato.it/generali/?action=dettaglio&comunicato=14200500001398,27/12/2005,16:42,Bilancio,"«Più legalità per sostenere l'economia»","Incontro di fine anno con la stampa","Romagnoli indica le linee dell'azione dell'Amministrazione comunale","Prima di tutto la legalità «perchè è il luogo per la promozione dei diritti e per la difesa delle nostre attività economiche», ma poi anche il voto agli immigrati, in un contesto in cui Prato è chiamata a svolgere il ruolo di «motore della crescita di un'area più vasta». E insieme il sostegno all'attività economica e all'industria «perchè è vero che cambierà e che probbilmente la sua dimensione quantitativa decrescerà, ma il distretto impiega ancora il 48% della forza lavoro nell'impresa manufatturiera, una percentuale che non eguali in Europa».
E' corsa così, entro questi limiti, il consueto incontro di fine anno con la stampa del sindaco Marco Romagnoli, tutto proteso verso il 2006 «perchè i bilanci li conoscete, come pure quello che abbiamo fatto».   
Certo non mancano i problemi ad iniziare da una Finanziaria che obbliga a tagliare l'1% del personale («per noi significa - ha detto il sindaco - un milione e 300 mila euro in meno, in pratica licenziare 180 dipendenti co.cc.co. Non solo non lo vogliamo fare, non lo faremo»), con tutto quel che comporta di minori servizi, mentre lo stesso Stato non assolve ai suoi compiti sulle materne, che invece costano a Comune e Provincia più di 3 milioni di euro. Ma lo spirito in cui si è mosso il sindaco è quello di proiettarsi sul nuovo anno, con azioni e strategie che contribuiscano all'uscita della crisi.
IL SOSTEGNO ALL'ECONOMIA - E' questo il principale compito disegnato dal sindaco per l'anno nuovo. Il primo segnale fra due giorni col Consiglio comunale chiamato a votare le modifiche al regolamento di attuazione delle norme urbanistiche, che consentiranno ampliamenti alle imprese di qualunque tipo, in presenza di reali esigenze produttive. Ma il segno più forte arriverà dalle varianti tematiche al piano regolatore, già annunciate, per le quali si passerà alla elaborazione vera e propria. E fra queste varianti acquista particolare valore quella della Declassata - il nuovo asse dei servizi - che comprenderà anche il polo espositivo ex Banci, da realizzare a stralcio con l'affidamento dell'incarico al progettista del master plan, l'arch. Massimiliano Fuksas, nella prima parte del prossimo anno.
LA LEGALITA' - Sviluppo significa anche legalità. Dice il sindaco: «La questione del rispetto delle regole commerciali non è solo relativa ai mercati internazionali. E’ una questione che ci riguarda da vicino, anche per l’espandersi dell’imprenditoria straniera nel nostro territorio. E’ una risorsa e un opportunità in più per Prato. Ma lo diventa se si rispettano le regole di produzione, quelle fiscali, se si rispettano i contratti e le condizioni di lavoro, i salari, se tali attività operano in ambienti di lavoro salubri e non a rischio per le persone». Il sindaco ha proposto un patto ad organizzazioni sindacali e imprenditori per andare oltre «le forze di polizia», dato che «le forze sociali possono avere effettivi elementi di conoscenza di questi fenomeni». In questo quadro occorre un'azione ancora più forte contro la clandestinità, ma è necessario anche promuovere i diritti delle persone: «Perciò riteniamo ormai matura  la questione del voto agli immigrati. Apriamo una discussione, in modo sereno, ma è necessario trovare meccanismi per garantire agli stranieri residenti a Prato qualche forma di cittadinanza attiva e passiva».
I SERVIZI PUBBLICI - Ma un ruolo nuovo di Prato nell'area metropolitana, e a sostegno delle attività economiche, comporta anche la definizione di nuovi strumenti di governo. In primis l'apertura del dibattito «per avviare un processo di aggregazione regionale e nazionale dei servizi pubblici locali, in particolare per l'energia e rifiuti», con Consiag e Asm protagoniste in questo confronto.
E' anche per questo motivo che il Comune deve operare «per rafforzare il ruolo di Gida e le funzioni affidate a Publiacqua». Si tratta, per i sindaco, di stabilire «cosa deve essere Gida in relazione a Publiacqua», candidando Gida «a gestire tutti gli impianti di depurazione di area metropolitana».
LA LOGISTICA - L'altra opportunità per lo sviluppo è data dalla logistica, «in funzione di servizio all'industria ma anche come base di diversificazione dell'apparato economico». Il sindaco lo dice esplicitamente: il Comune ha avuto un grande ruolo nell'infrastrutturazione dell'interporto della Toscana centrale ma ora «la società deve trasformrsi per gestire le attività economiche di movimentazione delle merci. Bisogna fare business, profitti. Ma questo è un ruolo che non è del Comune». Da qui una doppia operazione: da un lato valorizzare la partecipazione azionaria, il 40% detenuto dal Comune («ora come ora ha un valore solo figurativo, bisogna invece sapere quanto vale l'interporto»), dall'altro vendere queste azioni per «introitare somme per altri investimeni importanti per la città».
CENTRO STORICO - Se la città si sposta verso la Declassata, allora bisogna prestare attenzione al centro città, valorizzandone le sue funzioni «magari con un'operazione simile all'area ex Banci con Fuksas». Di sicuro nei primi mesi del 2006 prenderà il via l'operazione del parcheggio interrato di piazza Mercatale: «La proporremo alla città per capire se può essere uno dei modi per risolvere i problemi del centro città».
STATO SOCIALE - Non ripiegheremo dal Welfare, dice il sindaco. Ma certo lo Stato deve svolgere i suoi compiti nella gestione delle materne e deve assicurare uffici periferici adeguati negli organici. Il sindaco parla esplicitamente di vertenza, che si estende alla Regione per quanto riguarda la spesa sanitaria: «Prato è la sola città toscana in crescita demografica. La spesa storica è insufficiente. Anche a livello regionale si deve acquisire la consapevolezza delle questioni inedite poste dalla realtà pratese».
MOBILITA' - Il sindaco traccia l'orizzonte per il 2006: il completamento del sistema Lam («il fiore all'occhiello di questa Amministrazione»), con le linee azzurra e viola.  
CREDITO - Se si parla di economia e di sviluppo indispensabile è anche la funzione del credito. Un ragionamento che si rivolge prima di ogni cosa a CariPrato «per il ruolo storico che ha nel territorio». Per il sindaco occorre fare del credito una leva strategica «per l'economia e il suo sistema industriale, ma anche per la società e il suo sistema sociale e culturale». Detto in altro modo con CariPrato c'è da ragionare del «complesso delle questioni legate allo sviluppo territoriale», in una dimensione «non solo di rapporto col sistema delle imprese» ma allargata ad uno spettro più vasto «guardando alle diverse funzioni della città». Anche perchè la cultura e il sistema culturale, di cui non si nascondono le attuali difficoltà, saranno centrali il prossimo anno, anche per raccogliere i frutti del risanamento avviato al Pecci. 
NON SOLO LOCALE - Prato del resto svolge già un ruolo anche in chiave europea: se la Commissione ha varato il marchio 'made in' sulle merci importate molto lo si deve al lavoro di lobby svolto da tutto il distretto. Questo ruolo deve misurarsi anche nell'area metropolitana. 
TERMOVALORIZZAZIONE - Uno dei primi banchi di prova dell'iniziativa verso l'area metropolitana sarà costituito dalla termovalorizzazione: una scelta, chiosa Romagnoli, «di per sè difficile ma irrinunciabile». Insieme alla Provincia e al 'tavolo regionale' che si è aperto nel prossimo anno saranno proposte «adeguate modalità di attuazione». 
  "
1399,http://comunicati.comune.prato.it/generali/?action=dettaglio&comunicato=14200500001399,27/12/2005,16:31,"Consiglio Comunale","«PratoFiere, non ci sono atti di indirizzo per l'istituzione»","Il vice-sindaco Bencini risponde a Becheri (Rc)","Il Comune ha affidato a Sori l'area del viale Marconi per la fiera e altre manifestazioni.","La vicenda di PratoFiere è stata al centro  di un question time presentato in Consiglio comunale da Leonardo Becheri di Rifondazione comunista. Il capogruppo ha chiesto perchè Sori ha partecipato alla creazione di PratoFiere, perchè e chi ha dato la direttiva politico-amministrativa all'amministratore unico Mario Pazzaglia per la creazione e quali manifestazioni ha ospitato e organizzato. La risposta è arrivata dal vice-sindaco Roberto Bencini, che ha chiarito, come già in precedenza, che non ci sono atti di indirizzo della giunta in tal senso: «L'Amministrazione comunale ha solamente assegnato a Sori lo spazio di viale Marconi per il secondo semestre del 2004 per l'organizzazione della fiera di Prato, che venne affidata a Sori, non ad un'altra società, e di altre manifestazioni, ovvero Casabitare e il Motorshow». La spiegazione non ha soddisfatto Becheri, che ha puntato il dito anche contro quello che ritiene uno scarso controllo nei confronti delle partecipate: «In base alla risposta l'amministratore Pazzaglia avrebbe creato allora PratoFiere senza dire niente a nessuno e come gli pareva? Secondo noi invece è stata richiesta tecnicamente e politicamente l'istituzione della società»."
1400,http://comunicati.comune.prato.it/generali/?action=dettaglio&comunicato=14200500001400,27/12/2005,16:56,"Consiglio Comunale","Due novità per il canile comunale","L'assessore Curcio risponde al question time di Pieri (FI)","Il registro dei cani ospiti e un depliant informativo sulle attività svolte e le adozioni dei cuccioli senza padrone","Il registro con tutte le informazioni sui cani ospiti della struttura del canile comunale 'Il rifugio' e un depliant da diffondere per recepire critiche e suggerimenti da parte dei cittadini e comunicare le attività svolte per il migliore amico dell'uomo e le adozioni, sempre più numerose: sono queste le due novità introdotte in questi giorni dal nuovo comitato di gestione del canile del Calice, di cui fanno parte i rappresentanti di tutte le associazioni animaliste pratesi e l'Amministrazione comunale. Ne ha parlato in Consiglio comunale l'assessore ai Diritti degli animali Camilla Curcio, rispondendo al question time presentato da Rita Pieri di Forza Italia sul canile. La consigliera ha chiesto chiarimenti sulla situazione dei cani in seguito alle considerazioni fatte dall'Ente nazionale protezione animali pochi giorni fa sulle cure inadeguate e la mancanza di cibo nei giorni festivi. «Solitamente vengono forniti due pasti al giorno, contrariamente ad altri canili che ne danno uno solo, mentre è vero che nei festivi c'è una razione, ma più abbondante. Non c'è stata alcuna carenza di cura per gli ospiti del Rifugio, e anzi, l'applicazione del regolamento e il funzionamento della struttura sono garantiti e controllati dal comitato di gestione». "
1401,http://comunicati.comune.prato.it/generali/?action=dettaglio&comunicato=14200500001401,27/12/2005,16:56,Spettacolo,"Peter Pan al Magnolfi a cura del Tpo","La performance nel pomeriggio domani e giovedì","La rappresentazione in uno spazio scenico costruito insieme ai bambini","Domani, mercoledì 28, e giovedì 29 dicembre, dalle ore 15,00 alle ore 18,00, al Teatro Magnolfi (ingresso libero), sarà di scena “Peter Pan”, a cura del Tpo, spettacolo per bambini fino a 8 anni, nell'ambito di PratoFestival/Natale 2005, la rassegna “La cultura accende la città” promossa dall'assessorato alla Cultura del Comune. 
“Peter Pan” più che uno spettacolo è un approccio possibile alla dimensione ludica del teatro, è uno spazio di gioco interattivo disegnato da Emanuele Luzzati e basato sul sistema CCC [children cheering carpet], progettato dal Tpo in collaborazione con l’ingegnere Martin von Gunten. 
Lo spettacolo-installazione non è la rappresentazione lineare del romanzo di J.M. Barrie, ma una ricostruzione virtuale di alcuni dei suoi ambienti più suggestivi. 
Le immagini di Luzzati (noto scenografo e illustratore italiano) vengono proiettate su di un tappeto sul quale i ragazzi diventano spettatori attivi: possono interagire, muoversi, giocare con i  personaggi e gli ambienti della storia. 
Un attore/conduttore, proponendo modalità di interazione basate su giochi che valorizzano il movimento e l’attenzione visiva, guida il visitatore nel viaggio o nella storia, che lui stesso si costruisce, fra i personaggi che popolano ”i giardini di Kensington” e “l’isola che non c’è”. Non uno spettacolo tradizionale ma una struttura drammaturgicamente aperta, composta da frammenti della storia di Peter Pan che vivono tutti di vita autonoma. Ogni gruppo composto da un massimo di 15 bambini (più i loro accompagnatori) potrà partecipare all’installazione, dalle 15,00 alle 18,00 a turni della durata di 30 minuti circa, prenotandosi alla segreteria del Magnolfi Nuovo(0574  442906)

 

 

 

 

"
1402,http://comunicati.comune.prato.it/generali/?action=dettaglio&comunicato=14200500001402,27/12/2005,17:28,Appuntamenti,"I Re magi di Ebensee in visita dal sindaco","Domattina alle 9.45 in Comune",,"I Re magi fanno visita al sindaco Marco Romagnoli: domattina alle 9.45 il primo cittadino riceverà una 'delegazione' speciale proveniente da Ebensee, nell'ambito del gemellaggio che lega la cittadina austriaca a Prato. I Magi saranno accompagnati dal parroco della parrocchia Regina Pacis di Santa Lucia, organizzatrice del viaggio nel capoluogo tessile, intitolato 'Cantare la stella, una lunga tradizione e il suo significato attuale'. In cambio dei loro doni riceveranno un pregiato souvenir pratese: i tipici biscotti di Prato. Nei prossimi giorni, fino alla partenza fissata per il 30 dicembre, i Re magi d'Oltralpe visiteranno le istituizioni e le parrocchie di cittadine e della provincia."
1403,http://comunicati.comune.prato.it/generali/?action=dettaglio&comunicato=14200500001403,28/12/2005,11:21,"Pubblico Impiego","Selezione pubblica per assistenti sociali","Graduatoria per assunzioni a tempo determinato","Le domande entro il 16 gennaio","Il Comune effettuerà una selezione pubblica per titoli e esami per la formazione di una graduatoria da utilizzare per l'assunzione di assistenti sociali a tempo determinato. Le domande dovranno essere presentate entro il 16 gennaio prossimo.
Questi i requisiti richiesti ai candidati: cittadinanza italiana (o di uno degli stati membri dell’Unione Europea con adeguata conoscenza della lingua italiana –DPCM 174/94); età non inferiore ad anni 18; godimento dei diritti civili e politici oltre a non aver riportato condanne penali e non avere procedimenti penali in corso che impediscano, ai sensi delle vigenti disposizioni in materia, la costituzione del rapporto di lavoro con le Pubbliche Amministrazioni, anche negli Stati di appartenenza o provenienza;                                     
non essere stati interdetti da pubblici uffici o destituiti o dispensati dall'impiego da precedenti rapporti di pubblico impiego per persistente insufficiente rendimento, o non essere stati dichiarati decaduti da un impiego statale, ai sensi dell'art. 127,1°comma,lett.d) del D.P.R. 10 Gennaio 1957 nr.3 e sue modifiche ed integrazioni;      idoneità fisica all'impiego; posizione regolare nei confronti dell'obbligo sul reclutamento militare per lo Stato Italiano. Analogamente il cittadino della Ue dovrà essere in posizione regolare secondo quanto stabilito dalla legge nelle singole fattispecie;     possesso di uno dei seguenti titoli di studio: diploma di laurea in servizio sociale o scienza di servizio sociale; diploma universitario in servizio sociale;
diploma in servizio sociale valido ai sensi del DPR 15.01.1987 n. 14; iscrizione all’albo professionale degli assistenti sociali.
Le domande, redatte su carta libera secondo il modulo di domanda e corredate dal curriculum vitae redatto seguendo l’apposito schema, dovranno essere indirizzate al Comune di Prato - Servizio Personale, Via Manassei 23 - Prato. Sulla busta contenente la domanda il candidato dovrà apporre nome, cognome, indirizzo nonché l’indicazione 'Selezione Assistente Sociale a tempo determinato'.
Il  testo  integrale del bando è reperibile, oltre che presso l'Urp Multiente, anche sul sito internet del Comune (www.comune.prato.it) e presso i centri civici di Prato Ovest (via Leoncavallo 35), Prato Est (via De Gasperi 67), Prato Sud (via delle Badie 130), Prato Nord (via VII Marzo 15), e Prato Centro (via dell’Accademia 42).  

"
1404,http://comunicati.comune.prato.it/generali/?action=dettaglio&comunicato=14200500001404,28/12/2005,14:37,Circoscrizioni,"A tutta musica aspettando il Capodanno","Continua la programmazione del Natale 2005 nei Quartieri","Le iniziative di giovedì 29  e venerdì 30 dicembre e domenica 1° gennaio 2006.","All'insegna della musica il prossimo fine settimana nelle Circoscrizioni.
CIRCOSCRIZIONE OVEST - giovedì 29 dicembre alle ore 21 alla parrocchia di Viaccia concerto di musica antica eseguito da «Tintement Ancien» C.Vettori ai flauti dolci e C.Cirri al clavicembalo.
CIRCOSCRIZIONE SUD - per la rassegna «Natale bambino», giovedì 29 dicembre alle 16 alla scuola elementare S. d'Acquisto (via G.Braga - Tavola), il Tatrino dell'Es, teatro di figura per bambini, a cura di Vittorio Zanella e Rita Pasqualini presentano «La fiaba di Leonconiglio della paura figlio»; venerdì 30 dicembre alle 21,15 alla chiesa di S.Pietro a Grignano (via S.Piero) concerto di musica da film, bossanova ed etnica con il «Duo Kifla» formato da Carlotta Vettori al flauto e Riccardo Galardini alla chitarra.
CIRCOSCRIZIONE EST - all'insegna della musica il fine settimana proposto dalla Est si inizia giovedì 29 alle 21 all'auditorium Centro per l'Arte Contemporanea «L.Pecci» con un concerto per fisarmonica del «Duo dissonance» con Gilberto Meneghin e Roberto Caberlotto che eseguiranno musiche di Bach, Piazzola, Battiston e Fattambrini; venerdì 30 sempre alle 21 alla chiesa della Pietà (piazza della Pietà) il concerto gospel del coro «The gospel fire choir» diretto da Patrizia Calussi; infine il concerto di Capodanno, domenica 1° gennaio 2006 alle 18 nell'atrio della stazione centrale si esibirà l'orchestra «Concerto Cittadino E. Chiti».
Anche la CIRCOSCRIZIONE CENTRO propone il concerto di Capodanno, alle ore 10 del 1° gennaio 2006 a palazzo Novellucci (via Cairoli) l' «Orchestra d'archi Pratese» diretta da Luisa Berti. "
1405,http://comunicati.comune.prato.it/generali/?action=dettaglio&comunicato=14200500001405,28/12/2005,16:54,Ambiente,"Cinque progetti per il verde pubblico","La giunta stanzia 173.500 euro per giardini e parchi","Tra gli interventi anche un frutteto per fini didattici alle Cascine di Tavola","Un frutteto sperimentale a fini didattici, giardini più curati e con maggiore identificazione grazie a regole scritte di comportamento e uso, nuovi giochi e panchine e la manutenzione straordinaria dei giardini di piazza Mercatale: sono questi i progetti di riqualificazione del verde pubblico che su proposta dell'assessore all'Ambiente Camilla Curcio sono stati approvati e finanziati dalla giunta con 173.500 euro. 
Gli interventi in cui sarà ripartita la cifra, che saranno realizzati in collaborazione con Asm, sono cinque: il primo è di carattere edilizio per realizzare un piccolo locale ad uso deposito per la struttura sportiva del bocciodromo nei giardini pubblici di via di Maliseti, per una spesa complessiva di 12mila euro. Il secondo prevede la realizzazione e la posa di cartelli di classificazione delle aree verdi pubbliche con tutte le relative prescrizioni e i divieti, come prevede il regolamento del verde pubblico e privato approvato nel luglio scorso: con 300 cartelli si darebbe insomma una pratica applicazione delle norme del regolamento indicando le aree destinate alla sgambatura dei cani, i parchi gioco, le zone dove i ragazzi possono giocare a pallone e molte altre indicazioni per un uso corretto da parte dei cittadini. La spesa prevista è di 84.350 euro. 
Il terzo si intitola 'I frutti della memoria e riguarda il Parco delle Cascine di Tavola e le specie arboree tipiche della nostra zona che rischiano l'estinzione: l'Amministrazione comunale, in collaborazione con l'Arsia della Regione Toscana, Asm e l'associazione Slow food, che ha il proprio presidio all'interno del Parco, intende appunto realizzare un frutteto nel polmone verde a sud della provincia, in prossimità del podere Polline, a scopo didattico e con l'obiettivo di preservare diverse varietà di alberi e piante da frutto tipiche dell'area pratese e della regione. Come ha sottolineato l'assessore Curcio, è importante la funzione educativa che assume la coltivazione, che trasmetterà ai giovani e al mondo della scuola  la conoscenza di un patrimonio agroalimentare in un contesto storico come quello delle Cascine. Il costo dell'intervento è di 18mila euro.
Il quarto intervento consiste nell'acquisto di nuovi arredi, giochi e panchine per un totale oltre 20mila euro in vari giardini, parchi, piazze e percorsi ciclo-pedonali. Il quinto, come richiesto dalla Circoscrizione centro, prevede interventi di manutenzione straordinaria per gli arredi e i vialetti dei giardini di piazza Mercatale. E' stato già provveduto a rimuovere la siepe che delimitava il perimetro dei giardini per motivi di sicurezza, dato che ormai da tempo i cespugli erano diventati il ricettacolo di spacciatori e malviventi. IL costo preventivato è di 17.964 euro: «I progetti per il verde sono la nostra risposta alle segnalazioni e alle richieste delle Circoscrizioni e dei singoli cittadini - afferma l'assessore Camilla Curcio - Anche nel 2006 continueremo su questa strada per la qualificazione e la valorizzazione dei giardini pubblici."
1406,http://comunicati.comune.prato.it/generali/?action=dettaglio&comunicato=14200500001406,28/12/2005,17:06,Sindaco,"I Re magi in visita da Romagnoli","Nell'ambito del gemellaggio Prato-Ebensee","Canti natalizi e scambio di doni con una delegazione molto speciale della cittadina austriaca. L'iniziativa della parrocchia di S.Lucia","Con tanto di stella cometa, doni e canti natalizi, i Re magi stamattina hanno fatto visita al sindaco Marco Romagnoli: il primo cittadino ha ricevuto in Comune una 'delegazione' speciale proveniente da Ebensee, nell'ambito del gemellaggio che lega la cittadina austriaca a Prato. I Magi sono stati accompagnati da Don Mauro Ravatti, parroco della parrocchia Regina Pacis di Santa Lucia, organizzatrice del viaggio nel capoluogo tessile, intitolato 'Cantare la stella, una lunga tradizione e il suo significato attuale'. Proprio in onore della tradizione, i Re magi hanno donato al sindaco un bruciaincenso e hanno intonato canti religiosi tipici del periodo natalizio. Nei prossimi giorni, fino alla partenza fissata per il 30 dicembre, i Re magi d'Oltralpe visiteranno le istituizioni e le parrocchie di cittadine e della provincia."
1407,http://comunicati.comune.prato.it/generali/?action=dettaglio&comunicato=14200500001407,29/12/2005,16:22,"Consiglio Comunale","Il nuovo assetto di Sori","La delibera presentata dall'assessore Roberto Bencini","La società di gestione dei tributi comunali a capitale completamente pubblico","L'aggio dall'attuale 3,3% sarà portato al 4,9%, per il resto le novità in casa Sori per quanto concerne il nuovo statuto riguardano il fatto a) che la società di gestione dei tributi comunali sarà interamente pubblica («è una presa d'atto» dichiara il vice sindaco nonchè assessore alle Finanze Roberto Bencini), partecipata al 90,77% dal Comune di Prato e al 9,23% da quello di Montemurlo; b) che si procederà alla nomina di un Consiglio di amministrazione, che ora non c'è, composto da un minimo di 3 membri ad un massimo di 5.
In estrema sintesi sono questi gli elementi costitutivi della delibera concernente Sori denominata «modifica assetti societari», che sbarca in Consiglio comunale. 
In buona sostanza il Comune adotta il piano industriale, preparato dalla Dexia Creditop, che oltre ad una consistente cura dimagrante della società (sono una cinquantina i dipendenti rimasti in Sori), definisce anche con maggior precisione il core business della stessa, riportandola all'origine: Sori si occuperà della gestione dei tributi comunali (Ici, Tosap, pubblicità) e di tutto quanto vi è connesso, con l'aggiunta della toponomastica. Tutti i servizi in più che Sori svolgerà, compreso quello di riscossione delle contravvenzioni stradali, dovranno essere corredati di appositi piani industriali o, come recita la delibera, dalla formulazione di «indirizzi riguardanti le future modalità gestionali», in base al criterio, sempre espresso in delibera, che le attività tributarie, e la loro gestione ordinaria, «devono essere scorporate da quelle straordinarie».
Rispetto al piano industriale che fissava al 5% l'aggio sulle operazioni svolte, il Comune si ferma al 4,9%, riconoscendo però che l'attuale 3,3% è insufficiuente poichè «il precedente piano industriale aveva considerato in modo riduttivo i costi industriali dei servizi gestiti».
Sta di fatto che il nuovo statuto, come spiega Bencini, «è il punto di approdo di un'opera di rivisitazione e di risanamento di Sori», che ha anche portato alla nomina di un nuovo amministratore unico, Andrea Ferlito, in sostituzione del dimissionario Agostino Pazzaglia.
Per quanto riguarda i conti aziendali, Sori dovrà in futuro far conto sull'aggio, calcolato su una stima di riscossioni di 48 milioni in 2 milioni e 352 mila euro. Non godrà di ulteriori stanziamenti se non nell'ordine dei 524 mila euro riferiti ai servizi aggiuntivi, nel caso specifico la toponomastica.          "
1408,http://comunicati.comune.prato.it/generali/?action=dettaglio&comunicato=14200500001408,29/12/2005,16:23,"Consiglio Comunale","Ampliare si può, ma investendo e creando lavoro","La deroga al Regolamento urbanistico per le attività produttive","In discussione la delibera approvata dalla commissione consiliare 'Territorio e ambiente'","«Per dimostrate esigenze di adeguamento funzionale e/o sviluppo aziendale, risultanti da concreti programmi di investimento e/o crescita occupazionale, il Consiglio comunale potrà valutare specifici piani attuativi con proposte di ampliamenti, strettamente commisurati alle programmate esigenze e senza costituire nuove unità immobiliari».
E' questa l'integrazione all'art. 24 delle norme di attuazione del Regolamento urbanistico, in discussione nel Consiglio comunale, con la quale si potranno consentire ampliamenti volumetri e in altezza delle attività produttive, a condinzione che siano reali i «programmi di investimento» e i programmi di «crescita occupazionale», e previa approvazione del Consiglio medesimo.
Fino ad oggi non era possibile, nei Marcolotti e nelle cosiddette «aree della mixitè», ampliare industrie o stanzoni artigianali, sottoposti a ristrutturazione, se non fino a 6 metri in altezza o fino al raggiungimento del 50% del rapporto di copertura.
Con la delibera presentata dall'assessore all'Urbanistica Stefano Ciuoffo, approvata dalla commissione consiliare 'Ambiente e territorio', si introduce una deroga fissando però precisi paletti: il Consiglio comunale non solo sarà chiamato a dire la sua sui piani di ingrandimento, valutando la corrispondenza alle necessità produttive e all'aumento dei posti di lavoro, ma questi dovranno tener conto delle «compatibilità urbanistiche e infrastrutturali» rispetto alle aree in cui eventualmente intervengono. In più la convenzione che sarà sottoscritta coi titolari delle aziende conterrà l'impegno «a non modificare le destinazioni d'uso», a non «frazionare l'edificio ampliato per almeno i successivi 10 anni», nonchè «l'obbligo del ripristino dello stato originario dell'edificio in caso di non rispetto degli impegni assunti». Al di fuori delle condizioni previste (reali investimenti e aumento di occupazione), come specificato nel luglio scorso dalla stessa commissione consiliare, che avviò il procedimento di deroga all'art. 24 del Regolamento urbanistico, la sistemazione delle aree produttive o qualsiasi altra richiesta è demandata alla revisione degli strumenti urbanistici. In pratica alle 'varianti tematiche' già annunciate dalla giunta.       "
1409,http://comunicati.comune.prato.it/generali/?action=dettaglio&comunicato=14200500001409,29/12/2005,18:15,Urbanistica,"«Multisala, progetto condiviso da Regione, Provincia e Comune»","La replica all'esponente dei Verdi Paolo Balestri","L'assessore Ciuoffo: «Se ci sono fatti nuovi ci misureremo con questi»","«E' perlomeno curioso l'atteggiamento di Paolo Balestri, visto che è stato assessore nella passata legislatura, quando è stato avviato il procedimento della Multisala. Avrebbe avuto modo di opporsi invece di manifestare qualche flebile distinguo che non ha lasciato traccia». 
E' questa l'incipit della secca replica dell'assessore all'Urbanistica Stefano Ciuoffo all'esponente dei Verdi Paolo Balestri.
«In realtà - prosegue Ciuoffo - il Comune si è limitato a concludere le procedure dell'accordo di pianificazione del dicembre 2004 con la Provincia e la Regione Toscana, sancito a conclusione nella Conferenza dei servizi del settembre scorso, sempre con Provincia e Regione. Gli atti compiuti dal Comune sono conseguenti all'iter amministrativo svolto. La localizzazione è il risultato di uno studio di programmazione effettuato con la stessa Provincia e con la Regione e confluito nell'accordo di programma. Senza contare che l'attuale giunta ha solo concluso un iter, iniziato nella scorsa legistatura e inserito nei Piani generali di sviluppo della precedente amministrazione. Piani approvati dal Consiglio comunale senza che Balestri battesse più di tanto ciglio».
«Se ci sono elementi nuovi - conclude Ciuoffo - ci misureremo con questi. Anche il Comune di Prato è in attesa di chiarimenti. Ma francamente parlare di 'deroga ad personam' è insensato. Questo assessorato è impegnato a dare coerenza agli atti assunti dal Consiglio comunale e a tutelare i progetti condivisi»"
1410,http://comunicati.comune.prato.it/generali/?action=dettaglio&comunicato=14200500001410,29/12/2005,18:21,"Consiglio Comunale","«Una seria risposta alle esigenze produttive»","La deroga alle norme attuative del Regolamento urbanistico","L'assessore Stefano Ciuoffo introduce il dibattito sui criteri per ampliare le imprese","«Abbiamo dato una risposta, in un contesto di crisi e difficoltà, ai soggetti dell'impresa che devono cimentarsi con i mercati internazionali». Con queste parole l'assessore all'Urbanistica Stefano Ciuoffo ha introdotto in Consiglio comunale il dibattito sulla deroga all'art. 24 del Regolamento urbanistico, che consentirà ampliamenti produttivi, a condizione che siano motivati da esigenze reali di investimento e di creazione di nuova occupazion, previa approvazione da parte dello stesso Consiglio comunale.
«Una prima seria risposta - ha proseguito l'assessore - alle sollecitazioni povenienti dalla trentina di progetti presentati dall'Unione industriali. E' stato un lavoro lungo e complesso, che ha impegnato la Commissione consiliare, nell'offrire, anche con fatica, una formulazione che si rivolgesse alla generalità dei soggetti del settore produttivo. C'è la possibilità per questi di cogliere questa novità, che rappresenta una deroga ai parametri di altezza e copertura».
«In questo contesto di crisi - ha detto ancora Ciuoffo - e nell'attuale contingenza economica, l'Amministrazione comunale ritiene che le norme che governano il territorio possano anche lasciare il passo, entro percorsi ben delineati, alle esigenze del distretto. Che si debba rafforzare il progetto impresa, in tutte le dimensioni artigianali e industriali, rispetto alle necessità estetiche e alle norme urbanistiche».
L'assessore però oltre alle opportunità («importante la diffusione di questa novità»), non si nasconde i rischi di quella che è comunque «una deroga, che può avere un forte impatto, e che come tale è soggetta ad una forte discrezionalità». Per questo ha aggiunto «abbiamo voluto che siano la Commissione consiliare e il Consiglio comunale ad avere l'ultima parola sulle eventuali richieste che saranno presentate, a valutare la loro portata e la loro corrispondenza ai criteri richiesti». 
Non solo. L'assessore specifica che la deroga «sarà soggetta a verifica, per misurarne l'efficacia e la  sostenibilità in rapporto ad aree produttive ad eccessiva densità». 
A tal proposito, per Ciuoffo, «è importante un costante monitoraggio, anche per cogliere i mutamenti e i processi che avvengono nel territorio. Potremmo pensare di compiere, almeno due volte l'anno, una verifica sugli effetti di questa nuova formulazione dell'art. 24 del Regolamento urbanistico».
Infine l'assessore all'Urbanistica si è detto soddisfatto del metodo seguito, apprezzando il contributo dato dalla Commissione consiliare e da tutte le forze politiche di maggioranza e di opposizione. «Mi auguro - ha concluso - che possa valere anche per il procedimento relativo alle varianti tematiche». "
1411,http://comunicati.comune.prato.it/generali/?action=dettaglio&comunicato=14200500001411,29/12/2005,18:36,Giunta,"Termosifoni accesi per 18 ore al giorno","La decisione nella seduta di stamani","Il provvedimento avrà una validità di 10 giorni a partire da domani, 30 dicembre","Con una delibera, da domani, venerdì 30 dicembre, la giunta ha esteso la fascia oraria per l'accensione degli impianti di riscaldamento. La decisione nella seduta di stamani, su proposta dell'assessore all'Ambiente Camilla Curcio, accogliendo anche le numerose sollecitazioni pervenute al Comune a causa del freddo intenso di questi giorni. I termosifoni delle abitazioni potranno rimanere accessi per 18 ore nell'arco della giornata, invece delle 12 del precedente limite. Il provvedimento avrà una validità di 10 giorni. "
1412,http://comunicati.comune.prato.it/generali/?action=dettaglio&comunicato=14200500001412,30/12/2005,16:45,"Consiglio Comunale","Approvati quattro debiti fuori bilancio","Risalgono a legislature precedenti in tutto per 1.055.850 euro","Lunga discussione in aula e insolita geografia del voto nella maggioranza: la Margherita che si astiene su un punto","Approvato nella seduta del Consiglio comunale di ieri il riconoscimento di quattro debiti fuori bilancio per un ammontare complessivo di 1 milione e 55.850 euro iscritto nell'esercizio 2005. L'opposizione ha espresso compattamente il proprio no a tutte e quattro le delibere, mentre tra i banchi della maggioranza il voto ha avuto una geografia diversa sul debito relativo al Pin. Il capogruppo della Margherita Luca Roti ha infatti prima annunciato il voto contrario sulla delibera di riconoscimento, avanzando dubbi sulla reale natura di debito fuori bilancio da accollare al Comune, trasformandolo però in astensione dopo le precisazioni fatte dall'assessore al Bilancio Roberto Bencini nella sua replica. Il vice-sindaco si è impegnato a svolgere insieme alla Commissione consiliare Programmazione ed organizzazione un'analisi approfondita dello stato di avanzamento dei debiti fuori bilancio, con ricognizione di quelli che potrebbero crearsi, a partire già dalla prossima settimana e nell'arco di 60 giorni, parallelamente ad un'indagine sull'andamento della macchina comunale e sulle disfunzioni che hanno portato alla formazione dei debiti.
In sintesi i quattro debiti, illustrati dal vice-sindaco Bencini, riguardano il censimento degli immobili ai fini della Tarsu, un lavoro svolto dal Pin, il servizio di recupero di carogne di animali svolto da Asm e diverse sentenze emesse dal giudice di pace per ricorsi relativi a multe in cui i ricorrenti hanno ottenuto ragione: il primo, il più corposo, affonda le radici in due legislature fa, nel 1997, quando venne affidato l'appalto dal Comune ad Asm per la ricognizione degli immobili a partire dalla Circoscrizione est. La gara d'appalto per espletare l'opera venne vinta dalla ditta Cogest di Sant'Arcangelo di Romagna, in cambio del 19% delle somme riscosse dall'attività. I problemi che hanno originato il debito nascono nel passaggio del settore tributi alla Sori nel 2003, che fa proseguire l'attivita subentrando al Comune. Ma essendo un'attività straordinaria, il pagamento è dovuto dal Comune, che però nel 2004, al termine del censimento, non prevede gli oneri in bilancio. Il recupero è stato di 16 milioni di euro, entrati nelle casse comunali, che con un aggio del 19% hanno portato ad un debito a favore della Cogest di 958mila euro. Come ha sottolineato Bencini, 'la somma non arreca un danno patrimoniale all'Amministrazione, perchè appunto la partita è stata già riscossa'.
Il secondo riguarda un'attività commissionata al Pin Centro studi di ingegneria per lo svolgimento di una ricerca-progetto pilota per l'applicazione dell'energia solare nel recupero edilizio dei centri storici nel 1992. Era previsto un finanziamento Cee per il 48% della spesa, che ammontava in totale a 272mila euro, e quindi pari a 130.818 euro, mentre al Comune competeva il 52%, cioè 141.200 euro. Il finanziamento Cee è stato diviso in due tranche, la prima delle quali liquidata nei tempi previsti,mentre la seconda non è stata saldata perchè come ha spiegato Bencini 'c'è stato un ritardo da parte del Comune nell'inviare la rendicontazione delle spese'. Alle reiterate richieste di pagamento del Pin si è opposto il parere dei sindaci revisori, per i quali le somme erano dovute dalla Cee, non dal Comune, che non ha quindi previsto in bilancio il saldo del progetto. Da qui il debito fuori bilancio, che dal 1993 è rimasto irrisolto. Nel frattempo però il Pin ha operato una compensazione trattenendo cifre dovute al Comune contro le norme che vietano la compensazione agli enti pubblici. Il debito riconosciuto ammonta a 39.072 euro. 
Il terzo è un 'debito fuori bilancio classico', dovuto a 20 sentenze giudiziarie in cui il Comune è risultato parte soccombente, per un totale di 5.848 euro. Il quarto riguarda il servizio di recupero delle carcasse degli animali morti sul territorio, svolto da Asm, che ha rimesso il conto al Comune per le somme dovute per il 2001 e per il 2003 per il servizio di manutenzione ordinaria della segnaletica. Il tutto per un totale di 52.279 euro. 
Bencini ha sottolineato che questa Amministrazione non ha per ora mai sottoposto all'attenzione del Consiglio dei debiti fuori bilancio propri e che quelli che ora vengono riconosciuti sono pregressi, ma l'opposizione ha ugualmente puntato il dito sulle sviste e le discrepanze dei procedimenti amministrativi, che provocano danni patrimoniali, e ha chiesto la responsabilizzazione dei dirigenti comunali per punire chi sbaglia. Il capogruppo di Rifondazione Leonardo Becheri ha ritenuto evidente la colpa del funzionamento della struttura comunale e ha esortato la ripresa dell'analisi dello stato di avnzamento dei debiti che venne iniziata dalla Commissione consiliare insieme ai dirigenti ad inizio legislatura: «In tempi non biblici l'esame deve riprendere, perchè per ora è rimasto lettera morta e perchè non si può andare avanti usando l'avanzo di Amministrazione per coprire i debiti sorti per motivi banali». Anche il capogruppo di FI Goffredo Borchi ha chiesto come reagirà il Comune di fronte a questi errori di gestione che 'fanno però sprecare i soldi pubblici', oltre ad aver chiesto il numero delle carogne di animali recuperate da Asm in cambio del compenso. Mauro Vannoni di Sinistra per Prato viva ha parlato di evidente negligenza dei funzionari, che 'senza fare la caccia alle streghe, devono pagare per i propri errori, anche attraverso l'azione e la figura del direttore generale, dato che prendono compensi adeguati'. 
Dopo le considerazioni del capogruppo Roti che avanzava dubbi sulla reale natura di debito fuori bilancio della questione Pin, la posizione della Margherita è stata chiarita dal presidente del Consiglio Daniele Mannocci, che ha affermato che non ci sono problemi di condivisione delle scelte di governo, ma solo dubbi sulla legittimità dell'atto: « Le nostre perplessità nascono sul procedimento amministrativo adottato, che deve avere dei requisiti precisi: la questione è stata riportata in Consiglio perchè il Pin ha operato una compensazione, che gli era vietata, ma questo non restituisce legittimità all'atto».
Il presidente della Commissione Programmazione e organizzazione Massimo Bartoloni dei Ds ha ribadito che il riconoscimento dei debiti avviene in alcuni casi anche per salvaguardare gli equilibri generali di bilancio: «Il cospicuo avanzo di amministrazione, che ammonta a 11 milioni di euro, è stato in parte utilizzato per coprire i debiti fuori bilancio e in Commissione abbiamo deciso di riconoscere come tali anche quelli che non ne avevano tutti i requisiti non per disprezzo delle norme e della lagalità, ma per dare una soluzione alla situazione salvaguardando gli equilibri. Si evince una mancanza di dialogo e di collaborazione tra dirigenti dei settori che è davvero anacronistica e incomprensibile,ma anche per questo è stato nominato il Direttore generale, che darà maggiore coordinamento evitando l'insorgere di nuovi problemi simili».
Più duro l'intervento di Filippo Bernocchi di An, che ha accusato la giunta di non programmare e spendere male: «Questi debiti fuori bilancio sono l'esempio di come non amministrare un ente pubblico. Si grida allo scandalo e si sciopera per poco più di 1 milione di euro di tagli dalla Finanziaria e poi si sperpera così il denaro pubblico. E' la certificazione del fallimento della politica amministrativa e di bilancio di quest'Amministrazione». Il concetto è stato rinforzato dai colleghi di partito Maurizio Bettazzi, che ha espresso riserve sulla correttezza formale dell'iscrizione all'ordine del giorno della delibera, e da Gianluca Banchelli, che ha affermato che il Comune non dovrebbe riconoscerre i debiti e pagarli, ma far fare alla giustizia il proprio corso affinchè i veri responsabili paghino. Anche il capogruppo Gianni Cenni ha affermato che 'c'è debito e debito, perchè su quelli Asm, Cogest-Sori e Pin cio sarebbe tanto da dire, perchè almeno si potevano prevedere'.
La parola è stata poi presa da Antonello Giacomelli della Margherita, che a sua volta ha accusato la Casa delle libertà di recitare da anni sempre la solita scena di repertorio di fronte al riconoscimento dei debiti, che 'non sono qualcosa di illegittimo, ma figure quasi fisiologiche dell'amministrazione di un Comune grande ed articolato che comunque non vengono nascosti, ma discussi in piena trasparenza, perchè solo se così non fosse ci sarebbe da sconvolgersi'.
Nella sua replica Bencini ha riproposto le due esigenze di far chiarezza nei carichi pendenti dei debiti fuori bilancio e di rispettare gli equilibri di bilancio: Vorrei anch'io un bilancio senza debiti, ma non è vero che riconoscerli significa non ricercare le responsabilità. La mia richiesta di dare valutazione positiva anche ai debiti che non sono propriamente tali nasce dall'esigenza di iscriverli entro la scadenza del 31 dicembre nel bilancio 2005, perchè il bilancio di previsione 2006 avrà tempi più lunghi dell'inizio dell'anno».
Ha fatto eco la capogruppo Ds Gerardina Cardillo: «Riconoscere e pagare oggi i debiti significa intraprendere la giusta via per pagare meno in futuro e salvaguardare i cittadini. Il direttore generale, a cui spetta in primis il coordinamento dei dirigenti, attesterà che i responsabili facciano bene e puntaualmente il proprio lavoro». Il capogruppo dell'Italia dei valori Aurelio Donzella ha annunciato il proprio voto favorevole, chiedendo però anche di avere al più presto la relazione dettagliata su come si è creato l'impasse attuale e come evitare il ripetersi.
Ds, Comunisti italiani, Verdi e Itv hanno votato a favore di tutte e quattro le delibere, la Casa delle Libertà, Rifondazione e Sinistra per Prato viva si sono opposte e la Margherita ha espresso 4 voti di astensione, come era stato annunciato, sul punto relativo al debito Pin. "
1413,http://comunicati.comune.prato.it/generali/?action=dettaglio&comunicato=14200500001413,30/12/2005,17:18,Ambiente,"Un'indagine sui campi elettromagnetici in scuole, case e uffici","Accordo  tra Arpat e Comune per campagna di misurazioni","14 i siti individuati come primari. Le richieste potranno essere avnzate anche dai cittadini dal 9 gennaio al 15 febbraio","Gli edifici scolastici pubblici dalle materne alle superiori, le abitazioni private e gli uffici saranno oggetto di indagine a partire da marzo per i campi elettromagnetici a cui sono sottoposti per la presenza di ripetitori e stazioni di telefonia mobile: il dipartimento Arpat di Prato sta infatti predisponendo una campagna di misurazione delle onde elettromagnetiche da 100 kHz a 3 GHz prodotte dalle antenne per i cellulari, frutto del protocollo d'intesa tra la fondazione Ugo Bordoni, l'Arpat Toscana e l'assessorato all'Ambiente del Comune di Prato.
Tra marzo e luglio nella provincia sono previste circa 50 misurazioni, eseguite con 20 centraline, di cui 35 nel Comune di Prato. Le postazioni ritenute di primaria importanza sono 14, ma comprendono anche diversi impianti dislocati nell'area individuata. Interesseranno piani alti di abitazioni, uffici ed edifici scolastici posti nelle immediate vicinanze degli impianti posti in queste aree: la zona di via Cairoli e del Duomo, via Convenevole, via Nistri, via Valentini-via del Romito, via Ciliani-Curtatone-Strozzi, via Roma, viale della Repubblica, compreso viale Montegrappa e via delle Fonti, via Roncioni-via Galcianese,  via Pistoiese, viale Galilei, via Firenze e stadio, via Liliana Rossi, via Gino Caponi e Maliseti-via Ceri.
Le misurazioni rimanenti possono essere scelte in prossimità delle altre stazioni radio base già installate o in aree ritenute comunque sensibili: l'assessorato all'Ambiente sta infatti predisponendo una serie di richieste di monitoraggio, anche per alcuni impianti è già stata decisa dall'Amministrazione comunale la ricollocazione: «Si tratta di una risposta significativa - afferma l'assessore Camilla Curcio - nel quadro dei controlli previsti dal nostro Regolamento per la telefonia mobile e la localizzazione delle stazioni radio base, approvato dal Consiglio comunale nel luglio scorso».
Il numero degli esami e il periodo di esecuzione saranno definite tenendo conto delle richieste che perverranno e degli strumenti a disposizione.
La richiesta di far effettuare le rilevazioni nella propria casa o in ufficio può essere presentata all'Urp-Sportello Amico attraverso l'apposito modello  attualmente in corso di predisposizione e disponibile a partire dal 9 gennaio fino al 15 febbraio sul sito internet del Comune all'indirizzo www.comune.prato.it"
1414,http://comunicati.comune.prato.it/generali/?action=dettaglio&comunicato=14200500001414,30/12/2005,17:32,Viabilità,"Prorogati fino al 31 gennaio tutti i permessi","Per accesso e sosta in Apu, Zitl e Ztc","In modo che le attività di rinnovo non si sovrappongano a quelle di rilascio","Sono prorogate da domani 31 dicembre fino al 31 gennaio 2006 tutte le categorie di permesso per libero accesso e sosta all'interno dell'Area pedonale urbana, Zona a traffico limitato e Zona a traffico controllato, al fine di consentire l'organizzazione del servizio di rilascio  sia dalla rete T-Serve che dalla società Essegiemme."
