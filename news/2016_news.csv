id,link,data,ora,canale,titolo,occhiello,catenaccio,testo
1,http://comunicati.comune.prato.it/generali/?action=dettaglio&comunicato=14201600000001,01/01/2016,11:08,Capodanno,"Migliaia in piazza per il Capodanno a Prato. Anche oggi tanti eventi in città","Brindisi sulle note della Banda di Piazza Vittorio e Ginevra di Marco. Successo per la Camerata al Politeama.","Il 2016 si apre con una giornata tra concerti e arte per tutti","Migliaia di persone in piazza del Comune ieri sera per aspettare la
mezzanotte e festeggiare tutti insieme il Capodanno 2016. Grande
successo per l’ 
Orchestra di Piazza Vittorio e Ginevra di Marco
che con le loro note multietniche hanno animato la piazza con il
“Gran Concerto di Capodanno” curato da Nuovi Eventi
Musicali e presentato da Giulia Gianassi di White Radio.
Un’orchestra unica, composta da diciotto musicisti - autori e
interpreti eccezionali - che provengono 
da dieci paesi e parlano 
nove lingue diverse. Sul palco con loro una delle
voci più belle della nostra terra, quella di 
Ginevra Di Marco (oltre alla carriera solista, tra
le collaborazioni si ricordano quelle con Csi e Pgr)
accompagnata alle tastiere da 
Francesco Magnelli. 
Successo anche per il tradizionale concerto della 
Camerata Strumentale Città di Prato al Teatro
Politeama: i maestri Daniele Iannaccone e Lorenzo Borneo
hanno offerto al pubblico un programma musicale da loro adattato
per Ensemble di Archi, composto da un medley di brani musicali
famosi e celebri canzoni e arie d’opera che saranno intonate
da Tre Tenori, ispirandosi alla formula del popolare concerto di
Caracalla. Un concerto bellissimo chiuso sulle note del celebre
brindisi dalla Traviata di Giuseppe Verdi ""Libiamo ne’ lieti
calici"".
Arte e musica anche per oggi con un intenso programma per
festeggiare il primo giorno dell’anno. A Palazzo Pretorio, al
Museo del Tessuto e al Museo dell'Opera del Duomo in occasione dei
"" 
Dolci auguri dalla Pratomusei"" saranno offerti ai
visitatori i dolcetti di quattro famosi esercizi pratesi
(pasticceria ""Nuovo Mondo"", ""Machiavelli"", Biscottificio ""Antonio
Mattei"", cioccolato ""La Molina"").

Alle 17.00 al 
Teatro Metastasio  il gruppo The Spirit of
New Orleans realizzerà il 
gospel di Capodanno ""Joyful"". Un originale gruppo
di sette elementi dallo stile soul e R&B che porta “New
Orleans in tutto il resto del mondo”. Formati nel 1980 da
Alfred e Loretta Caston, con il padre e figlio Jessie e Regionald
Veal (bassista fondatore del gruppo Wynton Marsalis), ad oggi sono
una originale e dinamica formazione composta da alcuni fra i
migliori cantanti provenienti da gruppi e corali gospel delle
chiese battiste di New Orleans diretti da Alfred Caston, Albert
Mickel e Jan Randolph. Si esibiscono in pezzi originali e in
numerosi classici di natura spirituale: una combinazione esplosiva,
sempre più richiesta dal pubblico di tutte le età.
Costantemente in tournée in Italia, Spagna, Germania e
Francia, nelle loro esibizioni live, grazie ad una vibrante potenza
vocale ed interpretativa riescono a trasmettere grande energia e
gioia attraverso la dirompente vocalità e gestualità,
il loro punto di massima espressività. L'evento fa
parte della XX edizione del Toscana Gospel Festival. Come da
tradizione, aprirà il concerto The Gospel Fire Choir diretto
da Patrizia Calussi e Michele Papadia. Ingresso: posto unico 12
euro. Prevendita: Teatro Metastasio. 
Sempre 
alle 17.00 nell'atrio della 
Stazione Centrale non mancherà il
tradizionale concerto di Capodanno con l’ 
Orchestra Concerto Cittadino E. Chiti, diretta da
Leonardo Gabuzzini. Il programma, elaborato dal direttore artistico
Simone Puggelli, comprende brani natalizi, di musica leggera, swing
e celebri colonne sonore. Ingresso libero.

Sabato 2 gennaio al Teatro Magnolfi alle 21.15
andrà in scena ""Amore e i suoi strali"": Epoca Barocca
propone un programma di cantate da camera di autori italiani di
quel periodo, con il soprano Silvia Vajente, al
flauto Eva Morsbach, all'oboe Alessandro Piquè e
al clavicembalo Andrea Perugi. Il tema principale, legato ai tipici
motivi idillici della poesia arcadica, è l’amore. Un
amore vissuto in forma di un dolore immenso che riduce in pezzi il
cuore e che affligge l’innamorato. I personaggi, per lo
più pastori e ninfe, si trovano in questo vortice di
sofferenza senza volere. Amore - bendato - tira le sue frecciate
colpendo a destra e a sinistra. Le vittime dei suoi strali sono
destinate ad innamorarsi perdutamente del primo che gli capita
vicino e naturalmente non sono ricambiati. Ingresso libero.

Lunedì 4 gennaio, infine, appuntamento
musicale in periferia, alla Pieve di San Giusto in via Piazzanese
alle 21 con i Tangram Chamber Project che suoneranno Rossini,
Schubert e Kodaly. Al violino Clarice Curradi, alla viola Giacomo
Vai e al violoncello Simone Centauro. L'ingresso è
libero.
"
2,http://comunicati.comune.prato.it/generali/?action=dettaglio&comunicato=14201600000002,04/01/2016,10:15,Istituzioni,"Il sindaco incontra il nuovo questore di Prato Paolo Rossi","Questo pomeriggio alle 16.00 in Palazzo comunale. Sarà presente anche il sottosegretario Antonello Giacomelli",,"Oggi, 
lunedì 4 gennaio, alle 
ore 16.00 il sindaco 
Matteo Biffoni incontrerà per la prima
volta il nuovo questore di Prato 
Paolo Rossi, entrato in servizio presso la
Questura della nostra città lo scorso 2
gennaio. L'incontro si terrà in Palazzo comunale,
presso la stanza del sindaco, e a dare il benvenuto al
questore e ad augurargli buon lavoro sarà presente anche il 
sottosegretario Antonello Giacomelli.
Il sindaco Biffoni, insieme con il comandante 
Andrea Pasquinelli, esprimeranno al questore la
disponibilità del Comune di Prato a continuare
nell'importante lavoro di collaborazione istituzionale."
3,http://comunicati.comune.prato.it/generali/?action=dettaglio&comunicato=14201600000003,04/01/2016,10:44,"Polizia municipale","Polizia municipale, sequestrato un negozio di parrucchiere abusivo","L'attività era gestita da una 37enne cinese. Elevate sanzioni per oltre 2000 euro","Trovato a lavorare anche un uomo privo di documenti","E' un inizio d’anno di controlli e sequestri quello della
Polizia municipale, accertamenti che hanno riguardato
l’esercizio abusivo delle attività commerciali sul
territorio Comunale.
Ieri, infatti, personale appartenente
all’Unità Operativa Commerciale Amministrativa e
Anticontraffazione, è intervenuto in un appartamento in
via Pistoiese, dove è stata accertata una
attività abusiva di parrucchiere, gestita da una cittadina
cinese di 37 anni.
In una stanza al piano terra di un terratetto era stato
allestito, senza alcuna autorizzazione, un vero e proprio negozio
di parrucchiere con seggiole, specchi a muro, divani, lavatesta con
poltrona, macchinari elettrici per bigodini e prodotti specifici
per svolgere l'attività.
L'addetto al taglio dei capelli era un uomo, risultato poi
essere irregolare in quanto privo di documenti di identificazione,
che è stato quindi accompagnato al comando, identificato e
denunciato. Al momento del controllo all'interno del locale erano
presenti cinque clienti, tutti di nazionalità
cinese.
Alla parrucchiera abusiva è stato contestato un verbale
di violazione amministrativa per un totale di 2.666 euro, in quando
esercitava l’attività senza titolo autorizzativo e in
mancanza dei requisiti professionali richiesti dalla legge.
L’attività è stata bloccata, tutte le
attrezzature utilizzate sono state sequestrate.
Sono in corso ulteriori accrertamenti nei confronti della
37enne, anche ai fini del reato di sfruttamento della manodopera
clandestina."
4,http://comunicati.comune.prato.it/generali/?action=dettaglio&comunicato=14201600000004,04/01/2016,10:50,Appuntamenti,"Prato Festival, gli appuntamenti di martedì 5 e mercoledì 6 gennaio","Animazione e giochi per i più piccoli aspettando l'arrivo della Befana",,"Tanti ancora gli eventi in programma nelle giornate di
martedì 5 e mercoledì 6
gennaio per il Prato Festival, la rassegna natalizia
promossa e progettata dall’assessorato alla Cultura, e
pensata in collaborazione con le realtà culturali del
territorio.
Martedì 5 gennaio:
Alla Chiesa di San Pietro, a Galciana, alle 21, 
""Coro Black & White"", concerto gospel a cura
del Comitato Cittadino Attività Musicali. Al Circolo i
Risorti, a La Querce, alle 21, 
""Aspettando la befana"", festa per bambini con
animazione e doni. L'ingresso è libero.
Mercoledì 6 gennaio:
Per le strade di Iolo, dalle 17, 
""Presepe vivente"", a cura della Misericordia.
Al Circolo La Libertà, a Viaccia, alle 15.30, 
""Aspettando la befana"", con la proiezione del film
“Frozen” e a seguire 
""Festa della Befana"". Al Circolo Costa Azzurra, a
La Macine, alle 16, 
""Arriva la befana – giochi per bambini"". Al
Circolo G. Rossi, a S. Ippolito, alle 16.30, 
""Festa della befana"", con animazione e festa
per i più piccoli. L'ingresso è libero.
Al Circolo M. Tronci, in via del Leone 25 - S.G. a
Colonica, alle 17, il TAI – Centro di teatro
Internazionale presenta 
""Fiabe a teatro/ KASTANKA"", una favola circense
tratta dal racconto di A. Cechov. La storia di una cagnolina che si
perduta e delle sue peripezie nella magica dimensione del circo:
animali parlanti, maghe e tanti giochi di prestigio. Un mondo in
cui realtà e fantasia si mescolano, in cui gli animali
diventano umani e gli umani animali. A seguire merenda per tutti
con le befane. L'ingresso è di 5 euro, 3 euro per il terzo
componente della famiglia."
5,http://comunicati.comune.prato.it/generali/?action=dettaglio&comunicato=14201600000005,04/01/2016,11:22,Casa,"Case popolari, le domande entro le 13 di venerdì 8 gennaio","Il bando va compilato esclusivamente on line. Attivo un servizio gratuito di assistenza alla compilazione",,"C'è tempo fino alle 
13 di venerdì 8 gennaio 2016 per presentare
la domanda e partecipare al bando per l'assegnazione delle case
popolari. 
Le domande possono essere inviate esclusivamente on line,
utilizzando la tessera sanitaria elettronica, che dovrà
essere attivata. Rispetto all'ultimo bando cambiano alcuni
requisiti di accesso, saranno premiati il radicamento sul
territorio e i comportamenti corretti. 
I nuovi requisiti modificheranno la fisionomia della
graduatoria: per poter presentare la domanda non basta più
avere la residenza, ma occorre essere residenti o avere il
domicilio lavorativo in uno dei comuni della provincia pratese, ed
essere residenti in Toscana da almeno cinque anni. Un punteggio
maggiore verrà assegnato in caso di residenza da oltre dieci
anni. Inoltre peserà meno lo sfratto, ma avrà una
rilevanza maggiore la presenza all'interno del nucleo familiare di
minori, anziani e portatori di handicap. Cambia anche l'ammontare
dell'affitto minimo: da 12 euro e 96 centesimi a 40 euro. Un altro
requisito di accesso è il reddito: possono presentare la
domanda coloro che hanno un reddito convenzionale che non supera
16mila euro. La cifra è stabilita dal Consiglio
Regionale. Il reddito convenzionale è costituito dalla
somma dei redditi imponibili di tutti i componenti il nucleo
familiare (formato o che si formerà) e calcolato secondo le
modalità previste dalla legge.
Può presentare la domanda un nuovo aspirante, oppure chi
è già assegnatario e vuole fare il cambio alloggio.
In quest'ultimo caso sarà compilata una domanda di
mobilità, da fare in maniera cartacea. Altro requisito, non
può accedere chi ha morosità o risulti che in passato
abbia occupato abusivamente delle case. Un punteggio maggiore
sarà infine dato a coloro che sono già presenti in
graduatoria.
Il Comune di Prato ha attivato un servizio gratuito di
assistenza per la compilazione della domanda di assegnazione di
casa popolare. Tutti i cittadini possono avere un aiuto qualificato
invece di presentare la domanda on line da soli. È attivo
infatti un 
servizio gratuito di facilitazione pratiche nei
vari comuni della provincia e in alcuni Sindacati.
E' inoltre attivo dal lunedì al venerdì, dalle 9
alle 13 e dalle 14 alle 18, il numero verde 
800 574 000, al quale è possibile
rivolgersi per avere informazioni o prendere appuntamenti per avere
il supporto di un facilitatore."
6,http://comunicati.comune.prato.it/generali/?action=dettaglio&comunicato=14201600000006,04/01/2016,11:32,"Officina Giovani","Tricarico + Cecco & Cipo in concerto a Officina Giovani","Venerdì 8 gennaio alle 22 in piazza Macelli. Ingresso gratuito","L'evento fa parte della rassegna ""On Stage Musica""","Venerdì 8 gennaio 2016 dalle 22 la rassegna
“On Stage Musica” di Officina Giovani, per il primo
appuntamento invernale, porta in scena a Prato un doppio concerto
assolutamente imperdibile e, come sempre, a ingresso gratuito. 
Sul palco ci saranno 
Francesco Tricarico e Cecco & Cipo. Il primo
è un cantautore già da anni punto di riferimento nel
mondo del cantautorato italiano: se si è presentato al
pubblico nel 2001 con un disco di una poeticità unica, e con
un paio di singoli bellissimi (“Io sono Francesco” e
“Musica”), ha confermato negli anni la sua
personalità e bravura con album e canzoni mano a mano
più maturi, dei quali il grande pubblico ha avuto via via
notizia, come nel caso di “Vita tranquilla”
presentata a Sanremo 2008 e inserita in “Giglio”, forse
definibile come album della maturità, o come nel caso dei
tanti brani scritti per altri artisti quali Celentano o
Morandi.
Cecco & Cipo sono reduci da un exploit fatto di numeri
positivi, frutto di un tour intensissimo che da ottobre 2014 a
settembre 2015 ha lasciato tutti di stucco, soprattutto quelli che
credevano impossibile che una “apparizione” in un
talent nascondesse un fenomeno capace di intrattenere un pubblico
sempre più numeroso ed eterogeneo, e stupirlo in un concerto
di un’ora e mezza ricco di contenuti e sorprese. Passato
il boom mediatico della fugace esibizione a X Factor, che
portò in pochi giorni Cecco e Cipo alla ribalta su tutti i
social, da Twitter a Facebook, e nelle classifiche di iTunes e
Spotify, il #Vaccaboia Tour iniziato di lì a poco ha visto
il numero di fan crescere piano piano, lungo le quasi 100 date
della tournèe.
Cecco e Cipo suoneranno il loro repertorio nelle date con
Tricarico accompagnati come sempre dai fidati musicisti: il Maestro
alle tastiere, Olmo alla batteria, il Boa al basso.
Opening act della serata i ""Vacantze"", band di Santa Valvola
Records.

Per info: Officina Giovani, Piazza dei Macelli
4; 0574.1836753; staff@officinagiovani.it;
www.portalegiovani.prato.it; Facebook Officina Giovani; Twitter
@officinagiovani."
7,http://comunicati.comune.prato.it/generali/?action=dettaglio&comunicato=14201600000007,04/01/2016,12:31,Teatro,"Teatro Metastasio, deliberato un nuovo contributo per la Fondazione","Altri 240mila euro deliberati dalla Giunta per una migliore programmazione 2016/2017",,"Nel 2015, il sostegno del Comune di Prato alla 
Fondazione T 
eatro Metastasio, una delle più importanti
realtà culturali italiane, supera il milione e mezzo di euro
(1.540.000). Il 31 dicembre la Giunta ha infatti deliberato un 
contributo 
aggiuntivo 
di 
240mila euro.
Con un prelievo dal fondo di riserva 2015 – fondo
già reintegrato per il 2016 grazie all’approvazione
del bilancio preventivo intervenuta il 21 dicembre - la giunta ha
deciso di dare il proprio, ulteriore, sostegno al MET chenel corso
del 2015 ha vissuto una situazione del tutto peculiare: se il
Ministero ha fortemente incrementato il contributo annuale, gli
altri soci e sostenitori (Regione, Provincia, ASM, tra gli altri)
hanno fatto i conti con spending review e riforme
istituzionali. 

""Chiudere in pareggio il bilancio consuntivo 2015 della
Fondazione Teatro Metastasio non è soltanto una questione
contabile. E' soprattutto un atto di programmazione per il
2016 e per il 2017 perché da quest’anno e per la prima
volta il Ministero dei beni culturali contribuisce
all’attività teatrale sulla base di una programmazione
triennale. - spiega 
l’Assessore alla cultura Simone Mangani -
 Se il Comune avesse scelto, come sua facoltà, di
rimandare all’anno prossimo ogni decisione,
l’attività del Teatro ne avrebbe fortemente risentito
e senz’altro il meccanismo del finanziamento ministeriale
avrebbe rischiato di fare un passo indietro, tanto per il 2016,
quanto per il 2017. Questo atto permetterà alla Fondazione
Teatro Metastasio di programmare meglio il prossimo biennio –
continua l' 
assessore 
-  auspichiamo inoltre, come previsto dalla
stessa Fondazione, che in questo anno anno appena iniziato vi sia
un incremento della contribuzione anche da parte di soggetti
diversi e sappiamo che la Fondazione sta lavorando in questa
direzione. L'attaccamento alle istituzioni culturali da parte di
questa amministrazione non è in discussione""."
8,http://comunicati.comune.prato.it/generali/?action=dettaglio&comunicato=14201600000008,04/01/2016,12:55,Cultura,"Art Bonus, fino al 28 febbraio è possibile sostenere la ristrutturazione di Palazzo Martini","Tutti i cittadini possono diventare mecenati e destinare al progetto un'erogazione liberale in denaro",,"E' stata prorogata per altri due mesi la possibilità di
versare un contributo per la ristrutturazione di Palazzo Martini,
sede della Scuola di Musica G.Verdi, ottenendo così dei
benefici fiscali. Fino al 
28 febbraio 2016 tutti, singoli cittadini o
aziende, possono diventare mecenati destinando al progetto
un'erogazione liberale in denaro.
Prato è stata scelta infatti come una delle città
pilota per la sperimentazione dell'Art Bonus. Per scegliere il
progetto da finanziare grazie al mecenatismo dei cittadini,
l'assessorato alla Cultura ha selezionato 5 progetti di restauro
della città: Castello dell'Imperatore, Centro Pecci, Monte
dei Pegni, Palazzo Martini e Officina Giovani. E' risultato
vincitore, con 462 preferenze su 658, il progetto di Palazzo
Martini.
E' possibile effettuare il pagamento on line collegandosi al
sito http://www2.comune.prato.it/artbonus/pagina493.html.
Altrimenti è possibile fare un bonifico bancario
utilizzando i seguenti dati:

Intestatario: Comune di Prato
IBAN: IT13Z0572821501490570288593
​
Causale: ​""Art Bonus 2015 - Palazzo Martini
- Comune di Prato""
Banca Popolare di Vicenza
Agenzia 490 Sede di Prato - Via degli Alberti, 2 - 59100
Prato
Per i pagamenti dall'estero è necessario aggiungere:
BIC: BPVIIT21490
Una volta effettuato il pagamento (online o bonifico)
sarà rilasciata una ricevuta da conservare e presentare in
sede di dichiarazione dei redditi per ottenere la detrazione
fiscale del 65% sulla somma versata (per il credito d'imposta sono
previsti limiti massimi calcolati in percentuale sul reddito/ricavo
annuo).
I cittadini potranno così contribuire al recupero e al
restauro di Palazzo Martini. Nello specifico il
progetto prevede l'ultimazione dei locali, attualmente
non agibili, al primo piano della struttura e il completamento dei
lavori di rifacimento delle coperture. Sono previsti
inoltre il restauro delle facciate che danno sul cortile
interno e il rifacimento dell’intonaco, dei
davanzali e delle cornici delle finestre, oltre che il
restauro delle persiane in legno e nuove tinteggiature. Sarà
inoltre restaurata la pensilina in ferro posta nel cortile interno
con l’integrazione delle parti metalliche mancanti e
l'inserimento di nuova copertura in lastre di vetro così
come era in origine. Il costo complessivo dei lavori ammonta a 850
mila euro."
9,http://comunicati.comune.prato.it/generali/?action=dettaglio&comunicato=14201600000009,04/01/2016,16:21,Appuntamenti,"Epifania, la befana arriva in piazza delle Carceri e nelle case di riposo","Il Comune ha finanziato il progetto ""Un sorriso per gli anziani""",,"Sono tante le iniziative organizzate e patrocinate dal
Comune, in programma per mercoledì 6 gennaio, festa
dell'Epifania.
Dalle 10 alle 12 in piazza delle Carceri arriva la Befana per
dare doni e caramelle a tutti i bambini.
Sorrisi e regali saranno donati anche agli ospiti delle case di
riposo della città. L'amministrazione comunale ha infatti
patrocinato e finanziato ""Un sorriso per gli anziani"", un progetto
promosso dalla sezione femminile della Misericordia di
Prato. 
La Befana mercoledì andrà a far visita, con
sacco, scopa e doni per tutti, agli anziani ricoverati nelle case
di riposo di: Villa Amelia, Villa Niccolini, Rosa Giorgi,
Villa San Giusto, Narnali, Villa Marta, Santa Caterina, Iolo, Casa
Serena, Santa Maria della Pietà, Villa Maria Assunta.
"
10,http://comunicati.comune.prato.it/generali/?action=dettaglio&comunicato=14201600000010,04/01/2016,17:26,Istituzioni,"Biffoni incontra il nuovo questore: ""Lavoriamo insieme per la città""","Oltre un'ora di colloquio per discutere dei problemi della città. Presenti anche il sottosegretario Giacomelli e il comandante della Polizia municipale Pasquinelli",,"Un benvenuto a Prato e un augurio di buon lavoro. Sono queste le
prime parole che il sindaco Matteo Biffoni ha rivolto al nuovo
questore di Prato Paolo Rossi, entrato in servizio lo scorso 2
gennaio in sostituzione del dottor Filippo Cerulo che ha
lasciato la questura di Prato il 31 dicembre 2015 avendo
raggiunto i requisiti per la pensione. Oltre un'ora di colloquio in
Palazzo comunale per conoscersi e discutere insieme delle
principali problematiche della città di Prato, una
realtà importante e dalle caratteristiche perculiari, come
ha riconosciuto lo stesso questore.
 All'incontro era presente anche il sottosegretario
Antonello Giacomelli che ha voluto complimentarsi personalmente con
il dottor Paolo Rossi per il nuovo incarico. ""Sono contento che il
questore abbia espresso soddisfazione per questa nomina sia da un
punto di vista personale che professionale - ha commentato il
sindaco Biffoni a margine dell'incontro -. E' ben documentato sulla
realtà del territorio pratese e pronto a lavorare per il
bene della città. Come sempre garantiamo la massima
collaborazione istituzionale e con il comandante della Polizia
Municipale Andrea Pasquinelli abbiamo fatto il punto su quelli che,
dal nostro punto di vista, sono i problemi principali della
città"". Si conferma così la
massima collaborazione tra il Comune di Prato, in
particolare attraverso il lavoro della Polizia
municipale, e le forze dell'ordine cittadine."
11,http://comunicati.comune.prato.it/generali/?action=dettaglio&comunicato=14201600000011,05/01/2016,10:43,Appuntamenti,"Prato Festival, gli appuntamenti finali","Venerdì 8, sabato 9 e domenica 10 gennaio si concluderà la rassegna natalizia promossa e progettata dall'assessorato alla Cultura",,"Con gli appuntamenti di venerdì 8, sabato 9 e domenica 10
gennaio si concluderà il Prato Festival, la rassegna
natalizia promossa e progettata dall’assessorato alla
Cultura, e pensata in collaborazione con le realtà culturali
del territorio.
Venerdì 8 gennaio:
Alla Cattedrale di Santo Stefano, alle 21, 
""Il musicone"", tradizionale concerto natalizio
della Corale della Cappella Musicale della Cattedrale, accompagnata
dall’orchestra diretta dal Maestro Paolo Fissi, primo violino
Daniele Iannaccone, organista Pina Sauro, solisti Enrico Nenci,
Giovanni Mazzei, Rossella Targetti, Cristiana Fogli. L'ingresso
è libero.
Alla Scuola di Musica Verdi, alle 21, 
Giorgio Morozzi al 
pianoforte eseguirà ""Il clavicembalo ben
temperato"" di J.S. Bach (la prima parte del primo libro).
Nell’autunno 2010 Giorgio Morozzi ha intrapreso alla Scuola
di musica Verdi l’esecuzione dell’opera integrale per
clavicembalo di Joann Sebastian Bach. L'ingresso è
libero.
Sabato 9 gennaio:
Al Circolo L. Risaliti, in piazza R. Gelli 14 a S. Giusto, alle
17, 
""Fiabe a teatro/Pinocchio"", Compagnia Ottone
Teatro. Una irriverente messa in scena della storia del burattino
bugiardo e ribelle, insofferente di prediche e buoni consigli, nato
dai colpi dello scalpello di Geppetto. L'ingresso è
di 5 euro, ridotto 3.
Domenica 10 gennaio:
Al Teatro La Baracca, alle 16, 
""Dina la vespina"", di e con Maila Ermini. Dina
è una vespa decisa a difendere tutte le vespe contro cui gli
uomini lottano in continuazione. Gli uomini distruggono i loro
alveari, mentre di notte loro dormono. Allora Dina è mandata
a parlare con gli uomini per spiegare le sue ragioni. E' una
difficile missione, quella di Dina. Le cugine api sono amate, loro
no, perché non producono il miele. Ma allora, a qualcosa
serviranno le vespe, no? Insomma, Dina la Vespina è la
difensora di tutti i diversi e i fastidiosi che gli uomini vogliono
eliminare... Spettacolo adatto ai bambini di tutte le età e
per adulti sognatori. Per informazioni e prenotazioni scrivere a
teatrolabaracca@gmail.com oppure telefonare al teatro, 0574
812363"
12,http://comunicati.comune.prato.it/generali/?action=dettaglio&comunicato=14201600000012,05/01/2016,11:42,Sociale,"Prato solidale 2015, le domande entro venerdì 15 gennaio","La domanda può essere consegnata a mano o spedita con raccomandata A.R. all'Ufficio Protocollo","Un pacchetto di interventi economici a favore delle famiglie pratesi in difficoltà economica, per le spese sostenute nel 2015","Fino a venerdì  
15 gennaio 2016 è possibile presentare la
domanda per partecipare al bando 
""Prato Solidale 2015"" (ex Prato famiglia), un
pacchetto di interventi economici a favore delle famiglie pratesi
in difficoltà economica, per le spese sostenute nel
2015.
I contributi sono finalizzati al sostegno di spese familiari di
tre tipologie:

  trasporto pubblico 
  locale: rimborso parziale o totale per
  abbonamenti di trasporto urbano o extraurbano anche di tipo
  ferroviario o integrato bus-treno, della durata complessiva di
  almeno 9 mesi (non sono ammessi titoli impersonali). Il
  rimborso massimo per ogni titolo è di 100 euro, fino ad un
  massimo di 300 euro a famiglia (in ogni caso non superiore
  alla spesa sostenuta);
  
  utenze domestiche dell'abitazione di
  residenza (bollette acqua, gas,
  luce): contributo massimo di 100 euro per ogni persona
  appartenente al nucleo familiare, fino ad un massimo di
  500 euro per famiglia. Concorrono al raggiungimento della
  soglia di 500 euro anche tutti gli altri eventuali importi
  derivanti da interventi economici finalizzati al sostegno di
  spese per utenze domestiche pervenuti al Servizio Sociale nel
  periodo 01/01/2015 – 31/12/2015;
  
  spese scolastiche ed
  extrascolastiche (es: tasse ed iscrizioni
  scolastiche compreso università, materiale didattico,
  libri, corsi di recupero scolastico, attività sportive,
  gite scolastiche, campi estivi, etc). L'agevolazione è
  prevista in 80 euro a figlio fino ad un limite massimo di
  400 euro a famiglia e comunque in misura non superiore alla
  spesa dichiarata.
Per richiedere il fondo è necessario essere cittadino
italiano o dell'Unione Europea o extracomunitario in possesso di
titolo di soggiorno in corso di validità della durata non
inferiore ad un anno; essere residente nel Comune di Prato almeno
dal 1° gennaio 2014; avere un valore ISEE non superiore a
12.500 euro.
La domanda può essere presentata fino a
venerdì  
15 gennaio 2016 compreso tramite apposito
modulo, scaricabile dalla pagina dell'avviso del bando Prato
Solidale (http://bit.ly/1OlAETa), o ritirato presso l'Ufficio
Relazioni con il Pubblico.
La domanda può essere consegnata a mano o spedita con
raccomandata A.R. a: 
Ufficio Protocollo Piazza del Pesce, 9 –
tel. 0574 1836062. Oppure, solo se si è in possesso di un
proprio indirizzo di posta elettronica certificata, può
essere inviata all'indirizzo
comune.prato@postacert.toscana.it 
Per informazioni contattare i servizi sociali ai numeri:
0574 1836425 - 0574 1836423 - 0574 1836429 - 0574 1836408 - 0574
1836422."
13,http://comunicati.comune.prato.it/generali/?action=dettaglio&comunicato=14201600000013,05/01/2016,11:51,"Asili nido","Asili nido comunali, lunedì 11 gennaio partono le iscrizioni per l'anno scolastico 2016-17","E' possibile presentare domanda on-line, alle sedi delle Circoscrizioni e direttamente agli asili nido. Il termine finale è il 29 gennaio","Le iscrizioni sono rivolte ai bambini residenti nati tra il 1° settembre 2014 e il 31 agosto 2015 (medi) e tra il 1° gennaio 2014 e il 31 agosto 2014 (grandi)","Lunedì 11 gennaio partono le iscrizioni agli asili
nido comunali per l'anno scolastico 2016-2017. Si
rivolgono ai bambini residenti nati tra il 1°
settembre 2014 e il 31 agosto 2015 (medi) e tra il 1° gennaio
2014 e il 31 agosto 2014 (grandi). Sono ammesse le iscrizioni di
coloro che entro la data suddetta abbiano presentato la domanda di
trasferimento di residenza nel Comune di Prato oppure che
dimostrino, con idonea documentazione, che prenderanno residenza
nel Comune di Prato. Il termine finale è il 29 gennaio.
La domanda può essere presentata on
line, oppure recandosi presso le Circoscrizioni, o
direttamente presso gli asili nido comunali, nei giorni delle
attività “Nidi aperti” (che saranno
prossimamente pubblicati)
E' sempre possibile presentare domanda d'iscrizione fuori
termine, una volta terminato il periodo previsto, presso il
Servizio Pubblica Istruzione. Le domande fuori termine non
formeranno la graduatoria utilizzata inizialmente per le
ammissioni, ma andranno a formare un elenco aggiuntivo che
potrà essere utilizzato una volta terminata la graduatoria
delle domande presentate nei termini.
Alla domanda d'iscrizione (escluso le domande fuori
termine) dovrà essere allegata la ricevuta del pagamento
della quota di iscrizione, di 30 euro, pagabile
tramite i canali
http://www.comune.prato.it/pagamenti/htm/scuola.htm  
Non saranno ricevute domande che non abbiano allegato la
ricevuta del pagamento della quota d'iscrizione. 
Si informa inoltre che nello stesso periodo saranno aperte le
iscrizioni presso i nidi privati convenzionati con il Comune. Le
iscrizioni potranno essere effettuate direttamente presso la
struttura del nido prescelto. "
14,http://comunicati.comune.prato.it/generali/?action=dettaglio&comunicato=14201600000014,07/01/2016,10:00,Immigrazione,"Linee guida per l'immigrazione: conclusione del percorso partecipativo","Conferenza stampa, OGGI giovedì 7 gennaio, ore 12,30, sala giunta",,"Si terrà OGGI giovedì 7 gennaio, alle 12,30, in sala
giunta, la CONFERENZA STAMPA dal titolo ""Linee guida per
l'immigrazione: conclusione del percorso partecipativo"".   
Parteciperanno il vice sindaco Simone Faggi, l'assessore
all'Urbanistica Valerio Barberis, l'assessore alle Attività
Produttive Daniela Toccafondi e un rappresentante di Iris
Ricerche.

  I colleghi giornalisti sono gentilmente invitati.


  Si prega di inviare un operatore tv per le riprese
  video.
"
15,http://comunicati.comune.prato.it/generali/?action=dettaglio&comunicato=14201600000015,13/01/2016,10:07,Comune,"Palazzo comunale, oltre 4000 persone nel 2015 hanno visitato il Salone o preso parte alle iniziative","Tanti gli eventi organizzati durante tutto l'anno, oltre 300 i visitatori stranieri",,"Sono 1000 le persone, provenienti non solo da Prato e provincia,
ma da tutta Italia e alcune anche dall'estero, che nel corso del
2015 hanno visitato il palazzo Comunale. Oltre 3000 quelle invitate
per eventi di vario tipo nel Salone consiliare.
Tantissime le persone che nell'arco del 2015 sono passate dal
palazzo Comunale, sia per visitarlo che per partecipare alle tante
e diverse iniziative organizzate in Comune. Sono 3470, 1180 solo
nel mese di dicembre, coloro che hanno preso parte ai vari eventi,
come la festa Toscana, la Giornata della memoria, la festa della
donna, l'incontro della giunta con la Consulta dei ragazzi,
UNAR, la festa dello sport, l'iniziativa per la Pace dopo gli
attentati di Parigi, le visite di scuole che hanno presentato
i loro progetti o partecipato a incontri ed eventi, il
convegno sull'art bonus, la sinfonietta, i convegni
sull'affido familiare, sulla biodiversità e moltri altri
incontri.
Per quanto riguarda le visite, nel 2015 si sono registrati 1000
accessi, il mese che ha visto il maggior afflusso di persone
è novembre (201), seguito da settembre (199) e da marzo
(183).
Nello specifico i pratesi sono stati 436, 16 quelli provenienti
da altri comuni della provincia di Prato, 121 da altre province
della Toscana (tra questi 59 da Firenze, 36 da Siena e 21 da Pisa),
87 da altre province d'Italia e 340 dall'estero."
16,http://comunicati.comune.prato.it/generali/?action=dettaglio&comunicato=14201600000016,07/01/2016,10:37,Ambiente,"CSN, spettacoli al Planetario","Sabato 9 gennaio, alle 15 e alle 17. Per partecipare è necessaria la prenotazione al tel. 0574 460503. Il contributo richiesto è di 3 euro","Gli spettacoli sono dedicati in particolare a bambini e ragazzi a partire dai 7 anni in su","Sabato 9 gennaio l'Associazione Astronomica Quasar, in
collaborazione con il Centro di Scienze Naturali di via Galceti,
74, propone due spettacoli straordinari al Planetario del CSN,
dedicati in particolare a bambini e ragazzi a partire dai 7 anni in
su.
Il titolo, liberamente ispirato ad un libro di Margherita Hack,
è: 
""Perchè le stelle non ci cadono in testa?"".
I ragazzi saranno coinvolti in una serie di domande, e relative
risposte, supportate da un ampio materiale di immagini e filmati
spettacolari. Non si tratterà del classico planetario ma di
un ""gioco interattivo"" ed istruttivo di carattere astronomico, dove
i giovani partecipanti sono invitati ad intervenire su argomenti
scientifici alla loro portata.  
Gli spettacoli si svolgeranno alle 15.00 e in replica alle
17.00. La capienza della sala è di un massimo di 30
spettatori, adulti più ragazzi. Per partecipare è
necessaria la prenotazione al tel. 0574 460503. Il contributo
richiesto è di 3 euro. Per maggiori informazioni
è possibile contattare il numero del Quasar: 331 1679048 e
il sito web: www.astroquasar.it"
17,http://comunicati.comune.prato.it/generali/?action=dettaglio&comunicato=14201600000017,07/01/2016,10:38,Musica,"Giorgio Morozzi suona Bach alla scuola di musica Verdi","L'evento avrà inizio alle 21 nella sala concerti ""Domenico Zipoli""","Al pianoforte sarà eseguito il primo volume del clavicembalo temperato, una grande opera didattica del compositore tedesco","Giorgio Morozzi realizzerà il volume primo del
calvicembalo ben temperato di Johann Sebastian Bach nella sala
concerti “Domenico Zipoli” della scuola di musica Verdi
domani, venerdì 8 gennaio, alle 21. L’ingresso
è libero.
Nell’autunno del 2010 Giorgio Morozzi ha intrapreso alla
scuola di musica Verdi un progetto molto ambizioso:
l’esecuzione al pianoforte dell’opera di Johann
Sebastian Bach. Con il concerto sul primo libro del clavicembalo
ben temperato – i primi 12 preludi e fughe -  siamo
giunti a uno degli ultimi e più importanti capitoli di
questo lungo viaggio nella polifonia bachiana, che ha incontrato lo
scorso anno l‘originalità e la bellezza delle toccate
per clavicembalo del compositore tedesco.
Composto nel 1722 durante il periodo del servizio che Bach
svolge come maestro di cappella alla corte del principe Leopoldo a
Köthen, il volume primo è una grande opera
musicale didattica che esplora e definisce le possibilità
del sistema di accordatura temperato, cioè uguale per tutte
le tonalità, superando i metodi per regolare
l’accordatura degli strumenti a tastiera, in particolare
organo e clavicembalo, che provenivano dalla tradizione
rinascimentale e barocca."
18,http://comunicati.comune.prato.it/generali/?action=dettaglio&comunicato=14201600000018,07/01/2016,11:03,Integrazione,"""Connessioni urbane"", un incontro per individuare le politiche dell'inclusione","Venerdì 15 gennaio dalle 14:30 al Museo del Tessuto","Il vice sindaco Simone Faggi: ""Prato è una città che si è notevolmente trasformata e che continua a mutare. E' fondamentale per l'amministrazione studiare questi cambiamenti""","Sviluppo economico e commercio, politiche urbane e inclusione
sociale. Sono le tre macro aree al centro di un percorso di
partecipazione durato oltre sei mesi e suddiviso in tre fasi, volto
a definire gli interventi prioritari da realizzare in materia di
politiche locali di inclusione.
Venerdì 15 gennaio si terrà 
“Connessioni Urbane”, la terza ed
ultima fase del percorso partecipativo. L'appuntamento è
alle 14:30 al Museo del Tessuto con un incontro aperto a tutta la
cittadinanza, per discutere i futuri interventi in materia di
integrazione. Parteciperanno all'incontro il sindaco Matteo
Biffoni, gli assessori Valerio Barberis, Simone Faggi e Daniela
Toccafondi.
""Prato è una città che si è notevolmente
trasformata in seguito agli eventi intercorsi negli ultimi 20 anni
e che si sta ulteriormente modificando dal punto di vista
demografico, economico e degli investimenti. E' prioritario per
l'amministrazione studiare questi cambiamenti e capire e
condividere con le associazioni del territorio e i cittadini i loro
punti di vista - ha spiegato il vice sindaco Simone Faggi -.
Connessioni urbane è il frutto di un lavoro durato sei mesi
e suddiviso in tre fasi che serve ad individuare le azioni da
inserire nel Documento Unico di Programmazione (DUP). Uno
studio approfondito sulla realtà pratese, su quello che
è successo e sulle trasformazioni in corso, necessario anche
per delineare ed intercettare flussi di finanziamenti europei, per
poi dare concretezza ai progetti individuati"".
Il progetto, curato dall’istituto IRIS –
Strumenti e Risorse per lo Sviluppo Locale, è stato diviso
in tre fasi: 
la prima fase è stata dedicata
all’analisi di contesto e ha prodotto un
documento Studio sul contesto pratese, redatto da Iris. Dal
report è emerso un invecchiamento generale della
popolazione. Negli ultimi quattro anni è stata inoltre
rilevata una diminuzione della presenza di cittadini cinesi ed
albanesi in centro storico, mentre è aumentata quella di
pakistani e africani. La popolazione cinese infatti si sta
spostando sempre di più verso la zona di San Paolo e del
Macrolotto Uno. Il Soccorso è stato individuato come il
quartiere più multietnico e dove è presente una
forte densità abitativa. Per quanto riguarda le
imprese, lo studio Iris ha preso in esame le
prime 100 imprese cinesi più capitalizzazione
individuate ed ha incrociato questi dati con quello del
centro per l'impiego sull'avviamento al lavoro. E' emerso
che su 1888 avviamenti tra il 1° ottobre 2010 e il 30
giugno 2015, 355 di questi sono lavoratori italiani. Per quel che
riguarda i settori delle 100 imprese esaminate, oltre al
tessile e alle confezioni, si registrano nuovi contratti nel
settore alberghiero e immobiliare. Il 43%  degli italiani
impiegati in queste aziende a conduzione cinese hanno contratto a
tempo indeterminato, il 40% a tempo determinato e il restante 17%
tra apprendistato e altre forme. Il 43% di questi sono tecnici (in
prevalenza periti chimici e stilisti), il 39% amministrativi.
Ancora più interessante la distinzione tra finissaggio, dove
i tecnici sono il 73%, e tessitura, dove invece scendono al
50%.
La 
seconda fase è stata dedicata
all’approfondimento dei temi e all'individuazione delle
priorità attraverso l’organizzazione di quattro
workshop tematici, che hanno visto anche la partecipazione e il
coinvolgimento degli attori qualificati presenti nel territorio,
associazioni di categoria, rappresentanti dei sindacati, delle
professioni, del volontariato sociale, esperti economici ed
esponenti di tutte le maggiori istituzioni cittadine.
“Il tavolo sull’urbanistica si è concentrato
soprattutto sul tema della distribuzione della popolazione cinese
in città. Tra le attività proposte quella di far
diventare il Macrolotto 0 un distretto creativo con nuove
componenti sociali e funzioni pubbliche - ha affermato l'assessore
all'Urbanistica Valerio Barberis -. Tra le azioni prioritarie
emerse durante il tavolo anche quella di modificare il regolamento
edilizio e di allentare la presenza demografica e
produttiva nel Macrolotto 0, andando così ad
individuare altre zone. Sul lungo periodo è emersa la
necessità di realizzare interventi di social housing,
in modo da dotare le aree interessate di servizi che le
caratterizzino come centri civici"".
Due sono stati invece i tavoli sullo sviluppo economico e
commercio. “Il primo ha riguardato la manifattura e, quindi,
il distretto, il secondo invece si è focalizzato sul
commercio e soprattutto sul centro storico - ha spiegato
l'assessore allo Sviluppo Economico Daniela Toccafondi -. E' emersa
la necessità di una riqualificazione del centro,
di effettuare un censimento dei fondi sfitti e di adoperarsi
maggiormente per la manutenzione e pulizia delle aree pubbliche.
Tra le azioni proposte anche la riorganizzazione del
regolamento comunale sul commercio a sede fissa anche per
evitare il proliferare di minimarket, soprattutto nel triangolo
Canto alle Tre Gore, via Santa Margherita e via San
Giorgio”.
La 
terza fase è dedicata
all’individuazione delle azioni giudicate prioritarie che
saranno comprese nella programmazione del Comune di Prato; sulla
base di quanto emerso nel corso dei quattro workshop
l’amministrazione ha scelto di sottoporre
all’attenzione della discussione pubblica tre ipotesi
progettuali: la rete commerciale nel centro storico,
l’intervento su Piazza Duomo, Serraglio e aree limitrofe;
ridefinizione di spazi pubblici residenziali e produttivi nei
macrolotti; animare e promuovere la partecipazione attiva di
cittadini migranti e associazioni alla vita pubblica locale. Le tre
ipotesi progettuali saranno discusse venerdì
prossimo con la cittadinanza.
L'incontro è aperto al pubblico. Dopo una breve
presentazione del metodo di lavoro e dei documenti in discussione,
i partecipanti si divideranno in 3 tavoli di lavoro, ognuno dei
quali coordinato dall’assessore di riferimento (Urbanistica,
Commercio, Politiche di integrazione). Per facilitare
l’organizzazione dell’incontro è importante
registrarsi, indicando, possibilmente, anche il tavolo di lavoro al
quale si intende partecipare.
Per informazioni è possibile consultare il sito
http://www2.comune.prato.it/partecipazione-integrazione/"
19,http://comunicati.comune.prato.it/generali/?action=dettaglio&comunicato=14201600000019,08/01/2016,10:06,Cultura,"Presentazione programma 2016 Università del Tempo libero Eliana Monarca","Conferenza stampa, OGGI, venerdì 8 gennaio, ore 12, sala commissioni",,"Si terrà OGGI, venerdì 8 gennaio, alle 12, in sala
commissioni la conferenza stampa di presentazione del programma
2016 dell'Università del Tempo libero Eliana
Monarca.
Parteciperà l'assessore alla Cultura Simone Mangani
insieme al presidente Piero Taiti e a Alessandro e Morena Pagliai,
dell'Associazione culturale ""Linguaggi-percorsi nelle culture"".
I colleghi giornalisti sono gentilmente invitati a
partecipare.
Molto graditi fotografi ed operatori tv."
20,http://comunicati.comune.prato.it/generali/?action=dettaglio&comunicato=14201600000020,07/01/2016,11:09,"Parco centrale Prato","Nomi eccellenti dell'architettura per la giuria del concorso Parco centrale di Prato","Entro fine febbraio saranno individuati i 10 architetti chiamati a disegnare i tre ettari nel centro storico della città","Presidente della giuria è Bernard Tschumi. Entro fine giugno 2016 sarà annunciato il vincitore","
  Il Comune di Prato lancia un 
  concorso internazionale a procedura ristretta
  per la progettazione di un parco di tre ettari nel cuore della
  città (www.ilparcocentralediprato.it). La giuria,
  presieduta da 
  Bernard Tschumi, sceglierà, tra 10
  concorrenti finalisti, un vincitore a cui affidare il progetto
  definitivo ed esecutivo. Il Comune mette a disposizione un
  montepremi di 157mila euro con un primo premio di 40mila euro e
  rimborsi da 13mila euro per i 10 gruppi finalisti.

Il Comune di Prato ha indetto un concorso internazionale di
architettura a procedura ristretta con preselezione per il nuovo
parco di tre ettari nel centro storico cittadino. 
Entro la fine di febbraio la giuria, della quale fanno
parte Bernard Tschumi, Michelle Provoost, Sébastien Marot,
Roberto Zancan e Francesco Procopio, selezionerà i 10
architetti che verranno invitati a partecipare al concorso
di progettazione; ognuno dei finalisti riceverà un rimborso
di 13mila euro. Completano la giuria come membri supplenti 
Marzia de Marzi, presidente dell’Ordine degli
Architetti di Prato e Mario Moscardi, consigliere dell’Ordine
degli Ingegneri di Prato. Entro la fine di giugno 2016
sarà annunciato il vincitore al quale verrà dato un
premio di 40mila euro e affidato l’incarico della redazione
del progetto definitivo ed esecutivo per il nuovo Parco Centrale di
Prato (www.ilparcocentralediprato.it).
Oggetto del concorso è la realizzazione di un 
nuovo grande parco urbano di circa 3 ettari, posto
all’interno del perimetro delle mura cittadine dove sorgeva
il vecchio ospedale cittadino. Il nuovo parco interpreta la
necessità di uno spazio contemporaneo a servizio della
città storica. Un nuovo grande luogo pubblico, che
dovrà divenire attrattivo a livello di area metropolitana e
per flussi del turismo culturale internazionale, grazie alle
funzioni in esso contenute e grazie alla qualità e
innovazione nel trattamento delle aree verdi, alla presenza
dell’arte e di architetture dalla forte connotazione
contemporanea: un nuovo luogo dell’oggi inserito
all’interno di un contesto storico e prezioso, in grado di
veicolare l’immagine di Prato come la città della
contemporaneità della Toscana.
“La trasformazione dell’area dell’ex Ospedale
Misericordia e Dolce rappresenta uno degli obiettivi strategici
principali nei quali il Comune di Prato è attualmente
impegnato - scrive 
l’assessore all’urbanistica Valerio
Barberis. Prato è una città vibrante,
contraddittoria, innovativa, conflittuale: una città che,
dall’inizio del XX secolo e in particolare dal secondo
dopoguerra, rappresenta un formidabile laboratorio urbano, sociale,
culturale ed economico nel quale si sono spesso sperimentati nuovi
modelli.”
Il progetto del nuovo parco di tre ettari prevede due lotti
funzionali. Il primo comprende la completa realizzazione delle aree
verdi e quindi del parco, oltre a un volume della superficie minima
di 500 metri quadrati che contenga, tra le altre cose, i servizi
essenziali al parco stesso. Il secondo lotto funzionale prevede la
realizzazione degli altri fabbricati, fino a un massimo di 3.000
metri quadrati.
La realizzazione del parco urbano nell’area ex ospedale
costituisce per la città un avvenimento assolutamente
eccezionale e irripetibile. Il nuovo parco urbano dovrà
innanzitutto riuscire a modificare la visione e la percezione non
solo del nuovo luogo che sarà realizzato, ma soprattutto
delle zone del centro limitrofe a questo, conferendo la
consapevolezza che una nuova parte della città dentro le
mura è stata creata. Non una zona chiusa da muri e cancelli,
ma un’area prevalentemente aperta, in grado di diventare un
fulcro di vitalità del centro e della città fuori le
mura.
Tutti i dettagli su:
http://www.ilparcocentralediprato.it/"
21,http://comunicati.comune.prato.it/generali/?action=dettaglio&comunicato=14201600000021,08/01/2016,10:09,"Pubblica istruzione","Percorso di formazione per insegnanti sull'iperattività dei bambini, la presentazione","Conferenza stampa, OGGI venerdì 8 gennaio, ore 13, sala commissioni",,"Si terrà OGGI, venerdì 8 gennaio, alle 13, in
sala commissioni, la CONFERENZA STAMPA per la presentazione del
percorso di formazione per gli insegnanti delle
scuole dell'infanzia sul crescente fenomeno
dell'iperattività dei bambini.  
Parteciperanno l'assessore alla Pubblica Istruzione Mariagrazia
Ciambellotti, la coordinatrice dell'aggiornamento degli insegnanti
Barbara Davanzati, gli esperti Gianluca Daffi e Giovanni Squitieri
e i dirigenti delle scuole statali Gianna Celli e Claudia Del
Pace. 

  I colleghi giornalisti sono gentilmente invitati.


  Si prega di inviare un operatore tv per le riprese
  video.
"
22,http://comunicati.comune.prato.it/generali/?action=dettaglio&comunicato=14201600000022,08/01/2016,16:01,Sport,"Candidatura Eurogym 2018, il presidente della commissione tecnica Claudino Nunes ha visitato la città","Dopo gli incontri e la presentazione in palazzo comunale, la visita ad alcuni luoghi del centro storico e impianti sportivi cittadini","Il sindaco Biffoni e il consigliere Vannucci: ""Ospitare migliaia di studenti - sportivi da tutta Europa è un 'opportunità che non vogliamo lasciarci scappare""","Si è svolta oggi, venerdì 8 gennaio, la visita in
città di Claudino Nunes, presidente della Commissione
Tecnica UEG (Union Europeenne Gymastique) per analizzare la
candidatura di Prato ad ospitare Eurogym 2018.
Dopo un incontro con il sindaco Matteo Biffoni e con il
consigliere con delega allo Sport Luca Vannucci, il presidente
Nunes, accompagnato dal delegato della Regione Toscana e
consigliere nazionale FGI Grazia Ciarlitto, dal delegato tecnico
FGI Alessandra Mazzatosta, dal presidente del COL (comitato
organizzatore locale) e del CGFS Prato Francesco Panzera, dal vice
presidente COL e presidente FGI Toscana Fabrizio Lupi e dai
consiglieri COL Salvatore Conte, Beatrice Becheri, Lia Masi e
Patrizia Safina, ha assistito alla presentazione da parte del
comitato organizzatore, dei vari luoghi, storici e sportivi della
città e delle strutture che si candidano ad ospitare questa
importante manifestazione.
""L'amministrazione comunale farà tutto il possibile per
poter ospitare tra due anni Eurogym - hanno affermato il sindaco
Matteo Biffoni e il consigliere Luca Vannucci -. Sappiamo che non
siamo soli in Europa a correre per questa opportunità e nel
caso la candidatura per il 2018 dovesse andare male ci riproveremo
sicuramente per il 2020. Poter ospitare in città e nelle
nostre strutture migliaia di studenti - sportivi provenienti da
tutta Europa è un'occasione che proveremo a non lasciarci
scappare"".
Nel corso della giornata sono stati visitati dal presidnete e
dai soggetti interessati le principali piazze del centro storico
oltre al Museo di Palazzo Pretorio e al Convitto Nazionale
Cicognini e anche gli impianti sportivi come lo Stadio
Lungobisenzio, il Tennis Club Prato, la piscina di via Roma e i
vari poli scolastici."
23,http://comunicati.comune.prato.it/generali/?action=dettaglio&comunicato=14201600000023,07/01/2016,13:46,Sociale,"Case popolari, prorogata la scadenza del bando fino a martedì 12 gennaio alle 14.00","È ancora possibile ricevere assistenza alla compilazione della domanda on line presentandosi in via Roma 101",,"Prorogata fino a 
martedì 12 gennaio 2016 alle ore 14.00 la
scadenza per il Bando casa del Comune di Prato. È
ancora possibile ricevere assistenza alla compilazione della
domanda on line presentandosi 
senza appuntamento presso il Comune di Prato in
via Roma 101. Gli operatori saranno disponibili:
      venerdì 8 gennaio dalle
  ore 14 alle 18
        lunedì 11 gennaio dalle
  ore 14 alle 18
        martedì 12 gennaio
  dalle ore 9 alle 13
E' inoltre attivo dal lunedì al venerdì, dalle 9
alle 13 e dalle 14 alle 18, il numero verde 
800 574 000, al quale è possibile
rivolgersi per avere informazioni o prendere appuntamenti per avere
il supporto di un facilitatore.
Le domande possono essere inviate esclusivamente on line,
utilizzando la tessera sanitaria elettronica, che dovrà
essere attivata. Rispetto all'ultimo bando cambiano alcuni
requisiti di accesso, saranno premiati il radicamento sul
territorio e i comportamenti corretti. 
I nuovi requisiti modificheranno la fisionomia della
graduatoria: per poter presentare la domanda non basta più
avere la residenza, ma occorre 
essere residenti o avere il domicilio lavorativo in uno dei
comuni della provincia pratese, ed essere residenti in Toscana da
almeno cinque anni. Un punteggio maggiore verrà
assegnato in caso di residenza da oltre dieci anni. Inoltre
peserà meno lo sfratto, ma avrà una rilevanza
maggiore la presenza all'interno del nucleo familiare di minori,
anziani e portatori di handicap. Cambia anche l'ammontare
dell'affitto minimo: da 12 euro e 96 centesimi a 40 euro. 
Un altro requisito di accesso è il reddito:
possono presentare la domanda coloro che hanno un reddito
convenzionale che non supera 16mila euro. La cifra è
stabilita dal Consiglio Regionale. Il reddito convenzionale
è costituito dalla somma dei redditi imponibili di tutti i
componenti il nucleo familiare (formato o che si formerà) e
calcolato secondo le modalità previste dalla legge.
Può presentare la domanda un nuovo aspirante, oppure chi
è già assegnatario e vuole fare il cambio alloggio.
In quest'ultimo caso sarà compilata una domanda di
mobilità, da fare in maniera cartacea. Altro requisito, non
può accedere chi ha morosità o risulti che in passato
abbia occupato abusivamente delle case. Un punteggio maggiore
sarà infine dato a coloro che sono già presenti in
graduatoria.
Tutte le informazioni sul sito del Comune di
Prato bit.ly/20cj1hD"
24,http://comunicati.comune.prato.it/generali/?action=dettaglio&comunicato=14201600000024,07/01/2016,15:16,Ambiente,"Ambiente, lavori di potatura e di piantumazione in alcune zone della città","Iniziati oggi i lavori di piantumazione in via Brasimone degli alberi in sostituzione di quelli abbattuti dalla tempesta di vento del 5 marzo 2015","Martedì 12 gennaio riprenderanno i lavori di potatura degli ippocastani in viale Borgovalsugana","Oggi giovedì 7 gennaio sono terminati i lavori di
potatura delle alberature nel piazzale della Direttissima, il
parcheggio dietro la stazione centrale, e dei platani su via
Luzzatto.
Sempre nella giornata di oggi sono iniziati i lavori di
ripristino del giardino di via Brasimone, che consisteranno nel
rifacimento dei vialetti, nel ripristino della pavimentazione
smorza cadute sotto i giochi e nella piantumazione
degli alberi in sostituzione di quelli abbattuti dalla
tempesta di vento del 5 marzo 2015. Durante le festività
natalizie sono stati inoltre potati i pini del parcheggio
prospiciente la sede ex Fil in viale Borgovalsugana.
Il prossimo martedì 12 gennaio riprenderanno i lavori di
potatura degli ippocastani in viale Borgovalsugana."
25,http://comunicati.comune.prato.it/generali/?action=dettaglio&comunicato=14201600000025,08/01/2016,11:52,"Pubblica istruzione","Al via ""Autocontrollo, inibizione, pianificazione"", un percorso di formazione per gli insegnanti","Un progetto per sviluppare, attraverso il gioco, una maggior attenzione e autocontrollo nei bambini in età pre-scolare","L'assessore Ciambellotti: ""Un intervento di qualità volto a dare una risposta efficace ed efficiente e a fornire agli insegnanti spunti e strategie idonee per promuovere le condizioni migliori per lo sviluppo e la crescita dei bambini""","Presentato questa mattina il progetto 
“Autocontrollo, inibizione,
pianificazione”, un percorso di formazione rivolto
agli insegnanti delle scuole dell'infanzia e primarie, volto a
sviluppare, attraverso il gioco, una maggiore attenzione e
autocontrollo nei bambini in età pre-scolare.
Il progetto, nato dall'attività di studio e
approfondimento svolta dal professore Giancluca Daffi, è
promosso dall'assessorato alla Pubblica Istruzione, in
collaborazione con due Istituti comprensivi di Prato: Castellani e
Puddu.
“Il Comune da anni collabora con la rete scolastica e si
impegna a fornire le migliori occasioni di formazione - ha spiegato
l'assessore alla Pubblica Istruzione Mariagrazia Ciambellotti -.
Questo progetto non è una semplice iniziativa di formazione,
ma un intervento di qualità volto a dare una risposta
efficace ed efficiente e a fornire agli insegnanti spunti e
strategie idonee per promuovere le condizioni migliori per lo
sviluppo e la crescita dei bambini"".
E' sempre più elevato il numero di bambini che, nella
scuola dell'obbligo, presentano difficoltà di attenzione,
impulsività e spesso iperattività.
""Il contesto attuale è più complesso ed è
cambiato rispetto al passato, l'obiettivo di questo progetto
è fornire le competenze giuste ai docenti così da
poter lavorare meglio con gli alunni - hanno spiegato gli esperti
Gianluca Daffi e Giovanni Squitieri -. I recenti contributi della
ricerca scientifica in ambito psicopedagogico dimostrano che i
problemi maggiori sono l'autocontrollo, la capacità di
mantenere l'attenzione, la capacità di pianificazione e di
organizzazione. E' dunque importante creare un linguaggio comune e
condiviso con tutti gli insegnanti, così da poter lavorare
meglio e preventivamente sulle competenze esecutive e
sull'autocontrollo emotivo e comportamentale dei bambini"".
Il progetto ""Autocontrollo, inibizione pianificazione"" prevede,
tra gennaio e febbraio, un percorso di formazione per
insegnanti di scuola dell’infanzia e primaria; da febbraio a
maggio dei laboratori formativi in classe e, a
giugno, una fase conclusiva di verifica e monitoraggio
del progetto.
Il percorso di formazione si basa su attività
psico-educative, didattiche e comportamentali, per sviluppare
l’attenzione e l’autoregolazione nei bambini in
età pre-scolare attraverso il gioco. Il gioco rappresenta
infatti uno strumento fondamentale per lo sviluppo delle competenze
esecutive.
Sono due gli istituti Comprensivi nei quali si svolge la
formazione, Castellani e Puddu. In totale sono circa 60 i docenti
delle scuole dell'infanzia di Prato che stanno prendendo parte
alla formazione, 100 quelli delle scuole primarie."
26,http://comunicati.comune.prato.it/generali/?action=dettaglio&comunicato=14201600000026,08/01/2016,12:04,"Conferenza stampa","Publiacqua, distrettualizzazione al termine. Presentazione dei lavori sulla rete idrica","Lunedì 11 alle 12.00 in Sala Giunta del Palazzo Comunale",,"Lunedì 11 gennaio, alle ore 12.00 (Sala Giunta di Palazzo
Comunale), Comune di Prato e Publiacqua presentano alla stampa i
primi risultati del lavoro di distrettualizzazione della rete
idrica cittadina che andrà a concludersi proprio nelle
prossime settimane.  
La conferenza stampa sarà l’occasione per fare
il punto sugli investimenti previsti per Prato e Provincia e su
numeri e tempi di riparazione delle perdite della rete
acquedottistica nell’anno 2015.
Saranno presenti tra gli altri 
Filippo Alessi, Assessore all’Ambiente del
Comune di Prato, 
Simone Barni, vicepresidente di  Publiacqua
ed i tecnici dell’azienda che stanno realizzando i lavori sul
territorio.       "
27,http://comunicati.comune.prato.it/generali/?action=dettaglio&comunicato=14201600000027,08/01/2016,12:43,Cultura,"Università del tempo libero, Filippo Mazzei e la civiltà etrusca tra i corsi del programma 2016","Presentato il calendario delle lezioni. Si inizia martedì 12 gennaio nell'aula magna del Pin, dalle 16 alle 18","L'assessore Mangani:""L'università  è ormai da anni una realtà indipendente e, allo stesso tempo, pienamente dentro la vita della città""","E' stato presentato questa mattina, in Palazzo comunale, il 
programma dei corsi 2016 dell'associazione
culturale 
Università del Tempo Libero ""Eliana
Monarca"". Gli appuntamenti - realizzati con il
contributo dell'assessorato alla Cultura del Comune di Prato
e della Fondazione Cassa di Risparmio di Prato - sono stati
illustrati dall'assessore alla Cultura Simone Mangani e dal
presidente dell'associazione ""Eliana Monarca"" Piero Taiti.
Erano presenti anche Alessandro Pagliai per l'associazione
Linguaggi (che cura i vari corsi e le singole lezioni), l'ex
presidente dell'Università del Tempo Libero Valeria
Tempestini e il segretario dell'associazione Università del
tempo Libero Roberto Noci.
""L'Università del Tempo Libero, pur nascendo dallo
SPI Cgil, è ormai da anni una realtà indipendente e,
allo stesso tempo, pienamente dentro la vita della
città - ha affermato l'assessore alla Cultura Simone Mangani
-. Partecipano infatti alla programmazione docenti
come il direttore artistico della Camerata
strumentale Alberto Batisti, il direttore della Scuola di
Cinema Anna Magnani Massimo Smuraglia, l'ex direttore del Teatro
Metastasio Massimo Luconi. Inoltre, tra i temi trattati si
trovano la civiltà etrusca, protagonista della
mostra che si svolgerà in primavera a Palazzo
Pretorio; e Filippo Mazzei, nell'anno del bicentenario della sua
morte, su cui l'amministrazione lavorerà insieme al
comune di Poggio a Caiano"".
Il programma di quest'anno è come di consueto diviso in
due parti. La prima, che inizierà martedì 12
gennaio e andrà avanti fino a maggio, sarà
dedicata alla storia e alla cultura dell'Austria, alle principali
patologie nell'anziano, alla letteratura russa e a Filippo Mazzei.
La seconda, invece, che inizierà ad ottobre e si
concluderà a dicembre, avrà come argomenti
principali le donne d'autore, la storia del valzer, la
civiltà etrusca ed infine cinema e letteratura. I corsi
si svolgeranno nell'aula magna del Polo Universitario
Città di Prato, in piazza Ciardi 25, il martedì
e il giovedì dalle 16 alle 18.
""L'associazione vive soprattutto del contributo dei soci. Le
iniziative donate hanno portato comunque ad un programma
ricco, corposo e ambizioso"", ha dichiarato il presidente
dell'associazione culturale Piero Taiti. ""Noi non facciamo solo
formazione ma anche prevenzione culturale ed anagrafica, che aiuta
in ogni modo e in ogni senso la partecipazione"", ha aggiunto
Valeria Tempestini, ex presidente dell'associazione.
Le iscrizioni all'Università del Tempo Libero sono aperte
a tutti. Per 
informazioni, iscrizioni e contatti è
possibile rivolgersi all'Università del Tempo Libero ""Eliana
Monarca"", in piazza Mercatale 89 nella sede dello
Spi-Cgil Prato (telefono 0574-459263, cellulare 3664160801,
mail universitatempolibero@associazioni.prato.it, sito
www.associazioni.prato.it/universitatempolibero). 
E' possibile iscriversi anche nell'aula magna del Polo
universitario 30 minuti prima di ciascun incontro."
28,http://comunicati.comune.prato.it/generali/?action=dettaglio&comunicato=14201600000028,08/01/2016,15:18,Mobilità,"Divieto di transito in un tratto di Viale Salvador Allende","Dalle 9,30 e non oltre le 16 di martedì 12 gennaio","Per consentire le operazioni di prova di carico sulla passerella pedonale in prossimità dell'intersezione con Via Cava","Per consentire le operazioni di prova di carico sulla passerella
pedonale in Viale Salvador Allende, in prossimità
dell'intersezione con Via Cava, dalle 9,30 e non oltre le 16, di
martedì 12 gennaio sarà attivo il divieto di transito
in Viale Salvador Allende, in entrambe le carreggiate, nel
tratto compreso tra la rotatoria con Via Orione e la rotatoria con
Via Cava. 
Dal lato di Viale Sedici Aprile 1992/Via Cava il traffico
veicolare sarà deviato in Via Cava, Via di Pontalto, Via di
San Giusto, Via Galcianese, Via F. Braudel, Viale L. da Vinci e Via
S. Allende oppure in Via Cava, Via Traversa Pistoiese, Via Reggiana
e Via S. Allende.
Dal lato di Via Orione il traffico veicolare sarà deviato
in Via Orione, Via delle Pleiadi, Via Reggiana, Via di San Giusto,
Via di Pontalto, Via Cava e Viale Sedici Aprile 1992.
Dal lato di Viale Chang Zhou il traffico veicolare sarà
deviato in Viale L. da Vinci, Via dei Trebbi, Via delle Caserane,
Via Castruccio, Via A. Manzoni, Via Paronese e Viale Sedici Aprile
1992 oppure in Viale L. da Vinci, Via della Solidarietà, Via
Reggiana, Via San Giusto, Via di Pontalto e Via Cava."
29,http://comunicati.comune.prato.it/generali/?action=dettaglio&comunicato=14201600000029,08/01/2016,15:25,Mobilità,"Potatura alberi in un tratto di Viale Borgo Valsugana, i divieti","da martedì 12 gennaio e non oltre venerdì 15 gennaio, nella fascia oraria compresa tra le 8,30 e le 17",,"Per effettuare lavori di potatura di alcune alberature in Viale
Borgo Valsugana, nel tratto compreso tra l'intersezione con Via G.
Benini e l'intersezione con Via Ventiquattro Maggio, e in Via Sem
Benelli, nel tratto compreso tra l'intersezione con Via
Ventiquattro Maggio e l'intersezione con Via N. Machiavelli, da
martedì 12 gennaio e comunque non oltre venerdì 15
gennaio, limitatamente alla fascia oraria compresa tra le
08:30 e le 17, sarà attivo il divieto di sosta e il
senso unico con direzione da Via N. Machiavelli verso Via G.
Benini, revocando temporaneamente il doppio senso di circolazione
esistente.
Durante la fase di senso unico di circolazione il traffico
veicolare proveniente dal lato di Via Firenze con direzione Via R.
Lambruschini sarà deviato in Via D. Giannotti, Via A.
Labriola, Via Ventiquattro Maggio, Via dei Cancelli e Via Sem
Benelli."
30,http://comunicati.comune.prato.it/generali/?action=dettaglio&comunicato=14201600000030,08/01/2016,15:20,Appuntamenti,"Ritornano la ""Fiera dell'arte e del libro"" e la ""Fierucola delle Bigonce""","Doppio appuntamento domenica 10 gennaio","In piazza Lippi la mostra mercato e libero scambio di libri antichi. I prodotti ecologici,  biologici e dellartigianato manuale protagonisti alle Bigonce","Doppio appuntamento domenica 10 gennaio: tornano la “Fiera
del Libro e dell’Arte” in piazza Lippi e la ""Fierucola
delle Bigonce"" in piazza Buonamici, piazza Santa Maria in Castello,
piazza Sant’Antonino.
La Fiera del libro e dell'Arte è una mostra
mercato e libero scambio di libri antichi esauriti con un
particolare riguardo al territorio e alla storia pratese
organizzata dall’Associazione Culturale Asterisco, mentre la
""Fierucola delle Bigonce"", è la consolidata iniziativa
bisettimanale, organizzata dall’associazione “Il
Filo di Paglia”."
31,http://comunicati.comune.prato.it/generali/?action=dettaglio&comunicato=14201600000031,10/01/2016,10:57,"Polizia municipale","Giornata di controlli sulle strade, al lavoro anche il reparto motociclisti","Tre persone denunciate per documenti falsi o irregolari",,"Sabato di controlli sulle strade di Prato. Nella giornata di
ieri sono stati fermati tre cittadini iraniani (a Roma
dall’ottobre del 2015 come rifugiati politici in quanto
appartenenti alla minoranza cristiana) fermati mentre circolavano a
bordo di una Opel Astra di proprietà di un cittadino rumeno.
L’auto è risultata priva di assicurazione e la polizza
in loro possesso è risultata falsa. Il conducente è
stato quindi denunciato 
 per uso di atto falso e per guida senza
patente, dal momento che non ha potuto mostrare alcun titolo
autorizzativo. L’auto è stata portata in depositeria
sotto sequestro amministrativo e adesso il proprietario
dovrà spiegare perché la sua auto era in mano a una
persona priva di patente e soprattutto con documenti assicurativi
falsi.
Sempre nella giornata di sabato gli agenti del reparto
motociclisti hanno sottoposto a controllo un furgone che
trasportava rifiuti e lo hanno sanzionato amministrativamente per
irregolarità nel trasporto (il conducente, cittadino
marocchino, era comunque iscritto all’albo). A bordo vi era
anche un cittadino magrebino privo di documenti che è stato
portato in Questura per il fotosegnalamento e successivamente
denunciato per non aver eseguito l’ordine di espulsione
emesso al suo ingresso in Italia nell’ottobre 2015.
Infine, sempre dai motociclisti, è stato denunciato un
cittadino cinese, R.Z. di 48 anni, regolare sul territorio: l'uomo
è stato fermato alla guida del veicolo di un connazionale e
ha mostrato agli agenti patente e carta d’identità
false, intestate ad un altro cinese. Gli agenti però non si
sono fatti ingannare e lo hanno denunciato, oltre che per guida
senza patente, per false generalità, sostituzione di
persona, uso di atto falso e ricettazione. L’auto è
stata portata in depositeria dove rimarrà per 30 giorni.
Alla proprietaria del veicolo è stata elevata una sanziona
amministrativa di circa 400 euro.
Inoltre anche nella giornata di ieri la Polizia Municipale ha
collaborato insieme alla Polizia di Stato e alle altre forze
dell'ordine con specifici controlli sul territorio per contrastare
lo spaccio di sostanze stupefacenti, sia in centro sia in
periferia. "
32,http://comunicati.comune.prato.it/generali/?action=dettaglio&comunicato=14201600000032,11/01/2016,10:01,Sondaggi,"Classifica Sole 24 Ore, il sindaco Biffoni: ""Uno stimolo a fare sempre di più, il 2016 sarà l'anno degli investimenti e delle risposte ai cittadini""","Uscito oggi sul quotidiano economico il sondaggio Ipr Marketing sul gradimento dei sindaci",,"""Vanno sempre presi in seria considerazione i segnali
che arrivano dalla città, non ho enfatizzato il risultato
positivo dello scorso anno ma invece non sottovaluto quello di
oggi"". Così il sindaco Matteo Biffoni commenta la classifica
Ipr Marketing pubblicata sul Sole 24 Ore di oggi sul gradimento dei
sindaci che vede scendere di dieci punti Prato rispetto a meno di
un anno fa.
""Sicuramente l'anno 2015 è stato dedicato a creare basi
solide per il futuro, un lavoro che non è percepito dai
cittadini, dedicato alla riorganizzazione della macchina comunale e
alla sistemazione dei conti. I dati del sondaggio pubblicato
dal Sole 24 Ore sono un pungolo per lavorare sempre meglio, il 2016
è l'anno degli investimenti e delle risposte ai
cittadini. Sicuramente il tema sicurezza, tra i
più sentiti dai pratesi, è tra i più
importanti, come emerge anche dalla classifica del Sole 24 Ore
sulla qualità della vita. Il fatto che questa non sia
di diretta competenza del sindaco comunque non ci
impedisce di intervenire ripetutamente con la polizia municipale e
attraverso ordinanze ogni volta che questo è possibile, come
dimostra anche l'operazione di questa mattina nei centri massaggi
cinesi"". 
""Con tutta la giunta siamo impegnati a intervenire per
migliorare lo stato di salute della nostra città, dalla
riqualificazione del centro storico agli
investimenti sull'edilizia scolastica e sugli impianti
sportivi, dagli interventi nelle periferie a un nuovo vigore
in ambito culturale. Un lavoro finalizzato al rilancio
della città per dare linfa al sistema economico locale
e alle imprese del territorio. Si tratta di un impegno
sul medio e lungo termine che sicuramente non premia
nell'immediato, ma sono certo che i pratesi giudicheranno i
risultati""."
33,http://comunicati.comune.prato.it/generali/?action=dettaglio&comunicato=14201600000033,11/01/2016,10:15,"Polizia municipale","Centri massaggi, sotto sequestro locale a Chiesanuova per attività estetica abusiva","Controlli a tappeto su tutto il territorio per contrastare gli esercizi irregolari",,"Sono sempre più stringenti i controlli della Polizia
Municipale relativi all’esercizio abusivo delle
attivita’ di estetica-acconciatore sul territorio comunale:
da tempo gli agenti di Piazza Macelli stanno passando al
setaccio i vari centri massaggi cinesi nelle diverse zone della
città.
Questa mattina personale dell’Unità operativa
commerciale amministrativa e anticontraffazione è
intervenuto all’interno di un 
centro massaggi, gestito da D.H. cittadina cinese
di 33 anni, in via del Campaccio, zona Chiesanuova. Gli agenti
hanno accertato che dentro la struttura veniva esercitata una
vera e propria 
attivita’ di estetica abusiva, con relative
attrezzature come vasche idromassaggio, solarium e attrezzatura
specifica per la manicure e pedicure.
Gli agenti della Municipale hanno contestato alla
titolare del centro due verbali di violazione amministrativa, per
esercizio abusivo dell’attività di estetica e per la
mancanza dei requisiti richiesti dalla legge, per un totale di
circa 10.000 euro. 
L’attività è stata bloccata ponendo
sotto sequestro i locali e le attrezzature utilizzate per lo
svolgimento dell’attività.
Sempre nell’ambito dei controlli delle attività
irregolari il giorno della befana sono stati sanzionati, con una
multa da 500 euro, quattro negozi di parrucchieri che risultavano
aperti nonostante il divieto di apertura per i giorni
festivi;  in Via Pistoiese, invece, gli agenti hanno
posto sotto sequestro circa 50 chili di castagne, venduti
irregolarmente da un cittadino italiano."
34,http://comunicati.comune.prato.it/generali/?action=dettaglio&comunicato=14201600000034,11/01/2016,11:11,Viabilità,"Via delle Caserane, rifacimento del manto stradale: ecco i divieti e le deviazioni","Dalle 7 di mercoledì 13 gennaio fino al termine dei lavori e, comunque, non oltre il 22 gennaio",,"Per consentire i lavori di risanamento del manto stradale e
di rifacimento del tappeto d'usura in via delle Caserane, nel
tratto compreso tra l'intersezione con Via Castruccio ed il civico
18/q4, saranno attivi il divieto di transito, eccetto i residenti e
i frontisti, e il divieto di sosta con rimozione forzata su
ambo i lati dalle 7 di mercoledì 13 gennaio fino e comunque
non oltre il 22 gennaio.
Il traffico dei veicoli proveniente da via Guilianti
sarà deviato in via Castruccio, viale A. Manzoni, via
Paronese, viale Sedici Aprile 1992, viale S. Allende, viale L. da
Vinci, via dei Trebbi e via delle Caserane. Il traffico dei
veicoli proveniente invece da via dei Trebbi sarà
indirizzato in via dei Trebbi, viale L. da Vinci, viale S. Allende,
viale Sedici Aprile 1992, via Paronese, viale A. Manzoni, via
Castruccio e via Guilianti.
In via Guilianti, all'intersezione con Via delle Caserane/Via
Castruccio, la direzione obbligatoria sarà a destra,
verso Via Castruccio. In via Castruccio, all'intersezione con Via
delle Caserane/Via Guilianti, la direzione obbligatoria sarà
a sinistra, verso Via Guilianti. In via delle Caserane, per il
traffico veicolare proveniente dal lato di via dei Trebbi,
all'altezza del civico 18/q4, la direzione obbligatoria sarà
a sinistra, verso via delle Caserane. Infine, in via delle
Caserane, nel tratto di viabilità secondaria, da via
Traversa le Caserane, all'intersezione con la viabilità
principale della stessa via delle Caserane, la direzione
obbligatoria sarà a destra, verso Via dei Trebbi."
35,http://comunicati.comune.prato.it/generali/?action=dettaglio&comunicato=14201600000035,12/01/2016,10:00,"Politiche Giovanili","Presentazione della rassegna di teatro comico, Officina Ridens","Conferenza stampa, OGGI, martedì 12 gennaio, ore 12, Officina Giovani",,"Si terrà OGGI, martedì 12 gennaio, alle 12, a
Officina Giovani in piazza Macelli, la CONFERENZA STAMPA per la
presentazione della rassegna di teatro comico, Officina Ridens.
  
Parteciperà l'assessore alle Politiche giovanili Simone
Mangani, insieme all'organizzatore Guido Nardin.

  I colleghi giornalisti sono gentilmente invitati.


  Si prega di inviare un operatore tv per le riprese
  video.
"
36,http://comunicati.comune.prato.it/generali/?action=dettaglio&comunicato=14201600000036,11/01/2016,16:51,Ambiente,"Publiacqua, presentato il programma degli interventi 2014/2021","Gli obiettivi sono 9 milioni di litri al giorno in più di acqua potabile, 17 milioni di litri al giorno in più prelevati dalla falda e preservare la qualità","L'assessore Alessi: ""Con la distrettualizzaione raggiungeremo un equilibrio regolare delle pressioni. Il progetto a lungo raggio è l'autonomia di Prato""","Presentato il programma degli interventi 2014/2021 di
Publiacqua, che comprende la distrettualizzazione in corso e
l’approccio integrato alla gestione della risorsa idrica
pratese. Due gli obiettivi degli interventi in corso: nel breve
periodo il raggiungimento di un equilibrio regolare delle pressioni
del sistema e l’eliminazione delle criticità presenti,
nel medio-lungo termine rendere Prato indipendente dal sistema
metropolitano Firenze-Prato-Pistoia, preservando la qualità
dell’acqua immessa in rete, attraverso il potenziamento della
filiera di trattamento e lo studio della falda.
La distrettualizzazione della rete idrica cittadina in corso
prevede la suddivisione della rete in 19 sottobacini e ha un costo
complessivo di 1,2 milioni di euro. 12 di questi sono già
stati terminati. Ad oggi il 55% delle utenze sono servite dalla
distrettualizzazione, entro fine gennaio sarà raggiunto
l’80% e per fine giugno tutti le utenze cittadine
faranno parte del sistema. Da novembre 2015, inoltre, è in
corso una campagna di ricerca sistematica delle perdite occulte che
ha portato ad individuarne 154, la maggior parte di queste si
trovano nell’area centrale, che comprende Chiesanuova, il
Centro storico e il Soccorso. Il 50% sono già state
riparate. L’obiettivo è un risparmio ambientale di 9
milioni di litri al giorno.
Inoltre, è in corso l’incremento del prelievo della
falda pratese con un investimento  complessivo di 1,3 milioni
di euro per la realizzazione di nuovi pozzi, per la
ristrutturazione dei pozzi esistenti e per gli interventi sui
serbatoi. Nel biennio 2013-2015 sono già stati spesi 840
mila euro per nuovi pozzi e il recupero di quelli esistenti. Nel
2015 150 mila gli euro spesi per il potenziamento degli impianti
falda 1 e falda 2 al fine di trattare la maggior portata prelevata,
mentre 160 mila euro sono stati spesi per la campagna di
monitoraggio, taratura e campionamento dei pozzi e lo studio della
falda con il CNR e l’Università di Firenze.
L’obiettivo complessivo è prelevare 17 milioni di
litri al giorno e garantire una riserva strategica di 7 mila metri
cubi.
“Se alcune vie sono rimaste senza acqua, è accaduto
a causa delle perdite occulte sulle quali stiamo intervenendo.
Siamo nel pieno della distrettualizzazione che le ha rese
visibili: in città infatti sono tanti i segni rosa che le
indicano - ha affermato l’assessore all’Ambiente
Filippo Alessi -. Abbiamo sempre chiesto all’azienda
investimenti e ora sono arrivati. Nel breve periodo raggiungeremo
un equilibrio regolare delle pressioni. Il progetto a lungo raggio
è l’autonomia di Prato dal sistema metropolitano. La
nostra posizione baricentrica ci renderà utili a comuni
vicini come Pistoia. Avere più approvvigionamento ci
permetterà di affrontare al meglio anche i periodi di
siccità”.
“Con questo investimento Publiacqua ci mette la faccia
rispetto alle critiche che hanno additato l’azienda come
lontana dal territorio. Prato ci interessa particolarmente
perché permette l’equilibrio del sistema. Per problemi
seri, servono risposte serie. Per questo abbiamo avuto bisogno di
un po’ di tempo. Le perdite sono già state del 33% in
meno rispetto all’anno precedente. L’obiettivo è
dimezzare quelle attuali nella zona pratese. – ha dichiarato
il presidente di Publiacqua Filippo Vannoni -. Chiediamo scusa ai
cittadini che hanno sofferto disagi e per gli eventuali
problemi che si presenteranno nei prossimi 5 mesi, ma con questo
intervento il problema della pressione sarà risolto.
Chiediamo allo stesso tempo l’aiuto di tutti i pratesi per
capire e migliorare insieme l’efficacia e
l’incisività dell’intervento. Si tratta di
un’azione che ha tre soggetti: Publiacqua,
l’Amministrazione comunale e i cittadini”.
“Si tratta di un’opera importante, che non ha
riscontri in Italia. Voglio sottolineare lo sforzo straordinario
sulla ricerca delle perdite occulte, vera causa dei disservizi, e
la forte attenzione che l’azienda sta dando a Prato”,
ha sottolineato il vicepresidente di Publiacqua Simone Barni."
37,http://comunicati.comune.prato.it/generali/?action=dettaglio&comunicato=14201600000037,11/01/2016,19:07,Televisione,"Il sindaco Matteo Biffoni domani ospite di Buongiorno Regione, la rubrica di informazione del TgR","Nel corso della puntata si parlerà di Legge di stabilità, conti pubblici e degli interventi del Comune di Prato",,"Il sindaco Matteo Biffoni domani sarà ospite di
“Buongiorno Regione”, il programma di informazione e
approfondimento del TgR in onda alle 7.30 su Rai Tre. La puntata di
domani, condotta da Federico Monechi, sarà dedicata
alla Legge di Stabilità e all'impatto sui Comuni. Si
parlerà in particolare del bilancio del Comune di
Prato e degli interventi in programma per il 2016."
38,http://comunicati.comune.prato.it/generali/?action=dettaglio&comunicato=14201600000038,12/01/2016,10:17,"Centro storico","Regolamento del commercio, la limitazione sui minimarket legata non al decoro ma alla sicurezza","Le nuove norme allo studio della giunta sono ben diverse da quelle approvate nel 2012","Il sindaco: ""Memoria corta dell'opposizione, lavoriamo là dove altri non hanno mai avuto il coraggio di intervenire""","Il regolamento sul commercio allo studio della Giunta Biffoni
contiene una norma che 
limita l'apertura di minimarket nella zona di via Cironi e
dintorni. Un intervento dettato dai problemi legati alla
sicurezza che hanno portato nelle settimane scorse il sindaco a
firmare l'ordinanza di chiusura per un anno del market di via
Santa Margherita, sul quale si aspetta adesso il pronunciamento del
Tar a cui si sono appellati i proprietari dell'esercizio
commerciale. Un provvedimento, quello sul divieto di apertura di
nuovi minimarket, ben diverso da quello ""anti-kebab"" previsto
dall'articolo 26 del Regolamento sul commercio approvato nel 2012
dalla giunta Cenni, come spiega il 
sindaco Matteo Biffoni: ""La differenza è
sostanziale: Cenni disciplinava l'insediamento delle
attività in tutto il centro storico appellandosi a
questioni di decoro urbano e vietava attività artigianali di
cottura alimenti, quali kebab e similari, diverse da quelle
tradizionali salvo quelle esercitate in forma accessoria. Era
quindi un'improbabile decisione legata a una malintesa forma di
decoro. Il regolamento sul commercio che stiamo mettendo a punto
ora, invece, vieta l'apertura di nuovi minimarket 
in una zona specifica del centro dove da anni si
verificano problemi di sicurezza, perché con il vecchio
regolamento mancava lo strumento per farlo. Si vieta l'apertura di
minimarket non stranieri, ma anche italiani, con l'unica eccezione
per la vendita di prodotti tipici locali e regionali, come la
Bozza di Prato piuttosto che i biscotti, in un'ottica di 
riqualificazione dell'area e di un innalzamento
dell'offerta commerciale. Mi pare evidente che qualcuno ha
la memoria corta oppure non capisce certe differenze
sostanziali"".
Il sindaco Biffoni ribadisce la volontà di intervenire
nell'area del Serraglio, via Magnolfi, via Santa
Margheria con tutti i mezzi possibili: ""Per troppi anni si
è chiuso gli occhi su una situazione in continuo
peggioramento e l'opposizione, che oggi chiacchiera tanto, non ha
mai avuto il coraggio di fare un'ordinanza di chiusura di lungo
termine in una zona delicata come questa. Noi mettiamo in
campo investimenti, provvedimenti amministrativi e supporto alle
forze dell'ordine con l'intervento della Municipale perché
insisteremo fino al raggiungimento dei risultati. Inoltre
sosteniamo le attività dei residenti e dei commercianti che
con spirito propositivo contribuiscono con i loro progetti a
far vivere la zona. Anche oggi incontriamo i rappresentanti del
Consorzio il Serraglio per programmare insieme iniziative da
sviluppare nei prossimi mesi"". "
39,http://comunicati.comune.prato.it/generali/?action=dettaglio&comunicato=14201600000039,15/01/2016,10:50,Circoscrizioni,"Il consigliere del sindaco Giovanni Mosca incontra i residenti della zona Ovest","Mercoledì 20 gennaio dalle 16 alle18 in via Isidoro del Lungo. Non è necessario l'appuntamento",,"Proseguono gli incontri sul territorio di Giovanni Mosca,
consigliere del sindaco Matteo Biffoni, sulle tematiche riguardanti
la valorizzazione delle frazioni. Una serie di appuntamenti volti a
rispondere concretamente alle esigenze dei cittadini e ai bisogni
del territorio. 
Il prossimo incontro è in programma per mercoledì
20 gennaio dalle 16 alle 18 nei locali della ex circoscrizione
Ovest in via isidoro del Lungo 12 a Galciana. All'incontro
sarà presente anche la consigliera comunale Elena
Bartolozzi.
Per partecipare non è necessario prendere
l'appuntamento."
40,http://comunicati.comune.prato.it/generali/?action=dettaglio&comunicato=14201600000040,13/01/2016,10:01,Ambiente,"Csn, benedizione degli animali domestici e selvatici","Domenica 17 gennaio alle 12 al Centro di Scienze Naturali","L'iniziativa è organizzata in occasione della festa di Sant'Antonio Abate, protettore degli animali","Domenica 17 gennaio alle 12, in occasione di Sant'Antonio Abate,
patrono degli animali, il Centro di Scienze Naturali organizza la
benedizione degli animali domestici e selvatici.
Tutti i possessori di animali da compagnia sono invitati a
portare i loro amici al CSN per partecipare all'evento.
La benedizione sarà presieduta dal parroco di Figline di
Prato don Giuseppe Billi."
41,http://comunicati.comune.prato.it/generali/?action=dettaglio&comunicato=14201600000041,12/01/2016,15:11,"Politiche Giovanili","Officina Ridens, presentata la rassegna di teatro comico","Tre appuntamenti ad ingresso gratuito venerdì 15, 22 e 29 gennaio e due laboratori. Inizio alle 21","L'assessore Simone Mangani: ""Una manifestazione che richiama famiglie e bambini e che insegna il linguaggio della comicità""","""Un'iniziativa che lo scorso hanno ha visto la presenza di molte
famiglie e bambini e che siamo lieti di poter ospitare nuovamente
negli spazi degli Ex Macelli"". Con queste parole l'assessore alle
Politiche giovanili Simone Mangani ha presentato questa mattina
Officina Ridens, la rassegna di teatro comico che si terrà
venerdì 15, 22 e 29 gennaio.
Alla direzione artistica è stato confermato Guido Nardin,
di ritorno da una serie di spettacoli in giro per il mondo, e che
ha voluto puntare non solo su spettacoli di alta qualità ma
anche sull’utilizzo e la valorizzazione di tutti gli spazi
della struttura messa a disposizione da Officina Giovani,
aggiungendo alla programmazione anche i laboratori teatrali.
""Appena terminata la prima edizione lo scorso anno - ha affermato
Nardin - fu subito vivo l'interesse da parte dell'Amministrazione
di metterne in piedi una seconda vista la partecipazione ottenuta.
Ritengo importante abituare i bambini i vari linguaggi e la
comicità, in tutte le sue parti, è un vero e proprio
linguaggio. Gli spettacoli inizieranno alle 21 così da
permettere anche ai più piccoli di poter assistere. La
novità di questa edizione sono i due laboratori teatrali
riservati ai ragazzi e agli adulti per conoscere il mondo del
teatro comico clownesco"".
I tre appuntamenti in programma prevedono artisti della scena
comica nazionale ed internazionale e spettacoli che spaziano tra il
teatro, la musica il circo e il cabaret.
La prima sera, venerdì 15 gennaio, saranno ospiti sul
palco la Mabo Band e Valter Rado con lo spettacolo “Note
nella tempesta”. Una strana orchestra in fuga si ritrova nel
posto sbagliato al momento sbagliato ed è costretta a fare
l’unica cosa possibile date le circostanze, suonare. Ne nasce
uno spettacolo surreale, musicale e teatrale allo stesso tempo,
dove la fanno da padroni i classici tromboni, sassofoni e violini
ma ci saranno anche palline, coriandoli, un teatrino delle
marionette, una bacchetta da maestro e tanti altri giochi
d’infanzia.
La seconda serata, venerdì 22 gennaio, vedrà
protagonista l’eclettica Katia Beni, con il suo “Katia
BeniShow”. Verranno toccati i temi più cari
all’animo umano: dall’amore ai rapporti tra le persone,
dalla gioventù alla vecchiaia, le piccole e grandi paure
delle donne, ma si parlerà anche di sesso e di vacanze, a
dar vita ad uno spettacolo che potrebbe essere definito un
entusiasmante assemblaggio di follia, demenzialità e
comicità, dove tutto diventa possibile.
L’ultima serata, venerdì 29 gennaio, il cerchio si
chiuderà con un artista internazionale, Loco Brusca. Il suo
spettacolo, “L’uomo schizofrenico del XXI
secolo”, offre al pubblico una gamma di personaggi che si
presentano con i loro problemi, le loro difficoltà, con
storie incredibili, che si confrontano con loro stessi e con la
loro incapacità di trovare una propria identità.
Quest'anno la rassegna sarà inoltre arricchita da due
laboratori. Il primo, Officina Ridens Teen Lab, è
organizzato da Officina Giovani ed è un laboratorio per
ragazzi dai 13 ai 18 anni che vogliono cimentarsi con l'arte del
clown attraverso il teatro comico. Ha una durata da gennaio ad
aprile con frequenza settimanale ed è gratuito. Il secondo
è un laboratorio di clown e sul corpo creativo tenuto dallo
stesso Loco Brusca e si svolgerà il 30 e 31 gennaio al costo
di 100 euro. Viene proposto un workshop intensivo di due giorni,
circa sei ore al giorno, alla scoperta del proprio corpo nel suo
essere più profondo, per imparare ad ascoltare e sentirne
chiaramente i ritmi interni. Vengono usate tecniche differenti,
come il clown, il gioco, il teatro butoh, la pantomima. Il
risultato sarà un lavoro di ricerca personale e di gruppo
per prendere coscienza del corpo creativo.
L’ingresso alla rassegna è gratuito, si consiglia
la prenotazione chiamando lo 0574 1836753 o scrivendo
all’indirizzo di posta elettronica: staff@officinagiovani.it.
Pagina Facebook: www.facebook.com/OfficinaRidens. Per informazioni
sui laboratori scrivere all'indirizzo di posta elettronica
ugo@ugosanchezjr.com. "
42,http://comunicati.comune.prato.it/generali/?action=dettaglio&comunicato=14201600000042,12/01/2016,15:37,Commercio,"Nuovo regolamento del commercio, unificati i centri commerciali naturali del centro storico","Le modifiche entreranno in vigore dopo il voto del Consiglio comunale","Introdotta per la prima volta anche la definizione di outlet","In arrivo novità sul fronte del commercio con il nuovo
regolamento messo a punto dall'assessorato allo Sviluppo economico
che, dopo la presa in visione della giunta, porterà le
modifiche al voto del Consiglio comunale. Un regolamento che tiene
conto dei cambiamenti della città e punta a dare maggiore
unità alle iniziative dell'offerta commerciale anche in
centro storico, a cominicare 
dall'unificazione dei tre centri commerciali
naturali (Borgo al Cornio, Crocevia, Santa Trinità)
in uno unico delimitato dalle mura cittadine. Discorso a parte per
il resto della città dove ogni paese o quartiere
potrà far nascere un proprio centro commerciale naturale sul
modello di quello già esistente a San Paolo. La
volontà dell'amministrazione è stata quella
di incentivare la collaborazione tra le diverse categorie
economiche e i consorzi che sono nati nel corso degli ultimi
anni, così da poter garantire ai cittadini pratesi che
decidono di vivere il centro storico anche per lo shopping una
proposta unitaria.
Tra le altre novità che riguando il centro storico
c'è anche una maggiore regolamentazione sulle nuove aperture

nell'area compresa tra le vie Tintori, Canto alle Tre Gore,
Santa Margherita, via Pier Cironi e via San Giorgio per la
quale è previsto un articolato intervento di
riqualificazione urbana anche ai fini della sicurezza e del decoro.
In questa zona per quanto riguarda le attività di commercio
non alimentare si possono insediare specifiche attività di
commercio: erboristerie, articoli sportivi ed abbigliamento
sportivo, librerie, vendite di carta e produzione con la carta,
vendita di fiorni, esposizioni e produzioni artistiche, oreficerie,
antichità, vendita di arredi e complementi di arredo,
biancheria per la casa, abbigliamento ed accessori, show room e
vendita di produzioni manifatturiere di pregio del territorio. Per
il settore alimentare, invece, è consentito escusivamente
l'insediamento di vendita di prodotti tipici locali la cui
provenienza è riconducibile al territorio
regionale. Saranno comunque possibili deroge
da sottoporre al Consiglio comunale, sempre con il fine di
dare vita a progetti di riqualificazione urbana.
Nel regolamento viene 
introdotta anche la definizione
di outlet. Sono previste sul territorio pratese due
diverse tipologie: come locali annessi alle imprese
industriali dove vengono vendute esclusivamente produzioni proprie,
oppure come esercizi dove i titolari del marchio o imprese
commerciali possono vendere al dettaglio merci non alimentari
prodotte almeno un anno prima della messa in vendita,
purché si tratti di fine serie, eccedenze di magazzino o
prototipi con lievi difetti di produzione. 
La proposta di regolamento sarà ora sottoposta
all'attenzione dei consiglieri in Commissione e portata al
voto del Consiglio comunale."
43,http://comunicati.comune.prato.it/generali/?action=dettaglio&comunicato=14201600000043,12/01/2016,16:29,Cultura,"L'assessore Mangani: ""Palazzo Pretorio nell'elite dei musei civici più visitati in Toscana""","Il responsabile della delega alla cultura risponde alle critiche del M5S",,"“Al di là delle polemiche che si vogliono montare
ad arte su una mostra piuttosto che su un’altra, i numeri
dimostrano che il Museo di Palazzo Pretorio rientra nel 10,6% dei
musei della Toscana che superano la quota di 20.000 visitatori
annui. Una performance ottima per un museo civico”. Lo
dichiara l’assessore alla cultura del Comune di Prato, Simone
Mangani, in risposta alle critiche del M5S.
Mangani ricorda che nel 2015 i visitatori del Museo di Palazzo
Pretorio sono stati 25.334. Soltanto 3963 di questi hanno
acquistato il biglietto per le mostre con ingresso separato dal
Museo, pertanto la collezione permanente é stata visitata
dall'85% del totale dei visitatori del Palazzo.
Secondo il Rapporto Musei 2014, il 78,8% dei musei toscani
registra meno di 20mila visitatori (il 25,% di questi è
sotto la soglia dei mille ingressi), il 10,6% è tra i 20mila
e i 50mila ingressi (tra cui il Museo di Palazzo Pretorio, appunto)
e solo il 3% supera i 500mila ingressi.
Riguardo agli ingressi gratuiti, precisa l’assessore
Mangani, “sono il 39%, al di sotto delle media regionale, che
è del 46%, e di poco superiore a quella nazionale, che
è del 35%”. Gli ingressi ridotti, invece, sono legati
principalmente all’età dei visitatori e alla
convenzione stipulata con Unicoop Toscana a favore dei soci.
“Altro dato interessante”, spiega ancora Mangani,
“è quello relativo al biglietto
ridotto/residenti, che rappresenta il 28% dei visitatori che hanno
usufruito dell’agevolazione sull’ingresso”.
""Un Museo vive non soltanto grazie alle esposizioni temporanee
ma anche e principalmente vive grazie alla conservazione del
patrimonio, alla relazione con le altre istituzioni,
all'attività didattica, che sta particolarmente a cuore a
questa amministrazione. Come si può vedere dai numeri
reali”, aggiunge l’assessore Mangani, “nel 2015
siamo di fronte ad un andamento positivo, al quale ha contribuito,
anche la mostra ‘Synchronicity’, della
quale il M5S chiede di conoscere i dati. La mostra, che
si è inaugurata il 25 settembre 2015 e ha chiuso i battenti
domenica 10 gennaio 2016, ha registrato 7.513
visitatori”.
L'assessore riserva poi una considerazione conclusiva al
Comitato scientifico, l'organo consultivo chiamato a dare un via
libera anche ai progetti espositivi: ""Prima di lanciarsi in
spericolate considerazioni su chi sia chiamato a scegliere i
progetti di mostra, sarebbe opportuno leggere le biografie dei
componenti del Comitato. Si tratta di un consesso di primissimo
ordine che ha molto da insegnare, non solo ad un amministratore che
può solo giovarsi di una simile occasione di collaborazione,
ma anche ai consiglieri del M5S""."
44,http://comunicati.comune.prato.it/generali/?action=dettaglio&comunicato=14201600000044,14/01/2016,10:41,Appuntamenti,"Csn, incontro con la cometa Catalina","Sabato 16 gennaio a partire dalle 21. Necessaria la prenotazione.","L'associazione Quasar organizza una serata ricca di attività astronomiche","Sabato 16 gennaio l'associazione astronomica Quasar in
collaborazione con il Centro di Scienze Naturali organizza una
serata ricca di attività astronomiche.
Alle 21 va in scena il ""Planetario Digitale"", con le sue
proiezioni del cielo del mese, le costellazioni e gli oggetti
visibili in questo periodo. Tanti filmati e immagini, commentate
dagli astrofili dell'Associazione.
A seguire una conferenza illustrativa sulle comete. I miti e le
paure che hanno generato nel passato la storia e le
spiegazioni tecniche delle loro origine. In evidenza la ""Cometa di
Natale"", che quest'anno ci sta facendo visita, per poi scomparire
per sempre dal nostro sistema solare.
A fine serata trasferimento all'Osservatorio astronomico per
poter ammirare ""Catalina"", una cometa dall'aspetto particolare,
quasi a forma di compasso, che può essere osservata nelle
vicinanze dell'Orsa Maggiore, quasi accanto alla stella doppia
Mizar/Alcor. In questo momento è circumpolare, visibile
cioè tutta la notte. Dopo la fine del mese sarà quasi
invisibile e scomparirà nel buio dello spazio
interstellare. 
Necessaria la prenotazione. Tel. 0574 460503. Il contributo
richiesto è di € 5, per ragazzi dai 7 anni in su e per
gli adulti.
Per informazioni il telefono del Quasar è 331 1679048.
Sito web Quasar: www.astroquasar.it"
45,http://comunicati.comune.prato.it/generali/?action=dettaglio&comunicato=14201600000045,13/01/2016,10:58,Mobilità,"Museo Pecci, i divieti stradali per la riqualificazione degli spazi esterni","Dalle 8 di venerdì 15 gennaio scattano le modifiche al traffico in due tratti di viale della Reppublica",,"Per consentire alcuni lavori di modifiche della sede stradale
nell'ambito delle opere di riqualificazione degli spazi esterni del
Museo Luigi Pecci, dalle 8 di venerdì 15 gennaio e non oltre
martedì 15 marzo, in viale della Repubblica, limitatamente
alla corsia in controviale che si trova in adiacenza al museo, nel
tratto compreso tra la rampa in uscita dal Viale Leonardo da Vinci
e l'intersezione con la viabilità secondaria, all'altezza
del civico 249, posta a collegamento tra lo stesso controviale e la
Via Sant'Andrea a Tontoli, sarà attivo il divieto di
transito e di sosta.
Durante la chiusura il transito veicolare sarà deviato in
Viale della Repubblica, Via G. Catani, Via del Cittadino, Via
Sant'Andrea a Tontoli e Via A. Modigliani.
Dalle ore 8 di venerdì 15 gennaio e non oltre sabato 23
gennaio, in Viale della Repubblica, limitatamente alla
viabilità principale, in prossimità del semaforo
all'altezza dell'ingresso principale del Museo Luigi Pecci e per
una lunghezza di circa 40 metri sarà attivo il
restringimento della carreggiata con strettoia asimmetrica a destra
per il flusso veicolare proveniente dal lato di Viale Leonardo da
Vinci in direzione di Via P. della Francesca e con strettoia
asimmetrica a sinistra per il flusso veicolare proveniente dal lato
di Via P. della Francesca in direzione di Viale Leonardo da
Vinci.
Si specifica che nella parte di carreggiata non interessata dai
lavori sarà mantenuto il doppio senso di circolazione 
.
Le opere di rimodulazione della sede stradale fanno parte del
primo lotto dei lavori per la risistemazione degli spazi esterni
del Museo Pecci, che prevede la realizzazione di una rete di
percorsi pedonali con due valenze distinte, una prima di
connessione fra il centro e le aree a parcheggio e le fermate di
arrivo dei mezzi pubblici, ed una seconda composta dalla grande
piazza di accesso al Museo e da un anello perimetrale che circonda
l’edificio.
Gli spazi a verde verranno modulati con dei rilievi di terreno
vegetale che sul lato sud avranno anche la funzione di abbattimento
dell’inquinamento acustico della declassata.
Per la formazione della grande piazza di accesso al Museo,
l’area attuale sarà ampliata sul lato Viale della
Repubblica e lato uffici Pecci con l’eliminazione della via
Fonti di Mezzana, nel tratto fra il Centro per l’Arte
Contemporanea e gli uffici amministrativi. Tale ampliamento,
insieme alla demolizione della passerella dell’attuale
ingresso al piano primo, permetterà di recuperare una parte
degli spazi verdi che sono stati assorbiti dalla realizzazione
dello svincolo della declassata.
Il progetto complessivo prevede inoltre la sistemazione del
parcheggio pubblico lato declassata in prossimità
dell’Art Hotel, nonché il posizionamento delle nuove
fermate della linea di autobus Firenze-Prato-Pistoia che
costituiranno un importante connessione a scala metropolitana.

  "
46,http://comunicati.comune.prato.it/generali/?action=dettaglio&comunicato=14201600000046,14/01/2016,11:01,Istruzione,"Laboratorio didattico di robotica, sabato 16 gennaio l'inaugurazione","Appuntamento alle 10 alla scuola secondaria Sem Benelli","L'istituto è partner di un progetto europeo per migliorare la competitività in ambito scientifico e nel settore dello sviluppo tecnologico","Taglio del nastro sabato 16 gennaio alle 10 per il 
nuovo laboratorio didattico di robotica alla
scuola secondaria ""Sem Benelli"" dell'istituto comprensivo Don
Milani.
All'inaugurazione saranno presenti il sindaco Matteo Biffoni,
l'assessore alla Pubblica istruzione Mariagrazia Ciambellotti,
l’assessore all’Agenda digitale Benedetta Squittieri,
il direttore dell'Ufficio Scolastico Regionale per la Toscana
Domenico Petruzzo.
La Scuola Secondaria “Sem Benelli” è infatti
partner nel progetto europeo Erasmus+ Azione Chiave 2, ROSE -
Robotics Opportunities (to foster) STEM Education.
Il progetto, coordinato dalla Scuola di Ingegneria
dell’Università degli Studi di Firenze, si sviluppa
nel triennio 2014-2017 e si realizza grazie alla partecipazione di
altre Istituzioni partner: l’Ufficio Scolastico Regionale per
la Toscana, il Liceo Scientifico Statale “Niccolò
Copernico” di Prato, l’ITTS “Fedi-Fermi” di
Pistoia, l’IIS “Ferraris-Brunelleschi” di Empoli,
l’ISEP - Istituto Politecnico Superior de Engenharia di Porto
(Portogallo), il Middle East Technical University e Liceo Ankara
Ozel Tevfik Fikret Anadolu della Turchia, la Technische
Universitaet Graz dell’Austria, la Tartu Kivilinna
Gümnaasium, NPO Robootika e Tartu Ulikool
dell’Estonia.
Un progetto volto a migliorare la competitività in ambito
scientifico e nel settore dello sviluppo tecnologico; ad
attrarre gli studenti verso le discipline STEM (Scienza,
Tecnologia, Ingegneria e Matematica). Tra gli obiettivi del
progetto anche offrire al mercato del lavoro un numero
più elevato di ingegneri e tecnologi; indirizzare gli
studenti, soprattutto di sesso femminile, verso gli studi
scientifico-tecnologici; offrire un ampliamento dell’Offerta
Formativa che preveda percorsi di robotica all’interno del
curricolo obbligatorio degli studenti; utilizzare la robotica come
metodologia per favorire gli apprendimenti di base
Il percorso, iniziato durante l’anno scolastico 2014-2015,
ha coinvolto gruppi di studenti di tutti gli Istituti partner, in
particolare per la scuola Sem Benelli gli allievi delle quattro
classi prime. Agli studenti è stato somministrato un
questionario per individuare il percorso idoneo alla costruzione
del curricolo di robotica. Successivamente sono stati coinvolti in
attività organizzate dall'associazione “Terza
Cultura”, presso il loro laboratorio di robotica che ha sede
all’interno del Museo della “Specola” di Firenze:
per la prima volta i ragazzi, con una semplice apparecchiatura
robotica (kit Lego Mindstrorm EV3), hanno potuto programmare,
progettare e costruire semplici robots utilizzando elementari
operazioni.
Il progetto ha previsto per l’anno in corso
l’inserimento, nella scuola Sem Benelli, del laboratorio di
robotica all’interno dell’orario scolastico della
scuola secondaria per le classi seconde che sono entrate a far
parte della sperimentazione. Per il prossimo anno si prevede
formare una squadra di studenti che partecipi alla competizione
internazionale della First Lego League.
Le attività previste dal progetto si svolgeranno nel
nuovo laboratorio didattico di robotica che sarà inaugurato
sabato. Il Laboratorio è stato allestito con dieci
postazioni di lavoro che mettono a disposizione pc e kit Lego
che consentiranno agli alunni di cimentarsi con facilità
nelle attività di robotica.
Lo staff di progetto e gli studenti delle scuole secondarie di
secondo grado saranno inoltre impegnati in mobilità presso
gli istituti partner europei, per condividere buone pratiche,
progettare e monitorare il percorso progettuale.
Il primo incontro transnazionale si è svolto dal 23 al 28
novembre a Porto, in Portogallo, ed ha coinvolto lo staff di
progetto e gli studenti, sia delle scuole secondarie di secondo
grado che universitari, che hanno svolto attività di studio,
per una settimana, con gli studenti dell’Istituto Superiore
di Ingegneria dell’Università di Porto."
47,http://comunicati.comune.prato.it/generali/?action=dettaglio&comunicato=14201600000047,13/01/2016,11:12,Giustiza,"Tribunale, il sindaco Biffoni: ""L'arrivo dei tirocinanti non è sufficiente, necessari interventi immediati""","""Il Comune sta dando un aiuto concreto, ma dobbiamo tutti insistere per avere risposte definitive""",,"Sostegno forte al Tribunale di Prato arriva dal sindaco
Matteo Biffoni che anche questa mattina ha preso contatti con
il ministero della Giustizia per far presente ancora una volta le
condizioni di grave difficoltà in cui lavora la giustizia
pratese: ""Ho sollecitato più volte il ministero anche nei
mesi scorsi e delle risposte sono state date con l'arrivo
di 6 tirocinanti, come mi ha confermato lo stesso presidente
del Tribunale Nicola Pisano. Certo, una risposta che non è
sufficiente perchè i tirocinanti non sostituiscono in toto i
cancellieri, motivo per cui insistiamo attraverso i canali
della politica, così come è giusto che il
presidente Pisano faccia con quelli ""tecnici"" della giustizia -
spiega il sindaco Biffoni -. ""Capisco che a livello nazionale
la situazione non è rosea da nessuna parte, ma Prato
è sicuramente un caso a sé. L'efficienza della
Procura, del Tribunale e di tutti coloro che vi lavorano non
può essere messa a repentaglio dalla mancanza di cancellieri
e amministrativi. Non ci accontentiamo di promesse, abbiamo
bisogno di interventi immediati e concreti"".  Intanto da
parte del Comune di Prato c'è un aiuto concreto: ""Per
supportare l'attività il comando della Polizia municipale ha
assegnato dieci agenti e tre ufficiali alla procura e al
tribunale; inoltre abbiamo deciso di destinare 85mila euro di fondi
statali, tramite la Provincia, per mandare personale della
linea 6 al tribunale (circa 5 incarichi), un aiuto per svolgere
mansioni semplici"".
Biffoni interviene anche sull'ipotesi di accorpamento tra il
Tribunale di Prato e qullo fiorentino: ""Non è una soluzione
da poter mettere in campo, l'autonomia del Tribunale
di Prato è importante e indiscutibile. Apprezzo lo
spirito propositivo del presidente della Camera penale Mauro Cini
di avviare un tavolo di lavoro per cercare soluzioni e ringrazio il
procuratore Giuseppe Nicolosi per l'impegno costante
nell'affrontare la situazione. Là dove il Comune di Prato
può dare il suo contributo siamo a disposizione"". "
48,http://comunicati.comune.prato.it/generali/?action=dettaglio&comunicato=14201600000048,13/01/2016,11:18,Istruzione,"Dispersione scolastica, domani un incontro con l'assessore regionale Cristina Grieco","Appuntamento alle 10 al polo di via Galcianese. In programma un incontro con il coordinamento per il protocollo sulla dispersione e con i dirigenti scolastici","L'assessore Ciambellotti: ""Siamo disponibili a sperimentare interventi coordinati a livello di rete per affrontare il problema""","Domani, giovedì 14 gennaio, dalle 10, l'assessore
regionale all'Istruzione Cristina Grieco visiterà
alcune scuole di Prato. L'appuntamento è al polo scolastico
di via Galcianese, dove si trovano l'Istituto professionale di
Stato per l'industria e l'artigianato ""Guglielmo Marconi"" e
l'Istituto comprensivo statale ""Pietro Mascagni"".
Dopo aver visitato il polo di via Galcianese, alle 11:30
l'assessore Grieco incontrerà il coordinamento per il
protocollo sulla dispersione scolastica all'Istituto professionale
alberghiero - tecnico agrario ""Francesco Datini"". A seguire, alle
12:30 è in programma, sempre al Datini, un incontro con i
dirigenti scolastici della Provincia di Prato.
Sarà l'occasione per parlare della dispersione
scolastica, che a Prato si attesta al 18,1%, contro il 16,3% a
livello toscano e il 17% a livello italiano. Un tema prioritario
per l'assessore regionale, che sta cercando di mettere in pratica i
migliori progetti per combattere l'abbandono scolastico, e che
quindi interessa fortemente Prato, essendo la città toscana
con il più alto livello di dispersione.
""Diamo all'assessore Grieco la nostra disponibilità a
sperimentare degli interventi coordinati a livello di rete per
affrontare il problema - afferma l'assessore alla Pubblica
Istruzione Mariagrazia Ciambellotti -. Proponiamo di fare un salto
di qualità e di fare un progetto organico, un'azione
integrata di rete con le scuole di ogni ordine e grado, i dirigenti
scolastici di Prato, tutti i Comuni della Provincia, la Fil, il Cts
(Centro territoriale di supporto) e il C.P.I.A. (Centro Provinciale
per l'Istruzione degli Adulti)"".
""Il fenomeno della dispersione - prosegue Ciambellotti - si
manifesta principalmente durante i primi due anni di scuola
superiore, ma la causa vera e propria si forma ben prima. Per
questo crediamo che sia necessario effettuare un percorso
personalizzante attento alla cura e ai bisogni di ciascun bambino,
fin dalla scuola primaria. Il nostro obiettivo è proseguire
verso una didattica orientativa e non dell'orientamento, che parte
dall'analisi e dall'attenzione delle caratteristiche di ogni
alunno. Il progetto prenderà quindi le migliori
pratiche attivate negli anni nelle scuole, a partire da una forte
formazione dei docenti"". "
49,http://comunicati.comune.prato.it/generali/?action=dettaglio&comunicato=14201600000049,14/01/2016,10:00,Appuntamenti,"Associazione Suellen e Libera per ricordare Giuseppe Di Matteo","Sabato 16 gennaio all'Istituto comprensivo Primo Levi Chiara Cannella di Libera Palermo",,"Dal 16 al 19 gennaio sarà a Prato Chiara Cannella di
Libera Palermo, per ricordare nelle scuole cittadine la storia
del piccolo Giuseppe Di Matteo, rapito quando aveva quasi 13 anni e
poi ucciso e sciolto nell'acido.
L'associazione Progetto Suellen, facente parte di Libera Prato,
ha infatti partecipato alle iniziative organizzate in
occasione del 28° anniversario dell'uccisione del piccolo
Di Matteo e, con la partecipazione dell'assessorato alla Pubblica
Istruzione, ha invitato Chiara Cannella per parlare con i bambini e
ricordare la storia di Giuseppe.
Sabato 16 gennaio alle 18 Chiara
sarà all’Istituto Comprensivo Primo Levi, nella
sede di via dell’Alloro a Paperino, e incontrerà
gli studenti, i soci dell’associazione Progetto Suellen e
tutta la cittadinanza.
Lunedì 18 e martedì 19 invece
incontrerà alcune classi dell’Istituto Comprensivo Don
Milani, Malaparte, Primo Levi e Marco Polo. Per
l'occasione sarà proiettato un messaggio video dal
giardino della memoria (luogo di prigionia e morte del piccolo) di
S. Giuseppe Jato."
50,http://comunicati.comune.prato.it/generali/?action=dettaglio&comunicato=14201600000050,14/01/2016,11:01,"Pari opportunità","Violenza e discriminazioni, lo sportello Anna Maria Marino si presenta","L'obiettivo è aiutare persone straniere che hanno bisogno d'aiuto. L'associazione ha adottato il progetto Art Bonus","Sabato 16 gennaio l'incontro ""Donne che aiutano e donne che si fanno aiutare"" all'ex Chiesino San Giovanni","Sarà presentato 
sabato 16 gennaio alle 9:30, con un incontro,
patrocinato dal Comune di Prato, nell’ex Chiesino San
Giovanni (via san Giovanni 9), il 
corso di formazione rivolto ai volontari dello Sportello
Anna Maria Marino, attivo a Prato dalla fine di ottobre
dello scorso anno con lo scopo di aiutare le donne oggetto di
violenza e discriminazione. La particolarità del corso, che
si svolgerà a febbraio e marzo, è che la
formazione è rivolta ad operatori e operatrici di lingua non
italiana per agevolare le persone che vengono da paesi stranieri e
che necessitano di informazioni e di aiuto.
L’iniziativa di sabato, dal titolo “Donne che
aiutano e donne che si fanno aiutare”, prevede i saluti di
Anna Edy Pacini, presidente dello Sportello Anna Maria Marino, e
gli interventi della psicologa Anna Massi, della psichiatra
Marina Zazo, della giudice del tribunale di Pistoia Jacqueline
Monica Magi, del presidente di Oso (Osservatorio per la promozione
della sicurezza online) Francesco Mugnaioni, del presidente di
Assida Alessandro Volpi e delle psicologhe Stella Cutini e Federica
De Santis. Modererà l’incontro Piero Meucci, direttore
del quotidiano online StampToscana. Nei loro interventi gli esperti
affronteranno tutti gli aspetti della violenza sulle donne e i
soggetti più deboli.
Il corso di formazione, promosso dallo Sportello Anna Maria
Marino in collaborazione con Perfermat salute Pistoia e Montecatini
terme, è articolato in quattro incontri che si svolgeranno
il 20 e il 27 febbraio e il 12 e il 19 marzo presso i circoli Arci
di Mezzana e Coiano. A coordinare gli incontri saranno le
psicologhe Stella Cutini e Federica De Santis.
Lo Sportello Anna Maria Marino (nome dalla sindacalista e
partigiana di Barga scomparsa nel 2010) ha sede in via Santa
Trinità 84 e opera come punto di riferimento per
l’associazione no proft milanese SVSL (Senza veli sulla
lingua) e conta sulla collaborazione di altre associazioni pratesi
quali L’isola che non c’è onlus, l’una e
l’altra Donne insieme onlus, il Sicomoro onlus, il Leo
Club.
Lo sportello è aperto gratuitamente al pubblico il
martedì e il giovedì pomeriggio dalle 15 alle 18 ed
offre una serie di servizi a coloro che desiderano una consulenza
medica, legale, commerciale, di natura psicologica, per
intraprendere, così, un percorso di guarigione, di
liberazione e autonomia sfuggendo agli abusi e stalking.
Per accedere ai servizi di avvocati, medici, psicologi e altri
professionisti sarà necessario sottoscrivere la tessera
associativa (costo minimo 20 euro). Per ogni tessera sottoscritta,
lo Sportello Marino donerà una quota di un euro al progetto
Art Bonus di Prato, che prevede la ristrutturazione della scuola di
musica Giuseppe Verdi.Per contattare lo sportello: 342.7580515;
svsl.sportellomarino.prato@gmail.com; fb: Sportello Anna Maria
Marino - Senza veli sulla lingua."
51,http://comunicati.comune.prato.it/generali/?action=dettaglio&comunicato=14201600000051,14/01/2016,11:42,Istruzione,"L'assessore regionale all'Istruzione Grieco ha visitato gli Istituti Marconi e Mascagni","Questa mattina accompagnata dall'assessore Ciambellotti.","Visitati i laboratori di elettronica e meccanica dell'istituto superiore. Consegnate alcune copie della Costituzione Italiana","Questa mattina l'assessore regionale all'Istruzione Cristina
Grieco ha visitato l'Istituto professionale di Stato per
l'industria e l'artigianato ""Guglielmo Marconi"" e l'Istituto
comprensivo statale ""Pietro Mascagni"".
L'assessore, accompagnata da dirigenti, alcuni insegnanti e
dall'assessore alla Pubblica istruzione del Comune Mariagrazia
Ciambellotti ha incontrato inizialmente alcune classi di studenti
impegnati nei corsi di elettronica e meccanica dell'Istituto
Marconi, confrontandosi con gli insegnanti e verificando
personalmente i macchinari, alcuni di ultima generazione, con i
quali i ragazzi apprendono le diverse discipline.
Prima di recarsi ad incontrare il coordinamento per il
protocollo sulla dispersione scolastica all'Istituto professionale
alberghiero - tecnico agrario ""Francesco Datini"", l'assessore ha
fatto visita anche ai ragazzi della scuola primaria dell'Istituto
Pietro Mascagni.
Al termine di entrambe le visite l'assessore Grieco ha
consegnato ai ragazzi alcune copie della Costituzione Italiana
sottolineandone l'importanza, invitandoli ad apprezzarne il valore
e ricordando che il 2016 sarà l'anno del 70esimo
anniversario della nascita della Repubblica Italiana e quindi anche
dell'Assemblea Costituente a cui sarebbe stato affidato il compito
di redigere la nuova carta costituzionale."
52,http://comunicati.comune.prato.it/generali/?action=dettaglio&comunicato=14201600000052,14/01/2016,11:51,Integrazione,"Venerdì 15 gennaio ""Connessioni urbane"", un incontro per discutere le politiche dell'inclusione","Domani dalle 14:30 al Museo del Tessuto. L'incontro è aperto a tutti","Parteciperanno all'incontro il sindaco Matteo Biffoni, gli assessori Valerio Barberis, Simone Faggi e Daniela Toccafondi.","Si terrà domani, venerdì 15 gennaio, 
“Connessioni Urbane”, la terza ed
ultima fase del percorso partecipativo volto a definire gli
interventi prioritari da realizzare in materia di politiche locali
di inclusione. L'appuntamento è alle 14:30 al Museo del
Tessuto, parteciperanno all'evento il sindaco Matteo Biffoni, gli
assessori Valerio Barberis, Simone Faggi e Daniela Toccafondi.
L'incontro è aperto al pubblico. Dopo una breve
presentazione del metodo di lavoro e dei documenti in discussione,
i partecipanti si divideranno in 3 tavoli di lavoro, ognuno dei
quali coordinato dall’assessore di riferimento (Urbanistica,
Commercio, Politiche di integrazione). Per facilitare
l’organizzazione dell’incontro è importante
registrarsi, indicando, possibilmente, anche il tavolo di lavoro al
quale si intende partecipare.
Per maggiori informazioni è possibile consultare il sito
http://www2.comune.prato.it/partecipazione-integrazione/"
53,http://comunicati.comune.prato.it/generali/?action=dettaglio&comunicato=14201600000053,14/01/2016,13:42,"Parco centrale Prato","Concorso Parco centrale di Prato, prorogata la scadenza per la presentazione delle domande","C'è tempo fino al 29 febbraio, giovedì 4 febbraio previsto il sopralluogo dell'area",,"C'è tempo fino alle 17.00 del 29 febbraio per partecipare
al concorso di progettazione ""Il parco centrale di Prato""
(www.ilparcocentralediprato.it) che ridisegnerà l'area
dell'ex Ospedale Misericordia e Dolce. Un parco urbano attrezzato
di oltre tre ettari sui quali il costruito non potrà
superare i 3000 mq. Intanto giovedì 4 febbraio sarà
possibile per i partecipanti al bando fare un sopralluogo
dell'area, mentre entro il 14 febbraio si potranno chiedere
chiarimenti all'amministrazione (le risposte saranno pubblicate
entro il 22 febbraio). Alla luce della proroga per la presentazione
delle domande, slitta di qualche giorno anche la comunicazione dei
dieci preselezionati dalla commissione: entro l'11 marzo saranno
resi noti i nomi dei vincitori di questa prima fase del bando e dei
5 nomi di riserva."
54,http://comunicati.comune.prato.it/generali/?action=dettaglio&comunicato=14201600000054,14/01/2016,17:00,Lutto,"Morte don Alberto Maggini, il cordoglio del Sindaco e della Giunta","Il sacerdote era molto amato in città e aveva insegnato anche a tanti ragazzi pratesi",,"Il sindaco Matteo Biffoni con tutta la Giunta esprime il proprio
cordoglio per la scomparsa di Don Alberto Maggini. Il parroco di
Capezzana, per anni insegnante di religione e allenatore della
squadra di calcio dell'Itc Dagomari, era conosciuto e molto amato
in città.
Così l'assessore Mariagrazia Ciambellotti ricorda don
Maggini: ""E' stato un punto di riferimento per tanti, credenti e
non, grazie alla sua attenzione alla globalità della
persona. Don Alberto Maggini ha saputo dialogare e coinvolgere
tutti, i ragazzi della scuola, i giovani, anche le persone
lontane dalla Chiesa attraverso la propria capacità di
utilizzare gli strumenti del dialogo, dello sport, oltre che della
fede""."
55,http://comunicati.comune.prato.it/generali/?action=dettaglio&comunicato=14201600000055,14/01/2016,17:53,Salute,"Meningococco C, l'assessore Biancalani chiede un potenziamento delle vaccinazioni","Dopo il nuovo caso di meningite registrato a Prato",,"""Non creiamo allarmismi, ma la vaccinazione è importante
per prevenire i casi di 
Meningococco C. Per questo ho chiesto alla Asl di
potenziare il sistema delle vaccinazioni - spiega 
l'assessore al Sociale Luigi Biancalani -. Ho
parlato con l'ufficio prevenzione dell'azienda sanitaria chiedendo
che i vaccini siano distribuiti non soltanto nel distretto di via
Lavarone ma anche nei distretti periferici"".
Il caso della 27enne pratese ricoverata per Meningococco C
all'ospedale Santo Stefano è uno dei tre casi registrati
oggi in Toscana. ""La vaccinazione è la protezione più
sicura per combattere la diffusione del Meningococco C - prosegue
l'assessore -. La Regione ha messo in atto misure di profilassi
importanti con la campagna straordinaria di vaccinazione che
è stata prorogata fino al 30 giugno e che prevede la
vaccinazione antimeningococco C tetravalente ACWY a tutti i
cittadini tra i 20 e i 45 anni che vivono nelle aziende sanitarie
in cui si è verificato un caso, quindi anche nell'area
pratese""."
56,http://comunicati.comune.prato.it/generali/?action=dettaglio&comunicato=14201600000056,15/01/2016,10:00,Distretto,"Tessile, il peso della contraffazione nel distretto di Prato","Lappuntamento è per lunedì 18 alle 15. Intervengono lonorevole Susanna Cenni, il sindaco Biffoni e lassessore Toccafondi","In Provincia il focus sulla relazione conclusiva della Commissione parlamentare dinchiesta","Saranno illustrati lunedì 18 gennaio alle 15, nella sala
consiliare della Provincia di Prato, i risultati
dell’indagine sulla contraffazione nel settore tessile,
frutto del lavoro della Commissione parlamentare d’inchiesta
sui fenomeni della contraffazione, della pirateria in campo
commerciale e del commercio abusivo che ha chiuso i propri lavori
il 4 agosto del 2015.
Ad illustrare la“Relazione sulla contraffazione nel
settore tessile: il caso del distretto di Prato” sarà
l’onorevole Susanna Cenni (Pd), membro della Commissione
d’inchiesta della Camera dei deputati e relatrice in aula sul
documento conclusivo sul tessile. Interverranno il sindaco di
Prato, Matteo Biffoni, e l’assessore allo Sviluppo economico,
Daniela Toccafondi.
All’incontro parteciperanno i rappresentanti delle
istituzioni e delle categorie e economiche e sociali.
La Commissione d’inchiesta, istituita il 25 settembre
2013, ha compiuto una missione nella città di Prato il 24
novembre 2014, incontrando i rappresentanti delle istituzioni, dei
settori produttivi
e delle parti sociali, per approfondire il tema del contrasto
alla contraffazione nel settore tessile. La delegazione era
composta dal Presidente Mario Catania, dalla deputata Susanna
Cenni, incaricata di relazionare in Commissione sulla problematica
della contraffazione nel distretto tessile di Prato e
dal deputato Mattia Fantinati. Altri elementi sono poi stati
raccolti, tra maggio e giugno del 2015, con le audizioni di
esponenti delle istituzioni e delle categorie economiche pratesi
svoltesi in Commissione, a Roma."
57,http://comunicati.comune.prato.it/generali/?action=dettaglio&comunicato=14201600000057,15/01/2016,10:33,"Polizia municipale","Polizia municipale, sequestrato un furgone e attrezzature per la vendita di prodotti alimentari","Sanzioni per 6000 euro per inottemperanza alle norme sul commercio itinerante e occupazione abusiva del suolo pubblico",,"Sequestrato un furgone e attrezzature per la vendita di prodotti
alimentari e elevate sanzioni per circa 6000 euro. E' il risultato
di un controllo effettuato ieri sera dalla Polizia municipale,
durante una serie di verifiche che hanno riguardato le
attività commerciali itineranti presenti sul territorio
comunale, in particolare nel Macrolotto, in orario serale e
notturno.
Personale appartenente all’Unità Operativa
della Polizia Commerciale Amministrativa e Anticontraffazione
ha eseguito infatti una verifica sui venditori ambulanti che
effettuano attività di vendita di prodotti alimentari in
forma itinerante, i cosiddetti “paninari”. Controlli
che vengono spessi ripetuti dagli uomini di Piazza Macelli
proprio per scongiurare il far si che un'autorizzazione di
attività per vendita ambulante si trasformi di fatto in
vendita a posto fisso.
Nello specifico ieri è stato sequestrato un
furgone, e le attrezzature, adibito alla vendita di prodotti
alimentari e sono stati elevati quattro verbali, per un totale di
circa 6000 euro, per inottemperanza alle norme sul commercio
itinerante ed all’occupazione abusiva del suolo pubblico."
58,http://comunicati.comune.prato.it/generali/?action=dettaglio&comunicato=14201600000058,15/01/2016,10:45,Mobilità,"Lavori di asfaltatura in via Don Giuseppe Arcangeli, i divieti","Dalle 9 di martedì 19 gennaio e non oltre le 14 di sabato 23 gennaio","Le operazioni saranno suddivise in tre fasi","Per consentire l'esecuzione di lavori di risanamento del manto
stradale e di rifacimento del tappeto d'usura in Via Don Giuseppe
Arcangeli dalle 9 di martedì 19 gennaio e non oltre le 14 di
sabato 23 gennaio sarà attivo il divieto di sosta. I lavori
saranno divisi in tre fasi.
- La prima fase prevederà il divieto di transito
nell'area di intersezione tra via Don Giuseppe Arcangeli e via
Carlo Livi. Dovrà essere mantenuta libera per lo scorrimento
del traffico veicolare sulla direttrice di marcia di Via Don
Giuseppe Arcangeli una porzione di carreggiata in direzione
centro.
Durante questa fase di divieto il transito veicolare proveniente
da Via Carlo Livi (lato Via del Romito) sarà deviato in Via
V. Vestri, Via G. Pascoli e Via Don Giuseppe Arcangeli.
- La seconda fase verrà avviata solo dopo la riapertura
ed il ripristino della viabilità interessata dalla prima
fase dei lavori e prevederà il divieto di transito in via
Don Giuseppe Arcangeli nel tratto compreso tra l'intersezione
con Via A. Zarini e l'intersezione con Via C. Livi.
Durante questa fase di divieto il transito veicolare proveniente
da Via C. Marx e Da Via A. Zarini sarà deviato in Via A.
Zarini, Via V. Vestri, Via C. Livi e Via Don Giuseppe
Arcangeli.
- La terza e ultima fase prevederà il restringimento
della carreggiata in via Don Giuseppe Arcangeli nel tratto
compreso tra l'intersezione con Via C. Livi e l'intersezione con
Via Pomeria."
59,http://comunicati.comune.prato.it/generali/?action=dettaglio&comunicato=14201600000059,16/01/2016,10:19,Lutto,"Morte Don Alberto Maggini, il cordoglio del consigliere delegato allo Sport Luca Vannucci","Il parroco di Capezzana era un grande appassionato di sport","Vannucci: ""Nel suo operato ha sempre attinto ai valori dello sport come la lealtà e il rispetto delle regole""","""La grande passione per lo sport e l'entusiasmo con cui negli
anni ha trasmesso, attraverso l'insegamento, questo suo amore a
generazioni di ragazzi rimarranno sempre vivi nel mio ricordo e in
quello di molti pratesi"".
Con queste parole il consigliere comunale con delega allo Sport
Luca Vannucci ricorda Don Alberto Maggini, il sacerdote di
Capezzana scomparso nei giorni scorsi.
""Don Alberto, prosegue Vannucci - ha sempre attinto, nel suo
percorso pastorale, ai valori veri e autentici dello sport
coinvolgendo i ragazzi e insegnando loro, all'istituto Dagomari
cosi come sul campo da calcio del Tavola, la lealtà e il
rispetto delle regole. Ci mancherà molto e faremo tesoro di
tutto quello che ha trasmesso alla città""."
60,http://comunicati.comune.prato.it/generali/?action=dettaglio&comunicato=14201600000060,,,,,,,"notizia non presente"
61,http://comunicati.comune.prato.it/generali/?action=dettaglio&comunicato=14201600000061,15/01/2016,11:20,Viabilità,"Potatura alberi in viale Borgo Valsugana, prorogati i divieti","I lavori proseguiranno fino a martedì 19 gennaio",,"I lavori di potatura di alcune alberature in viale Borgo
Valsugana, nel tratto compreso tra l'intersezione con Via G. Benini
e l'intersezione con via Ventiquattro Maggio, e in via Sem Benelli,
nel tratto compreso tra l'intersezione con via Ventiquattro Maggio
e l'intersezione con via N. Machiavelli, iniziati
martedì 12 gennaio proseguono fino a martedì 19
gennaio. 
Sarà attivo il divieto di sosta e il senso unico con
direzione da Via N. Machiavelli verso Via G. Benini, revocando
temporaneamente il doppio senso di circolazione esistente.
Durante la fase di senso unico di circolazione il traffico
veicolare proveniente dal lato di Via Firenze con direzione Via R.
Lambruschini sarà deviato in Via D. Giannotti, Via A.
Labriola, Via Ventiquattro Maggio, Via dei Cancelli e Via Sem
Benelli."
62,http://comunicati.comune.prato.it/generali/?action=dettaglio&comunicato=14201600000062,15/01/2016,12:32,Urbanistica,"Alienazione beni immobili e area inerti, in consiglio le approvazioni delle Varianti","Nella seduta del consiglio comunale fissata per giovedì 21 gennaio",,"Nella seduta del consiglio comunale di giovedì 21 gennaio
saranno discusse le approvazioni definitive della Variante al
Regolamento Urbanistico per la valorizzazione e l'alienazione di
beni immobili di proprietà comunale e della Variante al
Piano Strutturale e al Regolamento Urbanistico per l'individuazione
dell'area da destinare ad impianti di trattamento inerti non
pericolosi."
63,http://comunicati.comune.prato.it/generali/?action=dettaglio&comunicato=14201600000063,16/01/2016,10:03,Istruzione,"Iscrizioni a scuola, al via la campagna informativa","Rivolta ai genitori dei bambini cinesi che a settembre devono andare a scuola","L'assessore Ciambellotti: ""L'aspetto organizzativo è fondamentale per non doverci poi ritrovare ad affrontare le emergenze ad anno scolastico in corso""","Venerdì 22 gennaio partono le iscrizioni degli alunni
delle prime classi delle scuole primarie e secondarie per l'anno
scolastico 2016-2017. Le iscrizioni dovranno essere effettuate
esclusivamente on line entro e non oltre le 20 di lunedì 22
febbraio. 
In questi giorni ha preso il via la campagna di informazione per
l'iscrizione alla scuola dell'obbligo, rivolta prevalentemente ad
un target cinese, che prevede la distribuzione di volantini e
l'affissione di locandine al Macrolotto Zero, nei negozi, bar,
ristoranti e attività commerciali presenti nella zona, oltre
che tra le associazioni cinesi del territorio. E' inoltre partita
la campagna di diffusione su Wechat, un'applicazione gratuita di
messaggistica molto diffusa nella comunità cinese.
Obiettivo della campagna, promossa dal Comune di Prato con la
collaborazione del Pin - Polo universitario Città di Prato,
rivolta ai genitori dei bambini che a settembre 2016 devono andare
a scuola, è promuovere un'informazione più capillare
sul territorio e far conoscere meglio alla comunità cinese
le tempistiche di iscrizione a scuola.
Sono numerosi infatti i casi di cittadini cinesi che chiedono di
iscrivere i propri figli fuori termine, e questo può causare
dei problemi successivi di inserimento. La campagna informativa
è volta proprio ad andare ad intercettare quella porzione di
popolazione dove sono presenti studenti tra i 6 e i 16 anni che
intendono iscriversi alla prima classe della scuola elementare,
media e superiore.
""L'aspetto organizzativo è fondamentale per non doverci
poi ritrovare ad affrontare le emergenze ad anno scolastico in
corso - ha spiegato l'assessore alla Pubblica istruzione
Mariagrazia Ciambellotti -. Una campagna rivolta ad un segmento di
popolazione ben definito ed un'informazione più capillare ci
permetterà di ricevere sempre meno iscrizioni fuori termine.
E' fondamentale infatti sapere per tempo quali sono le risorse
necessarie da investire ogni anno per il settembre successivo,
così da poter organizzare al meglio le classi e la
didattica. Un'iscrizione effettuata per tempo consentirà
così di organizzare più classi, magari con un numero
più ridotto di studenti, e soprattutto non dover mandare
alcuni ragazzi in sedi troppo lontane dalla propria residenza"".
Le iscrizioni dovranno essere effettuate esclusivamente on line
collegandosi al sito  
http://www.iscrizioni.istruzione.it
E' possibile trovare la propria scuola di stradario su 
http://mappe.comune.prato.it/mappebinj/jsp/pi/cercascuole/home.jsp
Nel caso di iscrizioni alle altre classi diverse dalla prima
è necessario rivolgersi alla propria scuola di stradario. I
genitori degli studenti che non provvedono all'iscrizione nei tempi
previsti devono recarsi quanto prima presso la propria scuola di
stradario, ma in questo caso l'inserimento in corso di anno
scolastico diventa molto complesso.
Per ulteriori informazioni e chiarimenti anche in lingua cinese,
è possibile rivolgersi all'Ufficio immigrazione: via Roma
101; telefono: 0574 1835421; aperto il lunedì e il
giovedì dalle 9 alle 13 e dalle 15 alle 17, il
martedì e il venerdì dalle 9 alle 13, chiuso il
mercoledì."
64,http://comunicati.comune.prato.it/generali/?action=dettaglio&comunicato=14201600000064,15/01/2016,14:15,Integrazione,"Connessioni Urbane, tavoli a lavoro per individuare le azioni in materia di integrazione","Nel pomeriggio di oggi, venerdì 15 gennaio, è in corso l'incontro al Museo del Tessuto","Il sindaco Biffoni: ""La vostra presenza numerosa e di qualità è ciò di cui questa città, difficile ma meravigliosa, ha bisogno""","Prato a lavoro per migliorare i percorsi di integrazione. Oggi
pomeriggio si sta svolgendo al Museo del Tessuto 
“Connessioni Urbane”, un incontro
aperto a tutta la cittadinanza, per discutere e individuare i
futuri interventi prioritari in materia di integrazione. 
“La vostra presenza numerosa e di qualità è
ciò di cui questa città, difficile ma
meravigliosa, ha bisogno. Si tratta di un momento di
partenza per un nuovo approccio a questioni complicate,
fondamentale per dare risposte definitive. A noi il compito di
tradurre in azioni concrete questo sforzo collettivo”,
ha affermato il sindaco Matteo Biffoni.
""E' un momento di riflessione importante all'interno di un
percorso partito qualche mese fa in sordina per chiedere idee,
che oggi vogliamo discutere con tutti - ha
dichiarato il vicesindaco Simone Faggi
- L'amministrazione avrà così
l'opportunità di metterle in atto attraverso il Documento
Unico di Programmazione (DUP), che significa dotarle di risorse
certe"".    
Si è aperta così la terza fase di presentazione
delle ipotesi progettuali che è stata preceduta dall'analisi
di contesto, che ha prodotto un documento Studio sul contesto
pratese redatto dall'istituto di ricerca Iris; e da
quella di partecipazione, attraverso quattro workshop tematici
a invito, che hanno visto la partecipazione e il coinvolgimento
degli attori qualificati presenti nel territorio, associazioni di
categoria, rappresentanti dei sindacati, delle professioni, del
volontariato sociale, esperti economici ed esponenti di tutte le
maggiori istituzioni cittadine.
Dopo una breve presentazione del metodo di lavoro e dei
documenti in discussione, i partecipanti si sono divisi in tre
tavoli di lavoro, adesso in corso. Ciascun tavolo
è coordinato dall’assessore di riferimento
(Urbanistica, Commercio, Politiche di integrazione). Sono
presenti infatti, oltre al sindaco e al vicesindaco Simone
Faggi, l'assessore all'Urbanistica Valerio Barberis e l'assessore
allo Sviluppo Economico Daniela Toccafondi.
Il tavolo sulla rete commerciale e sul centro storico legato
alla zona di piazza del Duomo, Serraglio e alle aree limitrofe ha
tre obiettivi: concentrare l'azione dell'amministrazione in un'area
specifica, la riqualificazione della stessa e l'integrazione delle
piste emerse con le altre iniziative in corso.
Il gruppo di lavoro sulla ridefinizione degli spazi pubblici e
produttivi nei macrolotti si concentra, invece, sul macrolotto 0,
oggetto anche del Piano di Innovazione Urbana (PIU). I due
scopi principali sono aumentarne la vivibilità e
l'attrattività, anche attraverso una migliore
connessione col centro storico, e promuovere l'allegerimento
della pressione socio-demografica.
Il terzo si occupa, infine, di animare e promuovere la
partecipazione attiva dei migranti alla vita pubblica locale.
L'intento è quello di sviluppare e rafforzare le reti di
prossimità nei quartieri e formare figure professionalmente
preparate in grado di attivare reti di relazione, informazione e
comunicazione.
Tutti i report delle fasi precedenti sono
disponibili sul sito
www2.comune.prato.it/partecipazione-integrazione. In questa sezione
saranno inseriti anche i contenuti della giornata di
oggi. "
65,http://comunicati.comune.prato.it/generali/?action=dettaglio&comunicato=14201600000065,,,,,,,"notizia non presente"
66,http://comunicati.comune.prato.it/generali/?action=dettaglio&comunicato=14201600000066,16/01/2016,15:41,Rifiuti,"Smaltimento illegale, denunciati due cittadini cinesi e sequestrato un veicolo","L'operazione della Polizia Municipale è avvenuta venerdì notte in via Pistoiese",,"Una nuova operazione di contrasto al trasporto non autorizzato e
allo smaltimento illegale dei rifiuti ha portato al sequestro di un
veicolo e alla denuncia di due cittadini cinesi.
I fatti si sono svolti venerdì 15 gennaio 2016. Alle
22,30 circa, personale della Polizia Municipale è
intervenuto in via Pistoiese, all'altezza del numero civico 365, su
segnalazione delle G.A.V. della Provincia di Prato, per controllare
un’autovettura sospettata di trasportare illecitamente
rifiuti. Durante il controllo è emerso che il veicolo stava
trasportando abusivamente 23 sacchi di nylon contenenti ritagli e
scarti derivanti da lavorazione tessile.
Non essendo autorizzato al trasporto di rifiuti, il mezzo
è stato sottoposto a sequestro penale. Il conducente del
mezzo, JX, un cittadino cinese 42 enne residente a Montemurlo, ed
il trasportatore, LZ, altro cittadino cinese 41enne, sono stati
denunciati a piede libero alle competenti autorità per
trasporto non autorizzato di rifiuti ai sensi del Testo Unico
sull’Ambiente.
Le G.A.V., durante l'attività di prevenzione e
repressione del fenomeno dello smaltimento abusivo e deposito
incontrollato di rifiuti sul territorio, avevano notato una
monovolume fermarsi in via Pistoiese, in prossimità di un
cassonetto ASM, e avevano visto un cinese scendere dal veicolo e
gettare alcuni sacchi all’interno dello stesso. Le G.A.V
hanno immediatamente avvertito la Polizia Municipale che è
prontamente intervenuta con una pattuglia della U.O. Motociclisti.
Gli agenti della municipale hanno proceduto al sequestro del
veicolo e alla denuncia dei due cittadini cinesi."
67,http://comunicati.comune.prato.it/generali/?action=dettaglio&comunicato=14201600000067,17/01/2016,13:24,"Polizia municipale","Droga, sequestrata dose di eroina e diciottenne segnalato in prefettura","L'operazione è avvenuta durante uno dei controlli di routine nella zona di via Cironi","Gli agenti lo hanno sorpreso nei giardini della Passerella con un altro uomo","Un diciottenne segnalato in prefettura come assuntore di
stupefacenti e una dose di eroina sequestrata. E' avvenuto ieri
pomeriggio, sabato 16 gennaio, durante uno dei controlli di routine
che la Polizia Municipale effettua nelle zone limitrofe a via
Cironi.
Durante il pattugliamento, i controlli sono stati estesi
all'interno dei giardini della Passerella di via Sant'Antonio. Qui
gli agenti hanno notato due soggetti, uno dei quali, alla vista dei
vigili, ha tentato di occultare qualcosa.
Gli agenti hanno bloccato i due uomini, poi identificati in un
cittadino albanese e un italiano. Addosso a quest'ultimo appena
diciottenne, è stata trovata una dose di eroina pronta
all'uso.
La sostanza è stata sequestrata e il diciottenne
segnalato in prefettura come assuntore di stupefacenti."
68,http://comunicati.comune.prato.it/generali/?action=dettaglio&comunicato=14201600000068,20/01/2016,10:00,Casa,"Manutenzione delle caldaie domestiche, cambia la normativa","Dal 1° gennaio i controlli di efficienza energetica dovranno essere fatti ogni 1, 2 o 4 anni in base alla tipologia dell'impianto",,"Dal primo gennaio è cambiata la normativa per la
manutenzione delle caldaie domestiche ed è quindi in vigore
una nuova procedura su controlli e ispezioni agli impianti
termici.
Fino al 31 dicembre era infatti necessario, ogni due anni,
effettuare l'autocertificazione delle caldaie domestiche, dal
1° gennaio invece, con la nuova normativa, non si parla
più di autocertificazione ma di 
Controllo di efficienza energetica.
Controllo che deve essere effettuato sugli 
impianti termici di climatizzazione invernale e,
novità rispetto al passato, sugli impianti di 
climatizzazione estiva con potenza superiore
a 12 kW, in genere presenti in aziende, negozi, capannoni
industriali ecc.
La periodicità dei controlli è stabilita dalla
Regione e può essere ogni 1, 2 o 4 anni a seconda della
tipologia dell'impianto.
I controlli consistono nella manutenzione degli impianti e nella
prova di efficienza energetica da parte del proprio
manutentore privato che, al termine, compilerà il rapporto
di controllo e lo trasmetterà per via telematica alla
Publies, società che si occupa per conto del Comune di
gestire il catasto degli impianti termici, accertare la
validità dei rapporti di controllo e verificare che gli
impianti siano a norma.
Il controllo di efficienza energetica dell’impianto
è obbligatorio solo sugli impianti termici di
climatizzazione invernale con potenza termica utile nominale
maggiore o uguale di 10 kW e sugli impianti di climatizzazione
estiva di potenza termica utile nominale maggiore o uguale di 12
kW.
Nello specifico:
tutti gli impianti con potenza termica utile nominale
  maggiore od uguale a 10 kW, a prescindere dal vettore energetico
  utilizzato (gas, gasolio, biomassa, energia elettrica) per il
  solo riscaldamento ambientale, per il riscaldamento ambientale
  più la produzione di acqua calda sanitaria o anche per la
  sola produzione di acqua calda sanitaria se al servizio di
  più utenze (impianti dotati di caldaie, pompe di calore
  per riscaldamento, fan-coil, aerotermi, radiatori, ecc.);
  tutti gli impianti per il raffrescamento estivo con potenza
  termica utile nominale maggiore od uguale a 12 kW (impianti
  dotati di pompe di calore per il condizionamento estivo,
  fan-coil, ecc.) .
Non sono invece impianti termici i singoli scaldabagni, gli
apparecchi mobili per il riscaldamento o il raffrescamento, ossia
non installati in modo fisso alle pareti o al soffitto e neppure i
condizionatori da finestra anche se fissati alla parete o alla
finestra stessa.
Oltre ai controlli di efficienza energetica, è necessario
effettuare negli anni intermedi la manutenzione periodica alla
caldaia, secondo le scadenze indicate nei libretti d'uso e di
manutenzione degli apparecchi.

Per informazioni: Publies, via Ugo Panziera 16;
numero verde 800 483 450 (solo da rete fissa); telefono: 0574
870870 (da rete fissa e mobile). Orario: per la sola consegna delle
comunicazioni di esonero/disattivazione/riattivazione e delle
edichiarazioni di avvenuto adeguamento dell'impianto termico: da
lunedì a giovedì 8.30-12.30 e 14.30-16.30;
venerdì 8.30-13.30. Per altre informazioni (o per
appuntamenti) si possono contattare i numeri telefonici di
PubliEs."
69,http://comunicati.comune.prato.it/generali/?action=dettaglio&comunicato=14201600000069,18/01/2016,13:06,"Officina Giovani","La Compagnia Teatrale Nuova Colmena in scena con ""Fragole e Veleno""","Mercoledì 20 gennaio alle 21:30 a Officina Giovani. Ingresso gratuito","Lo spettacolo fa parte della rassegna On Stage Teatro","Nuovo appuntamento di On Stage Teatro, la rassegna teatrale di
Officina Giovani ad ingresso gratuito.
Mercoledì 
20 gennaio alle 21:30 andrà in scena 
""Fragole e Veleno"" della Compagnia Teatrale Nuova
Colmena. Si tratta di cinque scene dal sapore forte e
pungente. Verranno serviti cinque piatti dal retrogusto folle ed
inquietante, colmi di personaggi affamati d'amore, pieni di
conflitti e contraddizioni. ""Fragole e Veleno"" offrirà
al pubblico la possibilità di ""assaporare"" alcune delle
migliori ""ricette"" della drammaturgia contemporanea.
Come ogni anno i migliori allievi del corso di teatro
organizzato da Nuova Colmena sono stati selezionati per creare uno
spettacolo con il Gruppo Teatrale Nuova Colmena. Partendo dallo
spunto di una messa in scena del Laboratorio Teatrale, è
stato in seguito creato un vero e proprio spettacolo, riadattato
sia drammaturgicamente sia registicamente.
Per informazioni: Officina Giovani, Piazza dei Macelli,
0574.1836753, staff@officinagiovani.it, www.portalegiovani.prato.it,
fb: Officina Giovani, Twitter: @officinagiovani"
70,http://comunicati.comune.prato.it/generali/?action=dettaglio&comunicato=14201600000070,,,,,,,"notizia non presente"
71,http://comunicati.comune.prato.it/generali/?action=dettaglio&comunicato=14201600000071,18/01/2016,13:15,Animali,"Avanzano i lavori all'interno del canile comunale Il Rifugio","L'assessore all'ambiente ha effettuato un sopralluogo nella mattinata di oggi, lunedì 18 gennaio","Alessi: ""La ristrutturazione mette in sicurezza lo spazio dai rischi del vento e delle alluvioni. La regimentazione delle acque evita fenomeni di stagnamento""","Sono giunti a un importante stato di avanzamento i lavori
di ristrutturazione e messa in sicurezza idraulica
del canile comunale Il Rifugio. E' quanto ha verificato
l'assessore all'Ambiente Filippo Alessi durante il
sopralluogo effettuato nella mattinata di oggi, lunedì
18 gennaio.
""Gli interventi finora portati a termine, nello specifico, hanno
riguardato la realizzazione di una nuova recinzione esterna
che mette in sicurezza il canile dal rischio alluvioni e
l'installazione di nuovi pali della luce per evitare che
risucceda quanto accaduto il 5 marzo scorso a causa dell'emergenza
vento - ha dichiarato l'assessore Alessi -. E' stata
inoltre effettuata la regimentazione delle acque per escludere
fenomeni di stagnamento. L'obiettivo dell'amministrazione è
rendere lo spazio un luogo sicuro, dignitoso ma anche di
passaggio per gli animali. L'importante è continuare con le
adozioni, che anche nella giornata di ieri sono state ben quattro,
grazie al lavoro dell'associazione Qua la Zampa"".
Per quel che riguarda la recizione esterna è stata
realizzata una base in cemento armato mentre la parte superiore
è in orsogrill.  Completato anche il rifacimento delle
recinzioni interne, prima a maglia sciolta ora a maglia
rigida, così da essere più sicure sia per i cani che
per gli operatori. I nuovi pali dell'illuminazione utilizzati
sono in acciaio zincato. Sono stati poi piantati nuovi alberi
allo scopo di fare ombra agli animali. Piastrellata, infine, anche
la zona interna per i cani in osservazione sanitaria.
Proseguono i lavori per la realizzazione della
più grande area di sgambatura per cani della
città, in modo che chi adotta un cagnolino abbandonato
ospite della struttura abbia a disposizione uno spazio
per prendere confidenza con il nuovo amico a quattro
zampe, con l'aiuto dei volontari del canile.
La visita è stata per l'amministrazione anche
l'occasione per salutare e augurare un buon
lavoro all'associazione ""Qua la Zampa"", che ha vinto il bando
comunale per la gestione del canile per i prossimi tre anni,
con conferma annuale."
72,http://comunicati.comune.prato.it/generali/?action=dettaglio&comunicato=14201600000072,19/01/2016,10:59,Cultura,"""Un tè con i talenti pratesi"", al Terminale incontro con l'attore Christian Bachini","Sabato 30 gennaio alle 17 nella saletta piccola del cinema di via Carbonaia. Ingresso libero","Al via la seconda edizione della rassegna per conoscere le carriere di alcuni professionisti pratesi","Dopo il grande successo dello scorso anno, torna la rassegna 
""Un tè con i talenti pratesi"". Anche nella
seconda edizione ideata dal giornalista Federico Berti, sarà
possibile conoscere meglio le carriere e il percorso artistico di
un gruppo di professionisti pratesi, da anni al servizio del cinema
e del mondo dello spettacolo.
L’iniziativa, a ingresso libero e realizzata con il
contributo dell’assessorato alla Cultura, prenderà il
via sabato 
30 gennaio alle 17 nella saletta piccola del
cinema Terminale.
Il primo talento pratese che si racconterà al pubblico
sarà 
Christian Bachini, un'autentica star del cinema
delle arti marziali. Partito da Prato con il sogno di diventare il
nuovo Jackie Chan, Bachini in pochi anni si è imposto
all’attenzione del pubblico cinese. Attore, regista,
produttore e, recentemente, concorrente del reality game ""Pechino
Express"".
Nella settimana successiva, il 
6 febbraio sarà la volta di 
Marco Limberti, apprezzato regista di cinema e di
fiction, autore del celebre ""Cenci in Cina"", uscito nel 2009 e
realizzato interamente in città. Con lui sarà ospite
Massimiliano Galligani, attore comico protagonista della commedia
""Basta poco"".
Il 
collettivo John Snellinberg si racconterà
sabato 
13 febbraio. Un gruppo di attori, registi,
sceneggiatori pratesi, protagonisti anni fa di un piccolo
“miracolo” cinematografico; “La banda del
brasiliano” film girato con poche centinaia di euro,
diventato un autentico cult movie in città e non solo. Con
il film successivo, “Sogni di gloria” John Snellinberg
varca i confini nazionali vincendo premi importanti in festival
internazionali.
Il pomeriggio di sabato 
20 febbraio sarà dedicato alla produzione
cinematografica grazie alla presenza di 
Emanuele Nespeca, uno dei produttori italiani
più coraggiosi ed originali, e 
Maurizio Milo, ispettore di produzione ma anche
regista di cortometraggi.
La seconda edizione di “Un tè con i talenti
pratesi” si concluderà sabato 
27 febbraio con la presenza di 
Filippo Papini e Riccardo Jacopino, entrambi bravi
registi e documentaristi. Poi, appuntamento al prossimo anno con
tanti altri talenti….”da raccontare”."
73,http://comunicati.comune.prato.it/generali/?action=dettaglio&comunicato=14201600000073,18/01/2016,17:42,Economia,"Tessile, Biffoni: ""Favorevoli a norme più stringenti sulla contraffazione""","Presentata in Provincia la relazione finale della Commissione parlamentare d'inchiesta",,"Prevedere il reato di contraffazione come danno all'impresa e
all'economia; coordinare meglio e di più le banche dati di
ministeri, forze dell'ordine, procure, prefetture, Asl e quelle
degli Enti locali per aumentare l'efficacia del contrasto al
fenomeno della contraffazione, dell'alterazione dell'etichettatura
e del lavoro nero; prevedere, infine, un'Authority per il contrasto
alla contraffazione. Sono queste le indicazioni che la Commissione
d'inchiesta Commissione parlamentare d’inchiesta sui fenomeni
della contraffazione, della pirateria in campo commerciale e del
commercio abusivo darà al Parlamento nel corso
dell'illustrazione delle relazioni finali, una delle quali riguarda
il settore del tessile e della moda, dove il ruolo più
importante è quello giocato dal distretto tessile di Prato.
Ad annunciare il pacchetto degli interventi possibili è
stata l'onorevole Susanna Cenni (Pd), membro della commissione
d'inchiesta con delega sul caso Prato, che oggi, nel salone
consiliare della Provincia, ha illustrato gli esiti
dell'indagine.
""Prato - ha detto l'onorevole Cenni - è uno snodo
fondamentale, a livello italiano ed europeo, del movimento e
della trasformazione del tessuto. Non ci sono dati scientifici sul
fenomeno della contraffazione a livello locale. Abbiamo solo stime
a livello italiano ed europeo, che ci dicono che il fenomeno
è assai diffuso e rappresenta un danno economico per le
imprese rispettose delle norme e per la fiscalità. Allo
stesso tempo, Prato rappresenta anche un modello per affinare le
armi di contrasto, perché grazie ai Patti territoriali e al
sistema di vigilanza e ispezione messo in atto dalla Regione con la
collaborazione di tutti i soggetti che operano a livello locale si
stanno ottenendo risultati importanti"".
All'incontro, che ha visto la partecipazione delle istituzioni,
delle forze dell'ordine e delle categorie economiche e sociali,
è intervenuto anche il sindaco di Prato, Matteo Biffoni.
""I risultati che emergono dal lavoro della Commissione
d'inchiesta - ha detto il sindaco - sono una fonte di ispirazione
per affinare al meglio il nostro lavoro di contrasto ai fenomeni
che danneggiano l'economia tessile e sui quali stiamo intervendo da
tempo con un lavoro di squadra che sta dando risultati molto
positivi. In questo senso, ben vengano norme più incisive,
perché sono convinto che aiuteranno l'azione di contrasto
delle forze dell'ordine, ad essere ancora più
efficaci"".
La Commissione d’inchiesta, istituita il 25 settembre
2013, ha compiuto una missione nella città di Prato il 24
novembre 2014, incontrando i rappresentanti delle istituzioni, dei
settori produttivi
e delle parti sociali, per approfondire il tema del contrasto
alla contraffazione nel settore tessile. La delegazione era
composta dal Presidente Mario Catania, dalla deputata Susanna
Cenni, incaricata di relazionare in Commissione sulla problematica
della contraffazione nel distretto tessile di Prato e dal deputato
Mattia Fantinati. Altri elementi sono poi stati raccolti, tra
maggio e giugno del 2015, con le audizioni di esponenti delle
istituzioni e delle categorie economiche pratesi svoltesi in
Commissione, a Roma."
74,http://comunicati.comune.prato.it/generali/?action=dettaglio&comunicato=14201600000074,19/01/2016,10:28,Scuola,"Concorso per l'assunzione di sei istruttori educativi, domani la prova preselettiva","Dalle 15:30 al Gramsci Keynes. 1786 i candidati ammessi alla prova","I risultati della preselezione e la data della prima prova scritta saranno pubblicati entro il 29 gennaio","Si terrà domani, mercoledì 20 gennaio a partire
dalle 15:30 all'Istituto Gramsci Keynes (via di Reggiana 106), la
prova preselettiva per la successiva partecipazione al concorso
pubblico per esami per l'assunzione a tempo indeterminato di sei
istruttori educativi negli asili nido e nelle scuole
dell’infanzia comunali.
Sono 1786 i candidati ammessi alla prova, 49 invece coloro
che, sulla base delle indicazioni del bando di concorso, sono
esonerati dallo svolgimento della prova preselettiva ed hanno
accesso diretto al concorso, in quanto hanno maturato almeno 36
mesi di servizio alle dipendenze del Comune.
I candidati dovranno presentarsi alla prova preselettiva muniti
di documento di identità personale in corso di
validità e dell'originale della ricevuta comprovante
l'effettuato versamento della tassa di concorso pagata entro la
data di scadenza del bando di concorso (14/12/2015).
I partecipanti alla prova saranno divisi in 65 aule. Sono circa
90 le persone impegnate per garantire il corretto svolgimento della
prova. Fondamentale sarà il supporto della Polizia
municipale, chiamata a controllare e gestire la viabilità
sia in entrata che in uscita dalla scuola.
I risultati della preselezione saranno pubblicati entro
venerdì 29 gennaio sul sito internet del Comune di Prato
www.comune.prato.it/lavoro/concorsi. Sul sito saranno poi
comunicati data, luogo ed ora di svolgimento della prova scritta
del concorso.
Saranno ammessi a partecipare alla successiva prova d'esame i
primi 700 candidati che hanno superato la preselezione, più
tutti coloro che hanno raggiunto un risultato a parimerito con il
700ensimo posto, oltre ai 49 candidati che hanno maturato
almeno 3 anni (36 mesi anche non continuativi) di servizio con
rapporto di lavoro a tempo determinato alle dipendenze del Comune
di Prato, in qualità di istruttori educativi.
Si tratta del primo concorso effettuato da quando si è
insediata la nuova giunta comunale, volto quindi a rinnovare il
sistema, investire sul futuro, avere nuove energie e allo stesso
tempo valorizzare coloro che hanno già maturato una notevole
esperienza nel corso degli anni. Un'occasione importante per
investire in risorse umane, che arriva dopo 10 anni di
sollecitazioni da parte dell'amministrazione comunale e in seguito
al blocco delle assunzioni dovuto anche al riordino delle
Province."
75,http://comunicati.comune.prato.it/generali/?action=dettaglio&comunicato=14201600000075,19/01/2016,10:41,"Polizia municipale","Tentano di rubare macchinari tessili, convalidato l'arresto per tre cittadini cinesi","Ieri l'udienza di convalida delle tre persone fermate dalla Municipale in un deposito di via Traversa del Crocifisso",,"E' stato convalidato l'arresto delle tre persone di
nazionalità cinese fermate domenica dalla Polizia
municipale, dopo essere state sorprese da una pattuglia mentre
tentavano di rubare macchinari tessili all'interno di un deposito
di oggetti posti sotto sequestro, in via Traversa del Crocifisso.
L'udienza di convalida si è tenuta ieri, lunedì 18
gennaio.
Alle tre persone il giudice, oltre a convalidare l'operato della
Municipale, ha imposto una serie di misure cautelari: uno, con
precedenti specifici, è stato posto agli arresti
domiciliari; gli altri due invece, entrambi incensurati, hanno
l'obbligo di presentarsi alla polizia giudiziaria."
76,http://comunicati.comune.prato.it/generali/?action=dettaglio&comunicato=14201600000076,19/01/2016,12:27,Interventi,"Condominio di via Tirreno, al via le operazioni di sgombero e messa in sicurezza","Dopo l'ordinanza del sindaco del dicembre scorso, questa mattina l'intervento di Polizia Municipale e Asm",,"Ci vorrà qualche giorno di lavoro per ripulire e mettere
in sicurezza il 
condominio di via Tirreno, in zona a Galciana. Nei
mesi scorsi la palazzina è stata segnalata dai
cittadini della zona come rifugio utilizzato da persone senza
fissa dimora che di fatto avevano occupato lo stabile andando a
dormirci la notte. Una situazione di degrado nata dopo che la
cooperativa costruttrice non aveva terminato i lavori, lasciando
così abbandonata la struttura peraltro quasi ultimata.
Lo scorso dicembre 
il sindaco Matteo Biffoni aveva firmato
l'ordinanza che intimava alla cooperativa di mettere in
sicurezza lo stabile bloccandone gli accessi. Dopo aver ricevuto
comunicazione scritta da parte del curatore che la cooperativa non
era in grado di ottemperare all'ordinanza, il Comune è
intervenuto direttamente.
Questa mattina gli agenti della Polizia municipale sono
intervenuti per sgomberare lo stabile e procedere alla
ripulitura della palazzina grazie al lavoro delle squadre di
Asm. Arrivati sul posto gli agenti hanno trovato all'interno 
cinque persone che occupavano abusivamente due
appartamenti: al piano terra è stato trovato un
uomo regolare sul territorio nazionale, mentre al terzo piano si
trovavano quattro persone delle quali una in possesso di documenti,
una con solo la fotocopia e la denuncia di smarrimento degli
originali (per cui sono scattati gli accertamenti
sull'autenticità) e due irregolari. Questi ultimi sono
quindi stati accompagnati in questura per il fotosegnalamento.
Negli appartamenti erano stati ricavati posti letto con reti e
materasse, angoli cottura improvvisati con la presenza di
fornelletti e bombole a gas, oltre ad abiti e vari oggetti di
uso quotidiano a dimostrazione che in passato ci hanno dormito
più persone. Pessime le condizioni
igienico-sanitarie degli appartamenti, anche con l'accumulo di
sacchi di rifiuti ai piani superiori.
A seguire l'operazione sul posto è intervenuto 
l'assessore ai Lavori pubblici Valerio Barberis:
""Questa è la prima fase dell'intervento, quella più
urgente per la messa in sicurezza. Lo stabile verrà
svuotato, ripulito e disinfettato. Dopo di che saranno bloccati
tutti gli accessi, in particolare al piano terra e ai garage. Dopo
si avvierà la fase più lunga per riqualificare la
palazzina, complicata dal fatto che è costruita su terreni
peep - continua Barberis -. Il Comune attiverà le
procedure per la risoluzione della convenzione e
successivamente si procederà alla quantificazione delle
opere realizzate e alla redazione di un nuovo
bando pubblico per la ricerca di un nuovo assegnatario
che potrà completare l'opera""."
77,http://comunicati.comune.prato.it/generali/?action=dettaglio&comunicato=14201600000077,22/01/2016,10:00,Cultura,"Nella Chiesa di San Francesco ""Il concerto della memoria""","Mercoledì 27 gennaio alle 21. Ingresso libero. Sarà eseguito il Requiem op.48 di Gabriel Fauré",,"Mercoledì 
27 gennaio alle 21 nella Chiesa di San Francesco
appuntamento con 
""Il concerto della Memoria"". L'iniziativa è
organizzata dalla Scuola di Musica G.Verdi e dalla Camerata
Strumentale Città di Prato, in occasione della ricorrenza
del Giorno della Memoria, istituita dalle Nazioni Unite per
commemorare le vittime dell'Olocausto.
Per l'occasione il 27 gennaio sarà eseguito il Requiem
op.48 di Gabriel Fauré, una delle composizioni più
conosciute e amate del compositore francese, che fu direttore del
Conservatorio di Parigi fino al 1920.
Composto nella prima versione nel 1888, il Requiem sarà
eseguito seguendo la prima versione il cui l’organico non
prevede strumenti a fiato, e la voce di un soprano solista
sostituisce il coro di voci bianche. 
Per questa magnifica composizione l'Orchestra d’archi
della Scuola di musica Verdi, preparata da Marco
Facchini, maestro concertatore e primo violino, rinnova la
collaborazione con il coro PratoLirica e il coro Hortus Concentus.
Assieme ai coristi e agli orchestrali, quasi cento esecutori,
il concerto vedrà la partecipazione dei solisti Romano
Martinuzzi, baritono, Mayumi Kuroki, soprano, Elena Castini, arpa,
Fabio Rogai, timpani, Sofia Nagast, soprano, Nicola Mottaran,
organo. Nella prima parte i due cori, sotto la direzione di
Fiorella Cappelli e Mayumi Kuroki, si alterneranno eseguendo brani
sacri di Janáček e Dvořák oltre al 
Cantique de Racine di Fauré. Dirige il Requiem il
maestro Pietro Rossi.
Il concerto è a ingresso libero."
78,http://comunicati.comune.prato.it/generali/?action=dettaglio&comunicato=14201600000078,19/01/2016,14:49,"Polizia municipale","Sigilli a terratetto usato come affittacamere e catering abusivi","Nella mattina di oggi, martedì 19 gennaio, in via Alfio Ciro Rosati","Il gestore, un cittadino cinese, ha subito sanzioni pari a 4200 euro","Nella mattinata di oggi, martedì 19
gennaio, l’unità operativa Polizia commerciale,
amministrativa e anticontraffazione, ha sequestrato una
casa in via Alfio Ciro Rosati, affittata ad un cittadino
cinese di 32 anni.
Gli agenti di Piazza Macelli hanno accertato che il
terratetto era usato come affittacamere abusivo, con cessione di
posti letto a propri connazionali.
Inoltre, una parte dell’abitazione era utilizzata per
attività di catering. Si trattava di un deposito di
alimenti, con numerosi congelatori, fornelli a gas ed altri
accessori necessari alla produzione, conservazione e consegna
dei cibi preparati.
Al gestore è stato contestato l’esercizio
abusivo delle attività di affittacamere e catering. Le
sanzioni ammontano ad un totale di 4.200 euro.
L’abitazione è stata sequestrata."
79,http://comunicati.comune.prato.it/generali/?action=dettaglio&comunicato=14201600000079,19/01/2016,15:18,Appuntamenti,"Inaugurazione distributore di latte crudo","Domani, mercoledì 20 gennaio, ore 11,30, Viale Vittorio Veneto, 16",,"Si terrà domani, mercoledì 20 gennaio, alle 11,30
alla gelateria Sanmarco in viale Vittorio Veneto, 16,
l'inaugurazione del distributore di latte crudo.   
Sarà presente l'assessore alle attività produttive
Daniela Toccafondi insieme all'assessore alle attività
produttive di Poggio a Caiano Giacomo Mari, a Luca Oddo della
gelateria Sanmarco e a un rappresentante dell'azienda agricola
Scatizzi.

  Si prega di inviare un fotografo e/o un operatore tv per le
  riprese video.
"
80,http://comunicati.comune.prato.it/generali/?action=dettaglio&comunicato=14201600000080,19/01/2016,15:33,Mobilità,"Potatura alberi in via Sem Benelli, i divieti","Da domani, mercoledì 20 gennaio, nella fascia oraria tra le 8,30 e le 17",,"Per effettuare lavori di potatura di alcuni alberi in Via Sem
Benelli, nel tratto compreso tra l'intersezione con Via A. Rosmini
e l'intersezione con Via N. Machiavelli, da domani,
mercoledì 20 gennaio e non oltre venerdì 22 gennaio,
nella fascia oraria compresa tra le 8,30 e le 17, sarà
attivo il divieto di sosta e il senso unico con direzione da Via N.
Machiavelli verso Via G. Benini, 
Durante la fase di senso unico di circolazione il traffico
veicolare sarà così deviato: quello proveniente dal
lato di Via Firenze con direzione Via R. Lambruschini in Via D.
Giannotti, Via A. Labriola, Via Ventiquattro Maggio, Via dei
Cancelli e Via Sem Benelli.
Quello proveniente dal lato di Via R. Lambruschini con direzione
Viale Borgo Valsugana sarà deviato in Via A. Rosmini, Piazza
Santa Maria della Pietà, Via P. Colletta, Via C. Abba, Via
Fra' P. Sarpi, Via N. Machiavelli, Via Sem Benelli e Viale Borgo
Valsugana. "
81,http://comunicati.comune.prato.it/generali/?action=dettaglio&comunicato=14201600000081,19/01/2016,16:04,Musei,"Centro Pecci, stabilizzate otto figure in settori strategici per il rilancio del Centro","La procedura di stabilizzazione ha beneficiato della riforma del Jobs Act contribuendo così a creare nuova occupazione stabile","L'assessore Mangani: ""Figure professionali fondamentali per il rilancio del Pecci, in vista della sua riapertura""","In uno spirito di continuità del lavoro intrapreso in
questi mesi e in vista della sua riapertura a ottobre, il Centro
per l'Arte Contemporanea Luigi Pecci ha stabilizzato otto figure in
settori strategici per il rilancio locale, nazionale e
internazionale del Centro: comunicazione, promozione e marketing,
conservazione, progettazione di eventi.
""Come deciso in maniera unanime dal Comitato Direttivo,
sono stati stabilizzati otto contratti precari di persone che
già lavoravano da oltre un anno al centro - ha
spiegato l'assessore alla Cultura Simone Mangani durante la
riunione della Commissione consiliare 5 (politiche sociali,
istruzione, cultura, sport, politiche dell'integrazione, politiche
giovanili) presieduta da Gabriele Alberti, alla quale ha
partecipato anche il direttore del Pecci Fabio Cavallucci -.
Si tratta di figure professionali fondamentali per il rilancio del
Centro"".
La procedura di inquadramento e stabilizzazione delle otto nuove
figure professionali ha beneficiato della riforma del Jobs Act
contribuendo così a creare nuova occupazione stabile. Con il
nuovo organico di alto profilo, l'amministerazione comunale
dà un segnale chiaro nel sostegno della forte vocazione
contemporanea di Prato, di cui il centro Pecci è, oggi, il
testimone più significativo."
82,http://comunicati.comune.prato.it/generali/?action=dettaglio&comunicato=14201600000082,19/01/2016,17:00,Appuntamenti,"Santa Messa di San Sebastiano, Patrono del Corpo di Polizia Municipale","Domani, mercoledì 20 gennaio, ore 11, Oratorio di San Sebastiano, Piazza San Domenico",,"Si terrà domani, mercoledì 20 gennaio, alle ore
11, all'Oratorio di San Sebastiano in Piazza San Domenico, la Santa
Messa in occasione della ricorrenza di San Sebastiano, Patrono del
Corpo di Polizia Municipale.
Alla celebrazione parteciperà il sindaco Matteo Biffoni
insieme al Questore Paolo Rossi, al Prefetto Maria Laura Simonetti
e a tutte le autorità cittadine. "
83,http://comunicati.comune.prato.it/generali/?action=dettaglio&comunicato=14201600000083,19/01/2016,19:11,"Polizia municipale","Sequestrata fabbrica inagibile trasformata in dormitorio","Il sequestro preventivo è stato effettuato dal corpo della Polizia Municipale","La scoperta è stata fatta durante un controllo della Squadra interforze capitanata dai Carabinieri","Nel corso di un'operazione della Squadra interforze capitanata
dai Carabinieri, eseguita la scorsa settimana per effettuare una
serie di controlli su un grande complesso industriale a San Paolo,
la Polizia Municipale ha posto sotto sequestro una porzione della
struttura, risultata inagibile e nella quale era stato allestito un
dormitorio. I Carabinieri, invece, hanno proceduto al rimpatrio di
un clandestino e all'accompagnamento di un altro presso un Centro
di identificazione ed espulsione.
L'immobile era già stato oggetto di ripetuti accertamenti
nei tempi passati, ma i sopralluoghi erano sempre stati eseguiti
parzialmente in considerazione della vastità dell'immobile.
Le ispezioni precedenti avevano sempre evidenziato la presenza di
ditte di confezionisti di nazionalità cinese con la oramai
nota interferenza con l'abitazione. Per questo motivo, e anche per
tutta una serie di violazioni riscontrate in materia di
sicurezza ed igiene dei luoghi di lavoro, oltre che per l'omessa
adozione di cautele prevenzionistiche in materia antincendi e
antinfortunistica, l'immobile sequestrato e dissequestrato in
passato, è tuttora gravato da Ordinanze Sindacali
di Inagibilità.
Quando la Squadra Interforze ha ispezionato il piano primo di
un'ala della grande fabbrica, con sorpresa ha riscontrato che non
vi era attività lavorativa e neppure un macchinario tessile
ma solo ed esclusivamente alloggi per i lavoranti:  
duemila metri quadrati suddivisi in sette aree
alloggiative, completamente allestite con cucine e servizi
igienici, e suddivise in ben 89 dormitori. 
Fortunatamente alcuni lavoratori erano sempre negli alloggi e
gli agenti sono riusciti, nel corso del controllo, a risalire a
tutti gli utilizzatori dell'immobile per le relative contestazioni.
Tra i presenti, oltre trenta persone tutte
identificate, anche tre soggetti privi di documenti
ed in stato di clandestinità.
I Carabinieri hanno proceduto al rimpatrio di un clandestino ed
all'accompagnamento di un altro presso un Centro di Identificazione
ed Espulsione, mentre la Polizia Municipale ha sottoposto a
sequestro preventivo la porzione di immobile inagibile, con
mutata destinazione d'uso e priva di qualsiasi elemento di igiene e
sicurezza.
Durante il controllo sono state rinvenute complessivamente 17
bombole di Gpl rimosse a cura della Polizia Municipale.
Anche il proprietario del fabbricato è stato deferito
all'Autorità Giudiziaria per avere consentito l'utilizzo di
un immobile inagibile."
84,http://comunicati.comune.prato.it/generali/?action=dettaglio&comunicato=14201600000084,20/01/2016,12:35,"Attività produttive","Inaugurato il nuovo distributore di latte crudo","Accanto alla gelateria Sanmarco. Il latte proviene da un'azienda di Montepiano","L'assessore Toccafondi: ""Con questo distributore valorizziamo la filiera corta e promuoviamo i prodotti toscani, miglioriamo l'ambiente e aiutiamo le famiglie a risparmiare""","Taglio del nastro questa mattina per il nuovo distributore
del latte crudo adiacente alla gelateria Sanmarco in viale Vittorio
Veneto 16. Si tratta del secondo distributore presente nella
provincia pratese, dopo quello di Vaiano.
Basterà munirsi di una bottiglia di plastica o di vetro,
acquistabile anche all'interno della gelateria stessa, per avere
ogni giorno nel proprio frigo un prodotto fresco e genuino.
""Finalmente abbiamo attivato un servizio importante per i
cittadini, che avranno così la possibilità di
prendere il latte a chilometro quasi zero, proveniente direttamente
dalle nostre montagne - ha commentato l'assessore alle
Attività produttive Daniela Toccafondi -. Con questo
distributore, collocato in un punto centrale di Prato e fruibile
così da tutti, valorizziamo la filiera corta e
promuoviamo i prodotti toscani, miglioriamo l'ambiente e aiutiamo
le famiglie a risparmiare. Genuino e conveniente perchè
costa solo un euro a litro, ecologico perchè permette,
così come accade per l'acqua, di evitare di sprecare
bottiglie di plastica"".
Promotore dell'iniziativa è l'assessorato alle
attività produttive del Comune di Prato, con il supporto del
Comune di Poggio a Caiano e della gelateria Sanmarco, e con un
finanziamento della Regione Toscana.
Il latte proviene dall'azienda agricola Scatizzi di
Montepiano che ogni giorno rifornirà l'impianto pratese
consegnando il latte appena munto. Si tratta di latte crudo di
bovino da consumarsi dopo essere bollito, entro tre giorni
dall'acquisto."
85,http://comunicati.comune.prato.it/generali/?action=dettaglio&comunicato=14201600000085,20/01/2016,13:56,"Lavori Pubblici","Ampliamento Scuola I Ciliani, con i ribassi d'asta in arrivo vari miglioramenti","Previsti la linea wireless, nuovi alberi in giardino, lasfaltatura dei marciapiedi, una nuova piazzola e la sistemazione delle recinzioni",,"In arrivo vari miglioramenti alla scuola primaria ""I Ciliani"" di
via Taro. L'istituto in fase di ampliamento sarà dotato di
linea wireless, di nuovi alberi in giardino, oltre che di
nuove porte e finestre. Saranno poi sistemate le recinzioni,
asfaltati i marciapiedi e realizzata una nuova piazzola pavimentata
per l'alloggio dei contenitori per la raccolta differenziata.
La Giunta ha approvato infatti due delibere per autorizzare
l’utilizzo dei ribassi d’asta, pari a quasi 400 mila
euro, derivanti dalle due gare d'appalto relative
all’ampliamento della scuola. La decisione è stata
presa dopo che gli uffici comunali hanno verificato la
congruità dei ribassi anche con sopralluoghi insieme
alla dirigente scolastica di una delle
primarie più grandi della città.
Il costo complessivo dell’ampliamento è pari a 2
milioni e 100 mila euro. L’appalto è stato
suddiviso in due lotti: uno ha riguardato le opere edili, che hanno
un costo di 1.829.550 euro, l’altro invece si è
riferito alla fornitura e posa in opera degli infissi interni e
esterni per un costo di 270.450 euro. Il ribasso d'asta della prima
gara d'appalto è stato di 323.353 euro, mentre
quello della seconda gara è pari a 64.570 euro."
86,http://comunicati.comune.prato.it/generali/?action=dettaglio&comunicato=14201600000086,20/01/2016,15:14,Appuntamenti,"Messa per San Sebastiano Patrono della Polizia Municipale","Officiata questa mattina dal vescovo, Monsignor Franco Agostinelli","Presenti il sindaco Matteo Biffoni, il Questore Paolo Rossi, il Prefetto Maria Laura Simonetti e i rappresentanti di tutte le autorità cittadine","Questa mattina il vescovo, Monsignor Franco Agostinelli, ha
officiato la Santa Messa in occasione della ricorrenza di San
Sebastiano, Patrono del Corpo di Polizia Municipale. 
La funzione si è svolta all'Oratorio di San Sebastiano in
Piazza San Domenico alla presenza del sindaco Matteo Biffoni, del
Questore Paolo Rossi, del Prefetto Maria Laura Simonetti e dei
rappresentanti di tutte le autorità cittadine. 
Monsignor Agostinelli ha espresso sentimenti di stima e rivolto
gli auguri al corpo della Polizia Municipale a nome di
tutti, ringraziando gli agenti per l'opera svolta in città e
per l'impegno profuso per rendere Prato un luogo accogliente dove
poter vivere la nostra realtà. 
Al termine della Messa è stato consegnato il pane
benedetto in onore del martire."
87,http://comunicati.comune.prato.it/generali/?action=dettaglio&comunicato=14201600000087,21/01/2016,11:58,Ordinanze,"Ordinanza chiusura market S. Margherita, il Tar dà ragione al Comune","L'udienza di merito è fissata per il prossimo 11 maggio, ma il negozio resta chiuso",,"
L'ordinanza sindacale di chiusura per un anno del market di
via Santa Margherita è legittima e fondata. A dirlo
è il Tribunale amministrativo regionale per la Toscana che
questa mattina ha respinto la richiesta di sospensiva
dell'ordinanza avanzata dai titolari dell'impresa. In attesa 
dell'udienza di merito fissata per il prossimo 11
maggio e quindi della sentenza definitiva, il
pronunciamento di oggi segna comunque un passo importante
perchè riconosce il supporto di adeguati riscontri alle
motivazioni che hanno spinto il sindaco Matteo Biffoni a firmare la
chiusura per un così lungo periodo dell'attività. Il
market in questione infatti è accertato che fosse un
punto di appoggio per gli spacciatori della zona e ""tale
presupposto - si legge nel pronunciamento del Tar - ad un
primo esame è idoneo a legittimare l'adozione di un
provvedimento finalizzato alla tutela dell'incolumità
pubblica e della sicurezza urbana"". 

L'ordinanza di chiusura per un anno era stata firmata da
Biffoni lo scorso 19 novembre dopo che nei giorni
precedenti la questura aveva già disposto la sospensione
dell'attività per dieci giorni (in seguito a controlli
antidroga) e il Comune di Prato aveva previsto un'ulteriore
sospensione di 20 giorni da parte del Comune di Prato (per
violazione del divieto di vendita di alcolici).
Come spiegato nelle premesse del provvedimento
le motivazioni che hanno spinto il sindaco a firmare
l'ordinanza sono legate al degrado e allo spaccio in tutta l'area
di via Santa Margherita e dintorni, oggetto di ripetuti e continui
interventi da parte della Polizia municipale. Un'area in cui sono
continue le segnalazioni da parte dei residenti e dei commercianti
della zona che denunciano spaccio di droga, schiamazzi e
comportamenti che ledono il decoro, la salute, la sicurezza urbana
e la civile convivenza. 

Da agosto 2014 sia gli agenti
della municipale sia le altre forze dell'ordine
hanno rilevato che il negozio di via S. Margherita 14/18 è
un ritrovo abituale di pregiudicati ed è stato accertato che
è un punto di appoggio per gli spacciatori di
droga. Tanto che lo scorso settembre erano stati
arrestati all'interno del negozio tre nigeriani per detenzione al
fine di spaccio di eroina e cocaina: durante l'operazione uno dei
tre spacciatori aveva tentato anche di nascondere la droga nel
bagno del locale.
Viste le operazioni precedenti e più in generale la
situazione di degrado della zona il sindaco Matteo Biffoni ha
quindi deciso di firmare l'ordinanza, interpretando quanto previsto
dall'articolo 54 del Testo unico delle leggi sull'ordinamento degli
enti locali, che attribuisce al sindaco il potere di adottare
provvedimenti contingibili e urgenti per prevenire gravi pericoli
che minacciano l'incolumità pubblica e la sicurezza
urbana.
""Ringrazio l'ufficio legale per il lavoro svolto fino a ora, non
si commentano le decisioni del tribunale, ma sicuramente questo
pronunciamento è importante - sottolinea il 
sindaco Matteo Biffoni -. Non facciamo
discorsi e annunci, ma fatti. L'ordinanza di chisura del market di
via Santa Margherita è fondata e le motivazioni valide. Non
ci fermiamo qui ovviamente, chi sta alle regole è sempre il
benvenuto ma all'illegalità non facciamo sconti""."
88,http://comunicati.comune.prato.it/generali/?action=dettaglio&comunicato=14201600000088,21/01/2016,13:31,Appuntamenti,"Corruzione, domani il workshop ""Dopo mafia capitale""","A confronto i provvedimenti dei Comuni per prevenire comportamenti scorretti",,"Quali interventi possono mettere in campo i Comuni per prevenire
la corruzione? Quale impatto hanno i piani anticorruzione degli
enti pubblici? Quali le conseguenze su appalti, gare e affidamenti?
Di questi temi si discuterà domani nel Salone
consiliare del Comune di Prato durante il workshop 
""Dopo Mafia Capitale. Un benchmarking sull'impatto
organizzativo dei piani di prevenzione della corruzione tra i
comuni capoluogo di provincia"" che vedrà a
confronto direttori e segretari di alcuni Comuni capoluogo e
ricercatori.
Ecco il programma:
Ore 9.30: registrazione dei partecipanti 
Saluti del Sindaco Matteo Biffoni e dell' 
Assessore al personale e agenda digitale Benedetta
Squittieri 
Apertura dei lavori : Roberto Gerardi -
Direttore Generale Comune di Prato
Presentazione della ricerca : ""Dopo Mafia
Capitale. Un benchmarking sull'impatto organizzativo dei piani di
prevenzione della corruzione tra i comuni capoluogo di provincia""
Bruno Susio - Componente del Nucleo di Valutazione del Comune
di Prato 
Samuele Motta - Ricercatore presso l'Osservatorio sulla
criminalità organizzata dell'Università degli studi
di Milano - CROSS
Tavola rotonda : ""Cosa stanno facendo i
comuni per prevenire i comportamenti non integri? Azioni e
risultati concreti""
Partecipanti :
Roberto Gerardi - Direttore Generale Comune di Prato
  Manuela Mei - Segretario Generale Comune di Cesena
  Stefania Tagliabue - Direttore Risorse Umane Comune di
  Cesena
  Ivana Dello Iacono - Vicesegretario Generale Comune di Pavia
  Ore 12,30: Conclusioni e prospettive
"
89,http://comunicati.comune.prato.it/generali/?action=dettaglio&comunicato=14201600000089,21/01/2016,15:31,"Agenda Digitale","""Una vita da social"", tappa in città per il truck della Polizia di Stato","La campagna realizzata per sensibilizzare e prevenire i rischi e i pericoli della rete","L'assessore Squittieri: ""Iniziative come queste sono importanti. Senza averne paura dobbiamo insegnare ai nostri ragazzi a usare in modo consapevole questi strumenti""","Ha fatto tappa a Prato questa mattina, in piazza san Francesco,
il truck per la promozione della campagna ""Una vita da social""
realizzata dalla Polizia di Stato e dal Miur (Ministero
dell’Istruzione, dell’Università e della
Ricerca) nell’ambito del progetto generazioni connesse del
Safer Internet Center Italia, sulla sensibilizzazione e prevenzione
dei rischi e dei pericoli della rete. 
 

 Gli operatori della polizia postale e delle
comunicazioni, a bordo di un truck adibito ad aula didattica
multimediale, hanno incontrato studenti, genitori e insegnanti e
affrontato tematiche connesse alla sicurezza online con un
linguaggio semplice ma esplicito. 
""Abbiamo sostenuto fin da subito questa iniziativa della Polizia
di Stato attraverso il Patrocinio - ha affermato l'assessore
all'Agenda digitale Benedetta Squittieri - perché crediamo
fortemente all'importanza di certe campagne informative. Come
Comune porteremo la fibra e la connessione in tutte le scuole della
città e sia da parte delle insegnanti che delle famiglie
c'è una grande richiesta di tutele nell'utilizzo di questi
strumenti da parte dei ragazzi. Noi tutti oggi usiamo con
facilità questi mezzi e, senza averne paura, dobbiamo essere
consapevoli che ne deve essere fatto un uso responsabile e dobbiamo
insegnare ai nostri ragazzi  a prendersi la
responsabilità delle proprie azioni anche attraverso la
rete. Il Comune appoggerà sempre iniziative simili e ne
promuoverà altre per diffondere l'uso consapevole di questi
strumenti""."
90,http://comunicati.comune.prato.it/generali/?action=dettaglio&comunicato=14201600000090,21/01/2016,15:15,Viabilità,"Lavori tra via Arcangeli e via Pomeria, ecco i divieti e le deviazioni","Sabato 23 gennaio dalle 06:30 fino al termine dei lavori e comunque non oltre le 17",,"Per consentire l'esecuzione di lavori di risanamento del manto
stradale e di rifacimento del tappeto d'usura sarà attivo il
divieto di transito tra via Pomeria e via Don Giuseppe
Arcangeli sabato 23 gennaio dalle 06:30 fino al termine dei
lavori e comunque non oltre le 17. 
Durante i lavori il traffico proveniente da via Don G. Arcangeli
sarà deviato in via Don G. Arcangeli, via F.lli Giachetti,
via del Romito e via Pomeria oppure via Don Giuseppe Arcangeli
(svicolo posto all'altezza del civico 4/b - 4/a) e via Pomeria.
Il traffico proveniente da via Pomeria con direzione via del
Romito/via A. Zarini sarà deviato in via Pomeria, via Roma e
via A. Zarini oppure via Pomeria, via Q. Baldinucci, via A.
Simintendi, via F. Rai, via E. Niccoli, via Ser I. di Pandolfino e
via del Romito.
Per quel che riguarda il trasporto pubblico locale, la Linea
4 in direzione Stazione e proveniente da via F.
Baldanzi sarà deviata in via G. Valentini, via
Bettino, via F. Tacca, viale Vittorio Veneto da dove
riprenderà il percorso regolare. La Linea LAM MT Azzurra
in direzione Stazione e proveniente da Via C.
Marx sarà deviata in via A. Zarini, via G.
Valentini, via Bettino, via F. Tacca, viale Vittorio Veneto da dove
riprenderà il percorso regolare."
91,http://comunicati.comune.prato.it/generali/?action=dettaglio&comunicato=14201600000091,21/01/2016,18:43,"Consiglio Comunale","Area inerti, approvata la variante al Regolamento urbanistico e al Piano strutturale","19 voti favorevoli, 9 contrari",,"Approvata con 19 voti favorevoli (Pd e Biffoni per Prato) e 9
contrari (Movimento 5 stelle, Prato Libera e Sicura, Forza Italia,
Prato con Cenni, consiglieri indipendenti Marilena Garnier e
Emanuele Berselli) la Variante al Piano Strutturale e al
Regolamento Urbanistico per l'individuazione dell'area da destinare
ad impianti di trattamento inerti non pericolosi. "
92,http://comunicati.comune.prato.it/generali/?action=dettaglio&comunicato=14201600000092,25/01/2016,10:51,Anniversari,"La presentazione del programma di celebrazioni per il Giorno della Memoria","Conferenza stampa, OGGI, lunedì 25 gennaio, ore 12, sala giunta",,"Si terrà OGGI, lunedì 25 gennaio, alle 12
nella Sala Giunta di Palazzo comunale la CONFERENZA STAMPA per la
presentazione del programma completo del Giorno della Memoria 2015,
71° anniversario della liberazione di Auschwitz.
Parteciperanno la presidente del Consiglio comunale Ilaria
Santi, il vicesindaco Simone Faggi, l'assessore alla Cultura Simone
Mangani, la presidente del Museo e Centro di documentazione della
Deportazione e della Resistenza Aurora Castellani, la direttrice
Camilla Brunelli, lo storico Luca Bravi e i rappresentanti dei
comuni di Carmignano, Montemurlo e Vaiano.

  I colleghi giornalisti sono invitati a partecipare.


  Si prega di inviare un operatore tv ed un fotografo.
"
93,http://comunicati.comune.prato.it/generali/?action=dettaglio&comunicato=14201600000093,22/01/2016,13:04,Ambiente,"Cedimento della pavimentazione in piazza Buonamici e Santa Maria in Castello, stamani il sopralluogo","In via del tutto temporanea, le pietre rovinate saranno tolte e sarà messo dell'asfalto","L'assessore Alessi: ""Ci teniamo ad un centro bello e vivibile, opereremo nel più breve tempo possibile per risolvere il problema""","Asm Servizi è intervenuta questa mattina in piazza
Buonamici e piazza Santa Maria in Castello, su sollecitazione
dell'assessore all'Ambiente Filippo Alessi, che ha chiamato
l'azienda per verificare lo stato della pavimentazione delle due
piazze. Molte delle pietre infatti si sono sbriciolate e, come
emerso dal sopralluogo, non possono essere riparate e necessitano
di essere sostituite.

  In via del tutto temporanea, le pietre rovinate saranno
  tolte e sarà messo dell'asfalto.

""Ci teniamo ad un centro bello e vivibile, opereremo nel
più breve tempo possibile per risolvere il problema - ha
spiegato l'assessore Alessi durante il sopralluogo di questa
mattina -. La sostituzione delle pietre con l'asfalto è solo
una soluzione temporanea. Gli uffici, infatti, stanno lavorando per
la realizzazione della gara d'appalto e per il reperimento delle
pietre, così da poterle ricollocare nel più breve
tempo possibile"".
Il cedimento della pavimentazione non è dovuto alla
qualità del materiale, ma ai lavori di consolidamento che
sono stati effettuati nel giardino della Provincia. La struttura
utilizzata per lo svolgimento dei lavori ha infatti provocato un
cedimento della pavimentazione causando un lento ed inesorabile
degrado delle pietre. Nel più breve tempo possibile
l'amministrazione comunale conta di restituire la piazza,
completamente risistemata, a cittadini e turisti."
94,http://comunicati.comune.prato.it/generali/?action=dettaglio&comunicato=14201600000094,22/01/2016,13:35,Formazione,"Anticorruzione, Prato nel 25% delle best practice nazionali","Al workshop ""Dopo mafia capitale"" il confronto con le realtà simili dei Comuni di Cesena e Pavia","Emerge dai risultati di uno studio presentato nel salone consiliare","Il Comune di Prato rientra nel 25% dei Comuni capoluogo valutati
come Best Pratctice per ciò che riguarda l’adozione e
l’applicazione del Piano Anticorruzione. Il dato emerge dallo
studio elaborato da Sistema Susio Srl e presentato oggi nel Salone
consiliare del Comune nel corso del workshop “Dopo Mafia
Capitale. Un benchmark sull’impatto organizzativo dei piani
di prevenzione della corruzione tra i comuni capoluogo di
provincia”, al quale sono intervenuti i curatori della
ricerca Bruno Susio, componente del Nucleo di Valutazione del
Comune di Prato, e Samuele Motta, ricercatore presso
l'Osservatorio sulla criminalità organizzata
dell'Università degli studi di Milano - CROSS, e Roberto
Gerardi, Segretario generale del Comune di Prato, Manuela Mei,
segretario generale del Comune di Cesena e Ivana Dello Iacono,
vicesegretario generale del Comune di Pavia.
“Per noi questo risultato è motivo di orgoglio,
perché ci colloca tra le capofila delle amministrazioni
trasparenti e che compiono uno sforzo concreto per prevenire i
fenomeni della corruzione”, ha detto il sindaco di Prato,
Matteo Biffoni, che ha aggiunto. “In tema di corruzione siamo
consapevoli che dotarsi di anticorpi non è di per sé
sufficiente a scongiurare il verificarsi di simili fenomeni. Per
questo, l’appuntamento di oggi vuole essere il primo passo di
un lavoro che deve proseguire e rafforzarsi, a partire dal
confronto con realtà simili alle nostre come Cesena e
Pavia”.
Per l’assessore al Personale e all’organizzazione,
Benedetta Squittieri, “quello odierno è un confronto
utile per capire la bontà del nostro lavoro, conoscere le
esperienze fatte da altre amministrazioni e affinare i nostri
strumenti di intervento preventivo. Il tema di fondo”, ha
aggiunto, “è quello di rendere la pubblica
amministrazione efficiente nell’erogazione dei servizi al
cittadino. E questo è possibile se ci dotiamo di strumenti
operativi non solo adeguati ma anche trasparenti”. In questo
senso, un contributo importante può arrivare
dall’utilizzo sempre più diffuso e condiviso delle
nuove tecnologie.
Secondo il direttore generale del Comune, Roberto Gerardi,
“le misure sulla trasparenza contenute nel Piano
Anticorruzione hanno permesso di rilanciare la concorrenza e le
pari opportunità tra gli operatori economici. Lo scopo
finale di queste azioni è, da una parte, quello di
contribuire alla crescita del paese e, dall’altra, quello di
rinobilitare il ruolo del dipendente pubblico”.
L’auspicio emerso dal confronto con Manuela Mei,
segretario generale del Comune di Cesena e Ivana Dello Iacono,
vicesegretario generale del Comune di Pavia, è quello di
avviare un percorso comune. “L’idea di fondo è
quella di fare rete per migliorarsi”, ha spiegato ancora
Gerardi, “creando un coordinamento tra pubbliche
amministrazioni che, attraverso pratiche chiare, condivise e
semplici, abbia l’obiettivo di migliorare i nostri piani e i
nostri interventi”."
95,http://comunicati.comune.prato.it/generali/?action=dettaglio&comunicato=14201600000095,22/01/2016,15:21,Viabilità,"Lavori in un tratto di via Braga, i divieti","Dalle 7 di lunedì 25 gennaio",,"Per consentire l'esecuzione di lavori di risanamento del manto
stradale in pietra in Via Giulio Braga, nel tratto compreso tra
l'intersezione con Piazza dei Caduti ed il civico 120/1, dalle 7 di
lunedì 25 gennaio e non oltre sabato 30 gennaio, sarà
attivo il divieto di transito e di sosta.
Durante la fase dei lavori il traffico veicolare sarà
deviato in Via G. Braga, Piazza dei Caduti, Via F. Turati, Via M.
Meucci, Via E. Bellandi e Via G. Braga."
96,http://comunicati.comune.prato.it/generali/?action=dettaglio&comunicato=14201600000096,22/01/2016,15:22,Viabilità,"Divieti e deviazioni per lavori in un tratto di via delle Caserane","Dalle 7 di lunedì 25 gennaio fino al termine dei lavori e comunque non oltre venerdì 29 gennaio",,"Per effettuare i lavori di risanamento del manto stradale e di
rifacimento del tappeto d'usura saranno attivi i divieti di
transito e di sosta con rimozione forzata su entrambi i
lati in via delle Caserane, tra l'incrocio con via Borgo di
Casale ed il civico 18/q4 dalle 7 di lunedì 25
gennaio fino al termine dei lavori e comunque non oltre
venerdì 29 gennaio.
Durante i lavori il traffico proveniente da via
Guilianti sarà deviato in via Castruccio, viale A.
Manzoni, via Paronese, viale Sedici Aprile 1992, viale S. Allende,
viale L. da Vinci, via dei Trebbi.
Il traffico proveniente invece da via dei
Trebbi sarà indirizzato in via dei Trebbi, viale L. da
Vinci, viale S. Allende, viale Sedici Aprile 1992, via Paronese,
viale A. Manzoni, via Castruccio e via Guilianti. 
I veicoli provenienti da via di Casale e Fattici saranno deviati
in via Casale e Fatticci, via Argine del Calice, viale L. da Vinci,
e via dei Trebbi; mentre il traffico proveniente da via Borgo di
Casale in direzione di via Casale e Fattici sarà indirizzato
in via dei Trebbi, viale L. da Vinci, via del Calice, via Argine
del Calice e via Casale e Fatticci."
97,http://comunicati.comune.prato.it/generali/?action=dettaglio&comunicato=14201600000097,25/01/2016,10:36,"Polizia municipale","Sequestrate cinque ditte abusive e una cinquantina di macchinari tessili","I controlli in cinque appartamenti del centro storico, trasformati in laboratori artigianali. Riscontrati abusi edilizi","Negli immobili erano stati creati doppi o trilpli soppalchi ad uso camere da letto","Sequestrate cinque abitazioni e una cinquantina di
macchinari tessili. E' il risultato di un controllo effettuato
dalla Polizia municipale in un intero complesso immobiliare
costituito da cinque appartamenti in centro storico, dove sono
state scoperte cinque ditte completamente a nero all'intero di
ciascuna abitazione.
Oltre alla trasformazione della casa in laboratorio artigianale
con macchinari tessili per il confezionamento di capi di
abbigliamento pronto moda, negli alloggi sono stati riscontrati
anche abusi edilizi. Erano infatti stati realizzati soppalchi ad
uso camere da letto ed ampliamenti volumetrici mediante la chiusura
dei resedi e dei terrazzi dove sono risultate spostate le cucine in
modo da lasciare il maggior spazio possibile alla ""zona
artigianale"" abusiva. Tutte le ditte, completamente al nero,
avevano una gestione per lo più familiare.
La Polizia Municipale ha sequestrato penalmente l'intero
complesso e quindi tutte e cinque le abitazioni oltre a tutti i
macchinari tessili, per un totale di una cinquantina tra cucitrici,
taglierine e taglia e cuci. Gli affittuari sono stati deferiti
all'Autorità Giudiziaria. Verrà poi fatta la
segnalazione per l'attività in nero all'Agenzia delle
entrate e alla Camera di Commercio.
Gli immobili, piccoli appartamenti tipo monolocale o
""loft"", erano stati trasformati in strutture labirintiche con
doppi e tripli soppalchi in modo da sfruttare al massimo il poco
spazio disponibile mettendo a repentaglio la sicurezza degli
occupanti.
In quasi tutti gli appartamenti erano inoltre stati modificati
gli impianti elettrici e del gas metano, per spostare gli attacchi
delle cucine nei bagni o nei terrazzi, dove di fatto
venivano preparati i pasti."
98,http://comunicati.comune.prato.it/generali/?action=dettaglio&comunicato=14201600000098,25/01/2016,12:36,Celebrazioni,"Giorno della Memoria 2016, tutti gli appuntamenti","Nella ricorrenza della liberazione del campo di sterminio di Auschwitz-Birkenau avvenuta nel 1945","Il presidente del Consiglio Comunale Santi: ""I nostri ragazzi devono avere la possibilità di conoscere gli eventi del passato per costruirsi un futuro migliore""","Come ogni anno la Fondazione Museo della Deportazione e
Resistenza di Prato è impegnata nellorganizzazione di
eventi ed iniziative, sia a Firenze che sul territorio provinciale
pratese, in occasione del 
Giorno della memoria che ricorre ogni
anno il 27 gennaio nella ricorrenza della liberazione del campo di
sterminio di Auschwitz-Birkenau avvenuta nel 1945.
Il programma degli eventi è stato presentato questa
mattina dal presidente del Consiglio Comunale Ilaria Santi,
dall'assessore alla Cultura Simone Mangani, dalla presidente
del Museo e Centro di documentazione della Deportazione e della
Resistenza Aurora Castellani e dalla direttrice Camilla
Brunelli. Presenti anche Antonella Baiano, presidente del Consiglio
Comunale di Montemurlo e Sofia Toninelli, assessore di
Carmignano.
Come ogni anno è importante tramandare alle future
generazioni il ricordo di questi eventi tragici - ha spiegato
Ilaria Santi -. I nostri ragazzi devono avere la
possibilità di conoscere gli eventi del passato per
costruirsi un futuro che sia migliore di quello che hanno vissuto i
nostri nonni"".
Gli appuntamenti si svolgeranno da domani, martedì 26
gennaio a martedì 2 febbraio 2016.
""Un programma ricco e diversificato che prevede incontri con i
sopravvissuti, momenti di riflessione e di condivisione - hanno
aggiunto Aurora Castellani e Camilla Brunelli -. Compito della
Fondazione è quello di lavorare tutto l'anno per far
conoscere la memoria e far sì che certi avvenimenti non
accadano più. E' necessario onorare questa data tutto l'anno
per non far mai prevalere un sentimento di indifferenza e di
abitudine rispetto a quello che c'è intorno a noi"".
Limpegno più importante riguarda la progettazione e
organizzazione di 
""Voi che vivete sicuri. Accoglienza e respingimenti
ieri e oggi"", il grande Meeting degli studenti al Mandela
Forum di Firenze che la Fondazione pratese realizza ormai per la
terza vota (edizioni 2012, 2014 e 2016) per la Regione Toscana.
L'appuntamento è per 
mercoledì 27 gennaio dalle 9:30 con i
saluti del sindaco di Firenze Dario Nardella e del presidente della
Regione Enrico Rossi. Il meeting sarà coordinato da Ugo
Caffaz e condotto da Gad Lerner.
I circa 8000 studenti delle scuole superiori di tutta la
Toscana, 500 dei quali provenienti da Prato, avranno
loccasione di confrontarsi con storie di esilio, Shoah e
deportazione e di ascoltare sette sopravvissuti ai lager nazisti
nei quali erano stati deportati per motivi politici e razziali. I
testimoni coinvolti sono Vera Vigevani Jarach, il pratese Marcello
Martini, Vera Michelin Salomon, Antonio Ceseri, Kitty Braun
Falaschi, Andra e Tatiana Bucci e Piero Terracina.
Alcuni di questi testimoni saranno anche impegnati sul
territorio pratese ed incontreranno scolaresche e cittadini a
Montemurlo, a Vaiano e a Carmignano. 
Gli eventi inizieranno domani, 
martedì 26 gennaio: alle 10 nella Sala
Banti del Comune di Montemurlo gli studenti incontreranno 
Kitty Braun Falaschi, sopravvissuta ai lager
nazisti.

Mercoledì 27 gennaio alle 10 in piazza
delle Carceri ci sarà la consueta 
deposizione di una corona di alloro davanti alla
targa che ricorda la deportazione dei deportati pratesi dopo lo
sciopero del marzo 44. Parteciperanno rappresentanti del
Comune di Prato, dellANED, della Curia Diocesana e della
Comunità Ebraica di Firenze.
Per l'occasione, il 27 gennaio il Museo della Deportazione
a Figline sarà aperto in orario continuato dalle 10 alle 18.
E prevista una 
visita guidata gratuita alle 16. Chi perdesse
questa occasione può usufruire della navetta gratuita
offerta nellambito di Ti porto al Museo la
mattina di sabato 30 e il pomeriggio di domenica 31 gennaio (per
.informazioni su questa opportunità chiamare il n.tel
0574.534231).
Alle 21 nella Sala Banti a Montemurlo gli alunni della scuola
media Salvemini - La Pira leggerranno dei brani tratti
dal romanzo epistolare 
 ""Destinatario sconosciuto"".
Alle 21:15 nella sala consiliare del comune di Carmignano 
""Incontrarsi per ricordare"", una serata di letture
e di ascolto con intermezzi musicali.
Giovedì 
28 gennaio alle 10 alla scuola secondaria di primo
grado Lorenzo Bartolini di Vaiano gli studenti incontreranno 
Vera Vigevani Jarach.
Alle 21 l'appuntamento è nella sala conferenze del Museo
della Deportazione e Resistenza. In programma la lettura, da
parte dellattrice pratese Cristina Arnone, del breve romanzo 
Il ballo di Irène
Némirovsky, scrittrice franco-ucraina uccisa nel lager di
Auschwitz. Lattrice sarà accompagnata dal violoncello
di Simone Centauro. Questa serata è promossa
dallAssessorato alla Cultura del Comune di Prato.
Sempre alle 21, nella biblioteca di Montemurlo, 
""La responsabilità della memoria"": per
l'occasione sarà presentato il libro ""Cercarsi nel buio.
Cinque storie di nazzisti"".
Sabato 
30 gennaio nella sala consiliare del Comune di
Carmignano alle 16:30 ""A Prato, ero il più giovane"", un
incontro con 
Marcello Martini, il più giovane deportato
politico pratese che all'età di 14 anni fu internato nel
campo di concentramento di Mauthausen.
Altro importante appuntamento martedì 
2 febbraio dalle 17:30 nella sala conferenze del
Museo con 
""Condividere la nostra memoria"". Per
l'occasione gli studenti del Dagomari leggeranno in cinese e
in italiano brevi biografie di deportati toscani introducendo
così la presentazione della guida-catalogo e dei materiali
audiovisivi che la Fondazione ha prodotto in lingua cinese seguendo
le indicazioni e avvalendosi di un contributo della Regione
Toscana, molto attenta ai temi dellaccessibilità
museale e delleliminazione delle barriere di ordine
economico, sociale e linguistico.
Per l'occasione il professore dell'Università degli studi
dell'Insubria Daniele Cologna ricostruirà anche la storia
sconosciuta di 167 cinesi che furono internati nei campi di
concentramento italiani dal 1940 al 1943.
Levento, coordinato dallo storico Luca
Bravi, è organizzato in collaborazione con la
Presidenza del Consiglio Comunale e con lAssociazione
Meltin-PO.
Per concludere giovedì 
4 febbraio alle 21:15 nella sala polivalente della
Misericordia di Carmignano sarà proiettato 
""Storia di una ladra di libri"", il film di Brian
Percival.
Tutte le iniziative sono ad ingresso libero, fino ad esaurimento
posti."
99,http://comunicati.comune.prato.it/generali/?action=dettaglio&comunicato=14201600000099,25/01/2016,12:22,Ambiente,"Sforamento polveri sottili, incontro con i Comuni limitrofi per interventi integrati","La normativa regionale prevede interventi dopo 15 giorni di sforamento e non più dopo 35","Già nei primi giorni del nuovo anno sono stati registrati sforamenti","Questa mattina, su invito del Comune di Prato, l'assessore
all'ambiente Filippo Alessi ha incontrato in palazzo comunale i
rappresentanti dei Comuni di Poggio a Caiano, Agliana, Montemurlo,
Montale e Quarrata al fine di gettare le basi per la messa in atto
di interventi integrati in seguito allo sforamento delle polveri
sottili. I Comuni coinvolti sono quelli che fanno capo alla zona
omogena di misurazione.
Già nei primi giorni del 2016 sono stati registrati
sforamenti e la nuova normativa regionale prevede azioni
contingibili e urgenti dopo 15 giorni e non più dopo 35 come
gli scorsi anni, per contrastare la concentrazione delle
polveri sottili.
I Comuni si sono impegnati a mettere in atto interventi univoci
e contemporanei."
100,http://comunicati.comune.prato.it/generali/?action=dettaglio&comunicato=14201600000100,26/01/2016,11:48,Promozione,"Prato si fa brand, il 28 gennaio e il 2 febbraio due nuovi workshop","Il percorso partecipativo per disegnare la nuova immagine della città","Ultimo appuntamento il 10 febbraio alla Camera di Commercio con la presentazione dei risultati","Proseguono gli incontri del percorso partecipativo 
Prato si fa Brand, promosso dal Comune di Prato
per disegnare la nuova immagine della città. I prossimi
appuntamenti sono per 
giovedì 28 gennaio e martedì 2 febbraio dalle
17:30 nelle sale del Museo di Palazzo Pretorio con due
nuovi workshop rivolti alla Prato produttiva e alla Prato della
società civile, che si incontreranno, per discutere di
identità e futuro. L'appuntamento conclusivo è in
programma per mercoledì 10 febbraio alle 17.30 alla Camera
di Commercio di Prato, quando saranno presentati i risultati del
percorso e illustrati i prossimi passi.
Sono invece state oltre 50 le persone che hanno partecipato nei
giorni scorsi al workshop, tenutosi sempre a Palazzo Pretorio,
rivolto alla Prato creativa. L’incontro è stato aperto
dall’assessore allo Sviluppo economico Daniela Toccafondi che
ha sottolineato l’importanza che il brand sia costruito in
maniera condivisa con le diverse anime della città.
L’idea alla base di Prato si fa brand è infatti
quella di definire un'immagine condivisa fondata sugli elementi di
valore e sulle aspirazioni che emergono dalla città, e di
favorire la collaborazione tra tutti i protagonisti della
città per permetterne la promozione e la diffusione
dentro e fuori i confini cittadini. E’ un percorso che fa
della condivisione e della rete il suo pilastro principale e che
chiama a raccolta tutte le risorse che la città può
mettere in campo. Il primo incontro è stato estremamente
denso e fruttuoso grazie alla partecipazione di oltre 50
rappresentanti del mondo della cultura,
dell’Università e della creatività pratese, che
hanno lavorato suddivisi in tre gruppi coordinati da
facilitatori.
I partecipanti hanno condiviso una riflessione attenta su Prato,
sulle risorse che la rendono unica, sul contesto in cui si muove
oggi, sugli elementi che rappresentano un valore aggiunto su cui
puntare e sulle strade che sarebbe opportuno percorrere per
raccontare la città al futuro. Sono emerse indicazioni
omogenee e creative al tempo stesso, che raccontano una
città fortemente contemporanea, consapevole del proprio
valore e dei propri limiti e che offrono molte suggestioni per
valorizzarla e comunicare al meglio la sua immagine e la sua
identità.
Per informazioni sul percorso e per partecipare
www.pratosifabrand.it e info@pratosifabrand.it"
101,http://comunicati.comune.prato.it/generali/?action=dettaglio&comunicato=14201600000101,26/01/2016,12:20,Musica,"Polo musicale pratese, ne farà parte anche la Fondazione Radio Toscana Classica","Anche l'emittente radiofonica di musica d'arte troverà sede a Palazzo Martini",,"La Fondazione Radio Toscana Classica entra a far parte del polo
musicale pratese. Dopo la collaborazione sviluppata negli ultimi
tre anni tra la Camerata strumentale ""Città di Prato""
e la Scuola di Musica G. Verdi, troverà sede
all'interno di Palazzo Martini anche l'emittente radiofonica, che
trasmette ventiquattro ore al giorno musica
d'arte. 
La Giunta ha infatti deliberato il via libera alla
stipula della convenzione tra il Comune e Radio Toscana
Classica (RTC), fondazione della Regione Toscana. L'obiettivo di
questa nuova sinergia è valorizzare, ampliare e qualificare
l'offerta musicale cittadina attraverso un progetto sperimentale in
ambito sia didattico-formativo che della divulgazione e
promozione della cultura musicale."
102,http://comunicati.comune.prato.it/generali/?action=dettaglio&comunicato=14201600000102,28/01/2016,10:52,"Sport e Beneficenza","Consegna ricavato Prato Kid Marathon","Conferenza stampa, OGGI , giovedì 28 gennaio, ore 12, sala giunta",,"Si terrà OGGI,giovedì 28 gennaio, alle 12, in sala
giunta, la conferenza stampa per la consegna del ricavato della
Prato Kid Marathon che si è svolta lo scorso 13 dicembre. 
Parteciperanno il sindaco Matteo Biffoni, il comandanate della
polizia Municipale Andrea Pasquinelli, Sergio Paolini del Gruppo
Sportivo Polizia Municipale, un rappresentante del CGFS, e
dell'Ufficio Scolastico Provinciale e il presidente dell'Emporio
della Solidarietà.
I colleghi giornalisti sono invitati a partecipare.
Graditi fotografi ed operatori tv."
103,http://comunicati.comune.prato.it/generali/?action=dettaglio&comunicato=14201600000103,26/01/2016,15:25,Ambiente,"Lavori di manutenzione in alcuni giardini cittadini","Coinvolti i giardini di via Lapo Gianni, via Soffici e via Parini e via Brasimone","In via Brasimone saranno anche ripiantati gli alberi che la tempesta di vento del 5 marzo aveva abbattuto","Proseguono gli interventi dell'Amministrazione per la
manutenzione ordinaria dei giardini cittadini. Questa mattina hanno
preso il via i lavori che interessano il giardino di via Lapo
Gianni nella zona di Cafaggio con l'asfaltatura del vialetto
d'accesso e la riduzione della pista di pattinaggio, ormai non
più utilizzata. Al suo interno potrebbero essere collocati
dei canestri per realizzare un piccolo playground.
Interventi anche al giardino all'angolo tra via Soffici e via
Parini con la sistemazione del vialetto e ai giardini di via
Brasimone dove questa mattina sono iniziati i lavori per
l'asfaltatura del vialetto e la risistemazione della pavimentazione
dei giochi presenti.
All'interno del giardino di via Brasimone la prossima settimana
saranno anche ripiantati gli alberi che la tempesta del 5 marzo
dello scorso anno aveva abbattuto."
104,http://comunicati.comune.prato.it/generali/?action=dettaglio&comunicato=14201600000104,,,,,,,"notizia non presente"
105,http://comunicati.comune.prato.it/generali/?action=dettaglio&comunicato=14201600000105,26/01/2016,16:58,"Sviluppo Economico","Lo stato dell'arte del turismo congressuale in Toscana","A Prato oltre 30 spazi e 50 sale conferenze pronte ad ospitare grandi eventi","L'assessore Toccafondi: ""Prato è una città a vocazione manifatturiera, ma che vuole cercare nel turismo congressuale una nuova opportunità di sviluppo""","Si è tenuto oggi pomeriggio al Museo del Tessuto 
""Lo stato dell'arte del turismo congressuale in
Toscana"", un incontro indirizzato a tutti gli operatori
del settore per fare il punto su questo specifico segmento
dell'economia regionale.
All'incontro, organizzato da Toscana Promozione e Firenze
Convention and Visitors Bureau, ha partecipato anche l'assessore al
Turismo della Regione Toscana Stefano Ciuoffo. Presenti inoltre
Alberto Peruzzini, dirigente del settore turismo Toscana
Promozione; Stefano Romagnoli, responsabile del settore promozione
economica e turistica della Regione Toscana; Gabriella Gentile di
Federcongressi&eventi; Giacomo Billi e Carlotta Ferrari di
Firenze Convention & Visitors Bureau; Laura Balbarini del Pisa
Convention Bureau e Federico Barracco per Toscana Aeroporti. Ad
aprire il convegno l'assessore alla Semplificazione e alle
Politiche economiche e per il lavoro Daniela Toccafondi.
""Siamo orgogliosi di poter ospitare al Museo del Tessuto, un
fiore all'occhiello per quanto riguarda l'identità del
nostro territorio, questo incontro per fare il punto sul turismo
congressuale, un'occasione fondamentale per capire e far
conoscere le potenzialità pratesi in questo ambito
- ha spiegato l'assessore Toccafondi -. Ringrazio Toscana
Promozione e il Firenze Convention & Visitor Bureau per aver
scelto Prato come sede per un convegno così importante. Il
turismo congressuale in città e nell'intera provincia
pratese sta crescendo sempre di più, abbiamo una tradizione
e un'identità di made in Italy che ci è riconosciuta
in tutto il mondo. Prato è una città a vocazione
manifatturiera, ma che vuole cercare nel turismo congressuale una
nuova opportunità di sviluppo"".
In tutto il territorio provinciale sono presenti 10 sedi
congressuali alberghiere, 15 centri congressi, altre 5 strutture
ricettive e circa 50 sale conferenze. Strutture e spazi sia
pubblici che privati.
""Ipotizziamo molte altre nuove possibilità di location da
sfruttare per il turismo congressuale, abbiamo infatti delineato un
censimento delle aree e dei luoghi per andare incontro alle
più svariate esigenze - ha proseguito Toccafondi -.
Fondamentale in questo senso è la collaborazione sempre
più stretta con il Firenze Convention & Visitors
Bureau. Firenze si propone come il luogo ideale per convegni
ed eventi legati al mondo del wedding planner e dei matrimoni.
Prato, come già successo con il matrimonio indiano avvenuto
qualche mese fa, metterà a disposizione i suoi operatori e
le professionalità più eccellenti"".
L'assessore Toccafondi si è soffermata quindi sulle
potenzialità della nostra città e più in
generale della provincia pratese: ""Prato è un
centro molto appetibile per convegni nazionali ed
internazionali. Siamo disponibili, con la collaborazione degli
altri comuni, a promuovere delle azioni mirate volte a fornire dei
servizi specifici a gruppi che hanno interessi ben definiti - ha
aggiunto Toccafondi -. Nel 2016 proprio in città si
terranno una serie di eventi e convegni importanti a livello
nazionale e internazionale, contiamo di poter proseguire su questa
linea e di utilizzare al meglio le opportunità che il
nostro territorio ci offre"".
Durante l'incontro è poi stato fatto il punto sullo
stato dell'arte del turismo congressuale, uno specifico segmento
turistico caratterizzato da un'alta capacità di spesa
giornaliera, tra i 153 e i 211 euro pro capite, e che in Toscana
genera annualmente un valore aggiunto di oltre 300 milioni di euro,
oltre ad attivare migliaia di posti di lavoro. In Toscana ci sono
molte eccellenze e tante offerte di qualità che necessitano
di essere sfruttate. In questo senso Prato ha un flusso turistico
orientato al lavoro, ma sono presenti numerose strutture, come il
Museo del Tessuto, dove si è svolto il convegno di oggi, la
Camera di Commercio, e il rinnovato Museo Pecci, che
aprirà a breve, che si stanno aprendo sempre di più
al settore congressuale."
106,http://comunicati.comune.prato.it/generali/?action=dettaglio&comunicato=14201600000106,27/01/2016,11:32,Celebrazioni,"Giorno della memoria, il sindaco Biffoni: ""La storia serva da monito""","Depositata questa mattina la corona d'alloro in piazza delle Carceri",,"""Celebrare il Giorno della memoria è sempre importante,
ma quest'anno se possibile lo è ancora di più. In
Europa certi egoismi rischiano di mettere in discussione i nostri
principi fondamentali, non è tollerabile"". Il 
sindaco Matteo Biffoni questa mattina in piazza
delle Carceri ha celebrato la 
Giorno della memoria, anniversario della
liberazione del campo di Auschwitz, deponendo la corona
d'alloro davanti alla targa che ricorda la deportazione dei
deportati pratesi dopo lo sciopero del marzo
’44. Presenti oltre al sindaco Biffoni, il Prefetto
Maria Laura Simonetti, le autorità cittadine e i
rappresentanti  dell’ANED, della Curia Diocesana e
della Comunità Ebraica di Firenze. ""Provvedimenti come
quelli che stanno prendendo alcuni Paesi amici, che riteniamo
civili, nella gestione dell'accoglienza profughi assomigliano se
pur vagamente a provvedimenti già presi in passato - ha
detto Biffoni -. Questo non ci piace, preferisco con tutti i
limiti e i difetti che abbiamo il lavoro che sta portando avanti
l'Italia che, in una situazione indubbiamente complessa, non
rinuncia alla dignità dell'accoglienza. La storia deve
essere di monito, chi si defnisce ""civile"" deve impegnarsi
perché certi valori prevalgano sugli egoismi e ci sia sempre
coerenza rispetto alle scelte che si fanno. Oggi il Giorno della
memoria ha dunque un significato particolare, perché
ribadisce il grande valore dell'insegnamento della
storia""."
107,http://comunicati.comune.prato.it/generali/?action=dettaglio&comunicato=14201600000107,27/01/2016,13:42,"Parco centrale Prato","Parco centrale di Prato, oggi la firma del contratto di compravendita","Rispettato il cronoprogramma, entro giugno sarà scelto il progetto per la riqualificazione dell'area","Il sindaco Biffoni: ""Noi lavoriamo per la riqualificazione urbana della città e all'Asl chiediamo 50 posti letto e investimenti sul territorio""","Si va avanti a ritmi serrati per la realizzazione del Parco
centrale di Prato, il progetto di riqualificazione dell'area
dell'ex ospedale Misericordia e Dolce ormai dismesso dopo l'entrata
in funzione del Santo Stefano. Questo pomeriggio è stato
stipulato l'atto di compravendita tra l'Azienda sanitaria locale
Toscana centro e il Comune di Prato, che va così ad
acquisire un'area di tre ettari dove verrà realizzato un
parco urbano attrezzato per il quale è già in corso
il concorso di progettazione (www.ilparcocentralediprato.it). Di
proprietà dell'Asl resteranno circa 9mila metri quadri della
parte storica del Misericordia e Dolce.
“Un polmone verde di oltre tre ettari all'interno delle
mura storiche è un grande investimento per il futuro della
città ed i risultati si vedranno ben presto, dopo l'apertura
del parco - spiega il sindaco Matteo Biffoni - Non si tratta solo
di creare un’opportunità di riqualificazione e
rilancio del centro storico, ma di cambiare il volto di una delle
sue porte di accesso con un progetto urbanistico di livello che
sarà da vivere per i pratesi e da visitare per chi arriva a
Prato. Non dobbiamo inoltre dimenticare che la crescita verde delle
città ha un risvolto economico notevole, i parchi urbani
sono un motore di sviluppo che coniuga green economy e green
society”.

Il contratto con l'Asl. Contestualmente con la
firma del contratto di compravendita il Comune di
Prato paga due dei 12 milioni di euro per l'acquisto
dell'area, ma alla Asl chiede di rispettare la tempistica sulla
bonifica della zona . ""Abbiamo fatto una scelta ben precisa: con
questo investimento avremmo potuto fare edifici pubblici,
impianti, ma abbiamo voluto investire su un progetto diverso,
innovativo e verde - spiega il sindaco -. Voglio chiarire che con
questi soldi non avremmo mai potuto ampliare l'ospedale, dato che
la sanità è di competenza della Regione. Ma dato
che il Comune, con questo acquisto, fornisce alla Regione risorse
ho chiesto che venissero potenziati gli investimenti sul sistema
sanitario di Prato, con la realizzazione di nuovi posti letto e
maggiori servizi sul territorio. Per questo ci batteremo fino ad
ottenere i miglioramenti indispensabili per il sistema sanitario
pratese"". Proprio questa mattina il sindaco Matteo Biffoni ha
incontrato il direttore dell'Asl Paolo Morello Marchese presso
l'ospedale Santo Stefano: ""L'azienda è ben consapevole
delle criticità del sistema sanitario locale: l'ospedale
funziona, ci lavorano professionisti di grande livello, ma mancano
di fatto 40/50 posti letto. E' compito della Asl scegliere dove
collocarli, ma devono arrivare subito. Così come abbiamo
bisogno ora di investimenti per i distretti e il sistema sanitario
distribuito sul territorio per evitare che tutti si rivolgano
al pronto soccorso, anche quando non è necessario"".

Il cronoprogramma. Oggi viene firmato il contratto
di compravendita dell'area dell'ex Misericordia e Dolce. Nel
frattempo è già in atto il concorso di
progettazione per il parco centrale di Prato che verrà
realizzato nell'area. Il prossimo 29 febbraio scade il termine per
la presentazione delle domande. Dopo una prima
preselezione di 10 candidature si procederà con la
valutazione delle proposte e il 29 maggio sarà reso
noto il nome del vincitore. Successivamente sarà messo
a punto il progetto definitivo e verranno aggiudicate le gare
per i lavori, mentre la ASL procederà con la
demolizione selettiva e la bonifica dell'area. Nel 2018
verrà realizzato il parco."
108,http://comunicati.comune.prato.it/generali/?action=dettaglio&comunicato=14201600000108,27/01/2016,15:41,"Polizia municipale","Sequestrata sala giochi abusiva in via Marini","L'intervento dell'unità operativa polizia commerciale amministrativa e anticontraffazione","I giochi erano stati installati nonostante il diniego da parte dei competenti organi comunali","Continuano i controlli della Polizia Municipale per verificare
la regolarità della sale da gioco e delle videolotterie.
Questa mattina personale appartenente all’U.O. Polizia
Commerciale Amministrativa e Anticontraffazione, è
intervenuta in Via Marini per verificare la regolarità di un
Internet Point, all’interno del quale erano stati installati
dei videogiochi.
Dal controllo è risultato che i giochi erano stati
installati nonostante il diniego espresso da parte dei competenti
organi Comunali i quali avevano dato parere negativo in quanto,
oltre alla mancanza dei requisiti strutturali,
l’attività risultava essere troppo vicina ai cosidetti
“luoghi sensibili”, nella fattispecie le scuole di Via
Filzi.
Il regolamento Comunale, infatti, prevede che le attività
di videogiochi e VLT debbano essere collocati ad una distanza di
almeno 500 metri dai luoghi sensibili ( scuole, chiese, asili 
ecc.)
Per questo motivo gli agenti di Piazza macelli hanno provveduto
a contestare alla titolare, una cittadina Cinese di 29 anni,una
sanzione di 1032 euro. L’attività è stata
sequestrata.
Sempre nell’ambito di questi controlli un circolo gestito
da cittadino cinese sempre in via Marini è stato sanzionato
per la medesima violazione e con il sequestro dei giochi non
autorizzati.
Il controllo e l’attenzione al fenomeno dei giochi leciti
rientra nei precisi impegni del Comune proprio per contrastare il
grave fenomeno delle Ludopatie, impegno che si è
concretizzato, fra le altre cose, anche nell’istituzione di
un apposito tavolo di studio del fenomeno."
109,http://comunicati.comune.prato.it/generali/?action=dettaglio&comunicato=14201600000109,28/01/2016,11:01,Scuola,"Concorso per l'assunzione di sei istruttori educativi, pubblicato l'esito della preselezione","Il 2 marzo dalle 15:30 la prova scritta per 719 candidati",,"E' stato pubblicato sul sito del Comune l'esito della prova
preselettiva del 
concorso pubblico per l'assunzione a tempo indeterminato di
sei istruttori educativi negli asili nido e nelle scuole
dell'infanzia comunali. La prova preselettiva, alla quale
hanno preso parte 1244 persone, si era tenuta lo scorso 20
gennaio.
Sono stati ammessi alla 
prova scritta, che si terrà
mercoledì 
2 marzo dalle 15:30 al Gramsci Keynes, i candidati
dal 1° al 719esimo posto della graduatoria. Alla prova saranno
presenti anche i 49 candidati esonerati dallo svolgimento della
preselezione in quanto hanno maturato almeno 36 mesi, anche non
continuativi, di servizio alle dipendenze del Comune, in
qualità di istruttori educativi.
I candidati dovranno presentarsi all'esame muniti di documento
di identità personale in corso di validità e, i 49
che non hanno effettuato la preselezione, dovranno portare
anche l'originale della ricevuta comprovante l'effettuato
versamento della tassa di concorso pagata entro la data di scadenza
del bando di concorso (14/12/2015).
Si ricorda che durante la prova è vietata la
consultazione di leggi, testi e appunti.
L'assegnazione dei candidati nelle aule verrà pubblicata
sul sito del Comune entro il 1° marzo. Le successive
comunicazioni sull'esito della prova scritta e sull'effettuazione
della successiva prova orale, saranno pubblicate entro il 13 maggio
sul sito www.comune.prato.it/lavoro/concorsi."
110,http://comunicati.comune.prato.it/generali/?action=dettaglio&comunicato=14201600000110,28/01/2016,11:45,Cultura,"""Un tè con i talenti pratesi"", al Terminale incontro con l'attore Christian Bachini","Il primo appuntamento sabato 30 gennaio alle 17. Ingresso libero","Al via la seconda edizione della rassegna per conoscere le carriere di alcuni professionisti pratesi del cinema e dello spettacolo","Sabato 30 gennaio alle 17 nella saletta piccola del cinema
Terminale, prenderà il via la seconda edizione della
rassegna 
“Un tè con i talenti pratesi”
realizzata con il contributo dell’assessorato alla cultura
del comune e in collaborazione con la Casa del Cinema. Tutti gli
incontri sono ad ingresso gratuito.
Dopo il successo registrato lo scorso anno, il giornalista
Federico Berti incontrerà altri professionisti del cinema e
dello spettacolo che, partiti da Prato, hanno raggiunto ottimi
traguardi professionali. Il primo ospite sarà Christian
Bachini. Con coraggio e determinazione Bachini è
“volato” anni fa alla conquista dell’Oriente. Il
suo sogno fin da piccolo era diventare una star del cinema
delle arti marziali. In pochi anni è successo.
L’attore pratese ora è davvero una star popolarissima
in Cina. E dopo la partecipazione al programma televisivo
“Pechino Express”, dove ha raggiunto il secondo posto,
la popolarità è arrivata anche in Italia. Di queste
esperienze e del prossimo progetto cinematografico che lo
vedrà impegnato a fianco di Luca Argentero in un film
ambientato anche a Prato, il talento pratese parlerà sabato
prossimo nel primo appuntamento di “Un Tè coi talenti
pratesi”.
Gli incontri proseguiranno sabato 6 febbraio dove saranno
ospiti Marco Liberti, sceneggiatore e regista di cinema e tv,
autore del celebre ""Cenci in Cina"", uscito nel 2009 e realizzato
interamente in città, e Massimiliano Galligani, attore
comico della commedia ""Basta poco"".
Sabato 13 febbraio sarà il turno del collettivo
""John Snellinberg"", un gruppo di giovani talenti pratesi, registi
produttori e sceneggiatori che hanno firmato “La Banda del
Brasiliano” e “Sogni di gloria”.
Il pomeriggio di sabato 20 febbraio sarà dedicato alla
produzione cinematografica grazie alla presenza di Emanuele
Nespeca, giovane produttore indipendente, e Maurizio Milo che da
anni lavora in produzioni cinematografiche importanti ed anche
autore di cortometraggi.
L'ultimo appuntamento che chiuderà la seconda edizione
della rassegna si terrà sabato 27 febbraio con la presenza
di Filippo Papini, autore di documentari girati intorno al mondo e
Riccardo Jacopino, professionista del cinema, autore di lavori come
“Il postino di Quarrata”. "
111,http://comunicati.comune.prato.it/generali/?action=dettaglio&comunicato=14201600000111,28/01/2016,11:55,Bilancio,"Evasione TARI, accertati quasi due milioni e mezzo di euro di mancato incasso","Nel corso del 2015 sono state controllate 931 aziende, di queste 445 sono risultate in regola mentre 486 erano irregolari","L'assessore Faltoni: ""I controlli hanno fatto emergere realtà totalmente sconosciute. Importante proseguire su questa strada. Obiettivo dell'amministrazione è l'equità""","Ammonta a quasi due milioni e mezzo di euro la cifra accertata
di mancato incasso della TARI nell'ambito dei controlli
del Piano Straordinario Regionale per il Lavoro Sicuro.
Nel corso del 2015 sono state controllate 931 aziende, di queste
445 sono risultate in regola, mentre 486 erano irregolari. A
seguito dei solleciti inviati nuovamente ai soggetti non in regola
è stato incassato circa mezzo milione di euro.
Nell'ambito dei controlli è emerso che dei quasi due
milioni e mezzo di euro di mancato incasso, circa un milione e
duecento mila euro erano dovuti da soggetti che risultavano, prima
dei controlli, totalmente sconosciuti alle autorità
locali.
""Questi controlli ha affermato l'assessore al Bilancio Monia
Faltoni - hanno fatto emergere realtà totalmente
sconosciute. L'obiettivo dell'Amministrazione è
l'equità che passa anche e soprattutto dal recupero
dell'evasione. Intendiamo proseguire sulla strada intrapresa e
incrementare queste attività che, permettendo di aumentare
la base imponibile, potrebbero portare nei prossimi anni anche ad
una rimodulazione delle tariffe""."
112,http://comunicati.comune.prato.it/generali/?action=dettaglio&comunicato=14201600000112,28/01/2016,12:42,"Sport e Beneficenza","Prato kid Marathon, consegnato il ricavato all'Emporio della Solidarietà","Raccolti 11mila euro: garantiranno la fornitura di generi alimentari di prima necessità per le famiglie in difficoltà","Il sindaco Biffoni: ""Anche quest'anno è stato raggiunto un bel risultato grazie all'incontro tra sport e solidarietà""","E' stato consegnato questa mattina all'Emporio della
Solidarietà il ricavato della Prato Sport Kid Marathon,
la manifestazione di sport e beneficenza, giunta alla sesta
edizione, organizzata come ogni anno dal Gruppo sportivo della
Polizia Municipale in collaborazione con l'assessorato alle
politiche dello sport, che si è tenuta lo scorso 13
dicembre.
All'associazione è stato consegnato, per mano del
presidente del Gruppo Sportivo della Polizia municipale Sergio
Paolini, un assegno di 
11.025 euro.
""L'amministrazione è ben felice di dare, ogni anno, il
proprio supporto a questa manifestazione così importante.
Anche quest'anno è stato raggiunto un bel risultato grazie
all'incontro tra sport e solidarietà - ha commentato il
sindaco Matteo Biffoni -. Grazie alla generosità dei pratesi
e all'impegno del Gruppo sportivo sono state coinvolte oltre 3mila
persone, tra bambini e adulti, e sono stati raccolti 11mila euro a
favore dell'Emporio della Solidarietà, un punto di
riferimento importante per la nostra comunità, in grado di
aiutare le persone che stanno vivendo un periodo di
difficoltà economica. Ringrazio ancora una volta tutti
quanti per aver contribuito a questo successo"".
Circa tremila persone, tra bambini e genitori hanno partecipato
all'evento dando il proprio contributo nei confronti di una
realtà come quella dell'Emporio della Solidarietà,
che da anni in città si occupa dell'aiuto alle famiglie meno
abbienti, fornendo loro i generi alimentari di prima
necessità.
""Vedere tutti quei giovani e quelle famiglie unite in nome della
solidarietà ci ha riempiti di orgoglio - ha aggiunto Sergio
Paolini del Gruppo sportivo della Polizia Municipale -. La
cittadinanza anche quest'anno ha risposto in maniera efficace,
nonostante la crisi. Nelle due manifestazioni sportive e solidali
che abbiamo organizzato a dicembre sono stati raccolti circa 20
mila euro, non possiamo che essere felici di questi
risultati"".  
Il programma della giornata prevedeva tornei di volley,
esibizioni di ginnastica artistica e ritmica, ma anche di arti
marziali e un mini torneo di calcio a 5.
Grande soddisfazione è stata espressa anche da Umberto
Ottolina, coordinatore dell'Emporio della Solidarietà: ""Ci
è stata donata una cifra importantissima che riuscità
a dare un aiuto consistente a tutte quelle famiglie che ogni giorno
si rivolgono all'Emporio. Ringrazio prima di tutto l'assessore al
Sociale Luigi Biancalani, la prima persona che ha pensato di
devolvere questa importante somma all'Emporio. Fondamentale
è il supporto della Polizia municipale e del Gruppo
sportivo che hanno coinvolto tanti bambini e le loro famiglie,
ragazzi che sanno che, grazie al gioco e al loro divertimento
possono contribuire ad aiutare gli altri""."
113,http://comunicati.comune.prato.it/generali/?action=dettaglio&comunicato=14201600000113,29/01/2016,11:06,Cultura,"Dalla poesia a Malaparte e altri ""capitani coraggiosi""","Una settimana ricca di ospiti ed iniziative in Biblioteca Lazzerini. Ingresso libero","Il critico Renato Barilli e il poeta pratese Gabriele Lastrucci presentano le loro ultime opere. Per la prima volta il Met Jazz  in Lazzerini","Dalla poesia ai grandi scrittori del Novecento, una settimana
ricca di iniziative alla Biblioteca Lazzerini. Si comincia
giovedì 4 febbraio alle 21 nella Sala Conferenze con la
presentazione di ""Una Folle Smania d’Universo"", il nuovo
libro di poesie del pratese Gabriele Lastrucci. Un poeta che sembra
essere ""toccato dal fuoco"". Qualcosa brucia infatti nella poesia di
Lastrucci, qualcosa che lo arde internamente e lo spinge a
consumarsi nella scrittura, quasi a voler toccare ""il nervo""
scoperto dell'Universo. A presentare il libro, pubblicato da
Claudio Martini Editore, ci sarà, insieme all’autore,
lo scrittore Umberto Cecchi. La serata vedrà anche la
lettura di alcune poesie a cura dell’attore della Compagnia
del Teatro Stabile Metastasio, Francesco Borchi.
Sabato 6 febbraio alle 17 sarà invece la volta
dell'illustre critico d'arte e di letteratura, Renato Barilli, che
presenterà il suo ultimo libro pubblicato da Mursia, dal
titolo ""La Narrativa dei «Capitani coraggiosi»"": un
interessante saggio in cui l'autore affronta il compito di
tracciare un avvincente identikit di un'intera pattuglia di
narratori, quali Malaparte, Conrad, Malraux, Saint-Exupéry,
Hemingway e Silone, uniti tutti dal coraggio di cui hanno dato
prova. Un gruppo straordinario di scrittori, pronti a sfidare
rischi di guerre e rivoluzioni, con i loro personaggi indotti a
trangugiare il calice amaro della morte. Insomma, tutti ""capitani
coraggiosi"", che hanno romanzato la sfida tra le forze della vita e
l’incombere della fine.
A chiudere, domenica 7 febbraio alle 11 ci sarà la
presentazione di ""Sassofoni e pistole"" di Franco Bergoglio, che
racconta ""la storia delle relazioni pericolose tra jazz e romanzo
poliziesco"", tra oltre 300 scrittori che hanno introdotto del jazz
nei loro romanzi noir. L'iniziativa fa parte di “Incroci
Jazz tra Prato e Firenze”, la rassegna con cui il Met
Jazz farà per la prima volta tappa alla Biblioteca
Lazzerini.
Ingresso gratuito. Per info: Biblioteca comunale Lazzerini, Tel.
0574 1837800, lazzerini@comune.prato.it,
www.bibliotecalazzerini.prato.it."
114,http://comunicati.comune.prato.it/generali/?action=dettaglio&comunicato=14201600000114,01/02/2016,10:07,"Polizia municipale","La presentazione della campagna Alcol e responsabilità 2016","Conferenza stampa, OGGI lunedì 1 febbraio, ore 12, sala giunta",,"Si terrà OGGI lunedì 1 febbraio, 
alle 12, in Sala Giunta la presentazione
della nuova campagna di comunicazione e sensibilizzazione 
""Alcol e responsabilità"".
Saranno presenti il Comandante della Polizia Municipale Andrea
Pasquinelli e il responsabile del progetto, Commissario Stefano
Assirelli.

  I colleghi giornalisti sono invitati a partecipare. Si prega
  di inviare un fotografo ed un operatore tv
"
115,http://comunicati.comune.prato.it/generali/?action=dettaglio&comunicato=14201600000115,29/01/2016,11:56,"Pari opportunità","Apertura iscrizioni ai corsi del Laboratorio del Tempo","Da martedì 2 febbraio. Per informazioni ed iscrizioni ai corsi:  Laboratorio del Tempo,  via Roma,101  Tel. 0574/1835448  Orario: martedì e venerdì 10 - 13, giovedì 10-13 e 15 -17","L'assessore Ciambellotti: ""Programmazione attenta alle esigenze e agli interessi di tutti""","Da martedì 2 febbraio sarà possibile iscriversi
alla nuova programmazione del Laboratorio del Tempo”.
“La programmazione è attenta alle esigenze e agli
interessi delle donne  - dichiara l’Assessore alle Pari
Opportunità Mariagrazia Ciambellotti -. Ci sono corsi di
informatica, di lingua, di creatività, su tematiche legate
al benessere, di danza egiziana, un laboratorio di canto corale e
un laboratorio di canto per le persone disabili. Inoltre incontri
aperti su temi diversi. Una programmazione aperta a tutti con un
occhio attento alle Pari Opportunità.”
Per l’informatica sono presenti nel programma corsi di
base, rivolti a tutte quelle persone che si avvicinano per la prima
volta al computer, ma anche  corsi di excel, di Photoshop, per
leggere e analizzare le immagini fotografiche, di SOS smartphone e
un corso sui social media. Per la lingua possibile iscriversi a
corsi di inglese, tedesco e spagnolo.
Tanti i corsi di creatività: dal recupero abiti in disuso
ai fiori di carta, da “impariamo a fare
l’uncinetto” al laboratorio di scrittura, poi un corso
di canto corale e un corso “canto ancH’io” per
persone con disabilità.
Le attività al Laboratorio continuano con la danza
tradizionale egiziana e con i corsi per il benessere del corpo e
della mente: yoga, difesa personale, ma anche un corso
“destinazione lavoro” e un corso “dai modi di
fare allo stile personale: la mia immagine”.
Oltre ai corsi, sono sempre disponibili gli “spazi
aperti”, incontri gratuiti, per passare un po’ di tempo
in compagnia:
-Slanci creativi, ogni giovedì dalle 16 alle 17.30.
-Donne con le gonne, mercoledì 17 febbraio alle ore
17.
-Intrecci di moda: l’universo femminile e la sua immagine,
domenica 28 febbraio alle ore 16.
I servizi offerti presso il Laboratorio del Tempo sono: il Punto
PAAS, punto di accesso gratuito ad Internet. Orario: lunedì
10.30-12.30, martedì 18-20, mercoledì 10.30-12.30,
giovedì 10.30-12.30 e 15-17.
-Info-point: ""Conoscere per capire - Capire per aiutare"".
Orario: mercoledì 15-17.
Per informazioni ed iscrizioni ai corsi:
Laboratorio del Tempo,
via Roma,101
Tel. 0574/1835448
Orario: martedì e venerdì 10- 13, giovedì
10-13 e 15-17

   


  E-mail: laboratoriodeltempo@comune.prato.it,


  Sito web: www.laboratoriodeltempo.prato.it.
"
116,http://comunicati.comune.prato.it/generali/?action=dettaglio&comunicato=14201600000116,29/01/2016,15:00,Ambiente,"Giardini pubblici, al via gli interventi di manutenzione","All'ex Ippodromo due aree di sgambatura cani, ampliamento degli spazi verdi e piantagione di nuovi alberi","Alla Passerella installazione di un nuovo gioco, potatura dei lecci e riempimento della vasca","Potatura degli alberi, rifacimento delle recinzioni,
piantumazione di nuove piante, nuove aree di sgambatura cani e
un nuovo gioco per bambini. Proseguono a pieno ritmo gli
interventi dell'amministrazione comunale per la manutenzione dei
giardini pubblici.
In questi giorni hanno preso il via i lavori che interessano il 
parco dell'ex Ippodromo. Tecnici di Asm sono
impegnati nella potatura degli alberi, finalizzata al rifacimento
della recinzione su via del Purgatorio. Sempre su via del
Purgatorio, a breve, saranno riaperti al pubblico il vecchio
cancello di ingresso al parco e una parte consistente del terreno
intercluso all'uso pubblico.
In programma anche la realizzazione di due aree di sgambatura
per i cani e la piantumazione di nuovi alberi attorno alla zona di
recinzione. L'obiettivo sarà quello di creare un
piccolo bosco adiacente al prato. I lavori termineranno
entro l'estate.
Interventi di riqualificazione e manutenzione anche ai giardini
della 
Passerella. Lo spazio verde dalla
prossima settimana, e per un mese circa, resterà
chiuso al pubblico per consentire il corretto svolgimento dei
lavori. Nello specifico sarà riempita la vasca e
verrà realizzata un'aiuola fiorita. In programma inoltre la
potatura dei lecci, il rifacimento della recinzione e
l'installazione di un nuovo gioco."
117,http://comunicati.comune.prato.it/generali/?action=dettaglio&comunicato=14201600000117,29/01/2016,17:03,Cultura,"Capitale italiana della cultura, Mangani: ""Polemica fuorviante""","L'assessore alla Cultua replica alle critiche dell'ex sindaco Roberto Cenni",,"“Sulla questione della candidatura a capitale italiana
della cultura, mi sembra opportuno replicare all’ennesimo
‘riassunto di Roberto Cenni’, che è
fuorviante”.
Così interviene l’assessore alla Cultura, Simone
Mangani, in risposta alle polemiche sulla mancata candidatura di
Prato al bando per la scelta della capitale italiana della cultura
per gli anni 2016 e 2017, dal quale sono uscite vincitrici le
città di Mantova e Pistoia.
L’assessore elenca alcuni fatti. Il primo: “In
consiglio comunale non ho fatto polemica alcuna. Ho detto che
l’amministrazione, nel mese di novembre 2015, ha messo per la
prima volta tra i suoi obiettivi del bilancio pluriennale la
predisposizione della candidatura a capitale italiana della
cultura. ‘Per la prima volta’ significa ‘per la
prima volta’. Punto. Quindi fare polemica, da parte di chi
c’era nel 2013 mentre scadeva il bando per le candidature di
città italiane a capitale europea della cultura 2019, che ha
poi attribuito la prima designazione di capitale italiana della
cultura 2015, mi pare decisamente curioso”.  Mangani,
inoltre, ricorda che Cenni non ha aperto bocca in consiglio
comunale. “Ne deduco”, sottolinea, “che non
reputi il consiglio comunale, dove siedono 33 eletti a suffragio
universale, il luogo giusto per discutere con
l’amministrazione”.

In seconda battuta, l’assessore Mangani ricorda che
“sono state ben quattro le amministrazioni comunali hanno
concorso alla riapertura del Pretorio (chiuso per 17 anni). Quindi
o Cenni è stato Sindaco per 17 anni – ma non mi sembra
- oppure non è stato il solo ad investire in un obiettivo
strategico per la Città. Il Pretorio è nel 10% dei
musei civici più visitati della Toscana e Officina pratese
(bellissima mostra) è costata 1,4 milioni di euro. Non
rileva che Synchronicity sia costata un decimo di tale somma, ma
serietà vorrebbe che si affermasse senza timore che 1,4
milioni di euro non è un budget che possa essere stanziato
per ogni evento espositivo del nostro Museo”
L’assessore Mangani replica anche sulle affermazioni di
Cenni rispetto al Centro per l’arte contemporanea Pecci.
“Che il Pecci potesse essere inaugurato nell’aprile
2014 è un’affermazione non commentabile”,
afferma l’assessore. “Ad aprile 2014 era concluso, ma
non collaudato, solo ed esclusivamente il guscio della - per me,
strepitosa - struttura disegnata da Maurice Nio. Ricordo che il
progetto Nio fu donato da Elena Pecci durante la legislatura di
Marco Romagnoli. Se fosse stato possibile inaugurare il nuovo Pecci
ad aprile 2014, considerato il numero di nastri tagliati per il
solo Pretorio, Cenni non avrebbe esitato un
secondo”. 

Sempre a proposito del Pecci, Mangani ricorda che il Centro
aprirà il 16 ottobre 2016, a conclusione delle gare bandite
da questa amministrazione, grazie allo sforzo ulteriore messo in
campo da Regione Toscana e Comune di Prato, pari a 3,5 milioni di
euro di investimenti, per il restauro conservativo del vecchio
edificio di Gamberini e per la risistemazione degli esterni”.
Mangani sottolinea, inoltre, che “mentre i cinque anni
dell’amministrazione precedente sono passati invano, questa
amministrazione ha risolto in un anno e mezzo la questione della
proprietà della collezione del Museo, questione aperta nel
febbraio 2006 (una “sciocchezza” da 1,3 milioni di
euro, risolta senza versare un euro in più). Oggi, la
collezione è del Comune”. 

Riguardo al Settembre pratese, Mangani sottolinea che
“il confronto tra il Settembre 2015 - concerti in Piazza
Duomo - e le edizioni precedenti, fosse solo per il numero di
spettatori e senza entrare nel merito della programmazione,
è sotto gli occhi di tutti e sotto gli occhi di tutti
è il risultato. Merito di Fonderia Cultart e del
Comune”.
Mangani affronta anche il capitolo Teatro Metastasio.
“Circa la rappresentazione ombelicale dello stato del nostro
Teatro Metastasio”, afferma l’assessore Mangani,
“se l’ex sindaco ci rimettesse finalmente piede,
potrebbe rendersi conto del fatto che il Ministero, nel 2015, ha
finanziato il MET come mai in passato, che l’attività
prosegue, che il Comune ha aderito a Fondazione Toscana Spettacolo
- rete di 70 teatri in Toscana - e che la triangolazione
Comune-Metastasio-Fondazione Toscana spettacolo chiude il cerchio
produzione-circuito. Non è un’idea geniale, è
stato sufficiente riflettere, decidere e poi aderire”.

Infine, un’annotazione di carattere generale.
“Noto con dispiacere”, chiosa Mangani, “che
l’ex indaco è ancora affezionato alla rappresentazione
di Prato nel fortino, da una parte Pistoia, dall’altra la
matrigna Firenze, noi dentro le mura e ‘tutto il mondo
fuori’. È un’impostazione che ha mostrato limiti
pesantissimi per cinque anni, è stata bocciata senza appello
alle ultime elezioni e, quel che più conta, è
bocciata ogni mattina dalle decine di migliaia di persone, imprese,
lavoratori e – visto il tema, lo aggiungo – spettatori
che si spostano nell’area metropolitana e che nell’area
metropolitana vivono. Difendere gli interessi della città
è sacrosanto ma fingere di essere una città-stato
è autolesionista perché frutto di un
abbaglio”."
118,http://comunicati.comune.prato.it/generali/?action=dettaglio&comunicato=14201600000118,30/01/2016,17:05,"Polizia municipale","Tre arresti nel corso della scorsa notte","Fermati due cinesi sorpresi a rubare e un marocchino che guidava senza patente",,"Due cittadini cinesi e un marocchino che si spacciava per
palestinese sono stati arrestati la notte scorsa dagli agenti della
Polizia Municipale in due distinte operazioni di controllo.
I due cinesi sono stati sorpresi mentre tentavano di rubare
alcuni macchinari all’interno di un laboratorio di via dei
tintori, già posto sotto sequestro nei giorni scorsi. Uno
dei due è stato immediatamente fermato, mentre il complice
è riuscito a fuggire e a nascondersi in un negozio. È
però rimasto in trappola e, all’apertura, anche il
fuggitivo è stato fermato e condotto al comando della
Municipale.
Il cittadino marocchino, invece, è stato fermato in
piazza Mercatale per guida senza patente. L’uomo ha opposto
resistenza e, una volta portato al comando, ha tentato di reagire e
di sottrarsi al fermo.
I tre fermati sono in attesa del provvedimento di convalida
degli arresti da parte del pm."
119,http://comunicati.comune.prato.it/generali/?action=dettaglio&comunicato=14201600000119,31/01/2016,15:17,"Polizia municipale","Le operazioni tra venerdì e sabato, convalidati i tre arresti","La dinamica dei fatti",,"Il giudice ha convalidato gli arresti effettuati nella notte tra
venerdì e sabato dagli agenti della Polizia Municipale,
intervenuti in via Tintori per sventare il furto di macchinari
tessili in un locale già sottoposto a sequestro e in piazza
del Mercato Nuovo per fermare uno straniero che guidava un mezzo in
sttao di ebbrezza.
Questa la dinamica dei fatti delle due operazioni.

Piazza del Mercato Nuovo. La
Polizia Municipale ha fermato un cittadino palestinese
alla guida di un ciclomotore risultato rubato; il fermato ha
opposto resistenza agli agenti che stavano effettuando il
controllo, palesando evidenti sintomi da alterazione alcoolica.
Durante la nottata del 30 gennaio, verso le ore 00.45, una
pattuglia che percorreva il viale Galilei ha notato un ciclomotore
il cui conducente stava viaggiando senza casco  e procedeva
zig-zagando sulla carreggiata. Il soggetto, fermato nei pressi di
piazza del Mercato Nuovo, ha subito dichiarato agli agenti di non
avere né i documenti né la patente di guida e non ha
saputo giustificare il possesso del ciclomotore che, ad un
controllo tramite banca dati, è risultato rubato. Fatta
avvicinare una seconda pattuglia, a causa dello stato di forte
agitazione e dei comportamenti violenti messi in atto dal soggetto
per opporsi ai controlli che gli agenti stavano effettuando, questo
è stato portato al Comando per l’identificazione. Al
comando il soggetto ha continuato a minacciare gli agenti cercando
più volte di aggredirli ed accompagnato all’interno di
una cella di sicurezza, questo ha divelto il cavo elettrico della
telecamera di videosorveglianza danneggiandola in modo
irreparabile. Gli agenti hanno dovuto allora procedere a spostarlo
in una seconda cella e, di nuovo durante lo spostamento, il
soggetto ha tentato di sfuggire spintonando gli agenti. Nella
mattinata di sabato, S.A. cittadino palestinese trentenne, è
stato fotosegnalato presso la locale Questura ed è risultato
clandestino. Lo stesso è stato pertanto denunciato per
resistenza, per danneggiamento di beni della Pubblica
amministrazione, per ricettazione, per ingresso e soggiorno
illegale nel territorio dello Stato e per guida senza patente.
Alle ore 14.30 si è svolto presso il Tribunale di Prato il
processo per direttissima dove il giudice ha convalidato
l’arresto applicando la misura cautelare dell’obbligo
di presentazione alla polizia giudiziaria.

Via Tirntori. Nella notte tra venerdì e
sabato, in centro storico, la Polizia Municipale ha sorpreso
due persone di nazionalità cinese mentre uscivano
da un immobile già sottoposto a sequestro penale dove
venivano custoditi macchinari tessili per il confezionamento di
capi di abbigliamento pronto moda sigillati, in quanto azionati in
violazione delle norme di sicurezza. Nei giorni
addietro l'immobile era stato oggetto di ripetute effrazioni e
la Polizia Municipale monitorava strettamente il fabbricato
sperando di sorprendere i malfattori. Intorno alle tre della notte
ne ha sorpresi due che uscivano dalla stessa finestra da cui
erano entrati scardinandola e rompendo i sigilli. Uno di questi
è stato bloccato immediatamente con indosso un coltello e
arnesi da scasso mentre l'altro, vedendo la pattuglia, è
rientrato velocemente all'interno dell'immobile dove ha lasciato
grimaldelli e una rudimentale e pericolosa fiamma ossidrica,
credendo di far perdere le proprie tracce; gli agenti hanno
perlustrato l'intero immobile in tutti gli anfratti per
rintracciarlo constatando che, oltre all'aver messo a soqquadro
tutti i locali, i ladri avevano anche imbrattato il pavimento con
deiezioni ed urina. Continuando a cercare il fuggitivo gli agenti
hanno individuato l'unico posto dove poteva essersi nascosto, e
probabilmente rimasto in attesa del fermarsi delle ricerche.
Il nascondiglio ipotetico consisteva in una corte interna,
confinante con l'immobile in sequestro, chiusa su quattro lati
da muri e di pertinenza di un negozio importante della
centralissima Via Garibaldi. Al momento dell'apertura del negozio
la pattuglia della Polizia Municipale si è presentata alle
ignare commesse richiedendo di poter ispezionare la corte
potesteriore rimasta fino ad allora sottochiave e, all'interno
di un ripostiglio, sono spuntati i piedi del secondo soggetto che
credeva di essere sfuggito alla cattura. I due sono stati
presentati al giudice in composizione monocratica del Tribunale di
Prato nel pomeriggio di sabato. Il giudice ha disposto la convalida
dell'arresto e la misura cautelare dell'obbligo di firma tutti i
giorni davanti alla polizia giudiziaria. "
120,http://comunicati.comune.prato.it/generali/?action=dettaglio&comunicato=14201600000120,01/02/2016,9:49,Cultura,"In poltrona tra gli scaffali, la storia del cinema alla Lazzerini","Dal 20 febbraio al 16 aprile in Sala Conferenze. Al via le iscrizioni.","Ciclo di incontri a cura della Biblioteca e della Scuola di cinema Anna Magnani. Ingresso gratuito, iscrizione obbligatoria entro il 20 febbraio","
“In poltrona fra gli scaffali”
è il titolo del ciclo di incontri sulla storia del cinema
che si terrà nella sala Conferenze della Lazzerini,
organizzato dalla Biblioteca in collaborazione con la Scuola di
cinema Anna Magnani. Gli otto  appuntamenti si svolgeranno
tutti il 
sabato pomeriggio dal 20 febbraio al 16 aprile
(tranne sabato 26 marzo), dalle 16 alle 18.30, e saranno a 
ingresso gratuito ma con iscrizione obbligatoria.
Le iscrizioni sono già aperte e si possono effettuare entro
il 20 febbraio, on line sul sito www.bibliotecalazzerini.prato.it
oppure in Biblioteca, al desk della Hall.
Le lezioni saranno tenute da Massimo Smuraglia e da altri
docenti della scuola Anna Magnani e affronteranno, con il supporto
di sequenze di film, il tema della rivoluzione del linguaggio
cinematografico attraverso esperienze come il free cinema inglese,
la nouvelle vague francese, il nuovo cinema americano.
Questo il programma di dettaglio degli incontri: 
20 
febbraio: la rivoluzione tecnologica ed il
profondo rinnovamento del linguaggio cinematografico alla fine
degli anni ‘50. Dal Cinema du papa alla Nouvelle Vague in
Francia. La politica degli autori: dalla critica cinematografica
alla pratica autoriale; 
27 febbraio: il cinema italiano anni ‘60.
Tra tradizione e rinnovamento; 
5 marzo: Il free cinema inglese: Lindsay Anderson,
Karel Reisz, Joseph Losey, John Schlesinger, Ken Loach e gli altri;

12 marzo: il nuovo cinema americano o della New
Hollywood; 
19 marzo:  il nuovo cinema tedesco: la
dichiarazione di intenti nel Manifesto di Oberhausen: Kluge,
Fassbinder, Herzog, Schlondorff, Wenders; 
2 aprile: il cinema sovietico della dissidenza:
Andrej Tarkovskij; 
9 aprile: dalla Nouvelle Vague al cinema
contemporaneo: Chabrol, Truffaut, Godard, Rohmer, Resnais, Rivette;

16 aprile: gli sviluppi della New Hollywood:
Scorsese, Coppola, Cassavetes, Altman, Lucas, Spielberg. La nuova
ondata nel mondo. Riepilogo e Conclusioni.
A tutti i partecipanti sarà fornita una sintetica
bibliografia ed una altrettanto essenziale filmografia di testi e
DVD disponibili in Lazzerini. Un’occasione per valorizzare e
promuovere il ricchissimo patrimonio della Biblioteca comunale."
121,http://comunicati.comune.prato.it/generali/?action=dettaglio&comunicato=14201600000121,01/02/2016,13:02,"Polizia municipale","""Non perderti in un bicchier d'alcol"", al via la nuova campagna di Alcol e Responsabilità","Mercoledì 3 febbraio alla Fermi il primo incontro. In primavera l'evento conclusivo","Il commissario Assirelli: ""Prevenzione e precauzione, sono questi i due principi base sui quali è necessario lavorare""","""Non perderti in un bicchier d'alcol"". Recita così lo
slogan di 
""Alcol e responsabilità"", la nuova campagna
di comunicazione del Comune di Prato rivolta agli studenti delle
scuole medie per far conoscere i rischi legati all'abuso di
alcolici e alla guida in stato di ebbrezza. L'iniziativa è
realizzata dalla Polizia municipale in collaborazione con la Fipe
(Federazione Italiana Pubblici Esercizi), Associazione M. Michelini
""Figlio del Vento"", Omnia Center, Asl 4 di Prato, Ministero della
Pubblica Istruzione, Aci e associazione motociclisti Golden
Drakes.
Quinta edizione per la campagna, che lo scorso anno
ha coinvolto circa 4.500 studenti e 400 famiglie, e che nel
2016 si concentrerà sulle scuole medie del territorio.
""Da oltre 10 anni la Polizia municipale fa educazione stradale
nelle scuole, nel corso degli anni il progetto si è
arricchito e ampliato sempre di più,  mantenendo
però gli stessi obiettivi, ossia la lotta all'alcol e
soprattutto far conoscere i rischi dell'alcol alla guida - ha
spiegato Andrea Pasquinelli, comandante della Polizia municipale -.
Oggi l'alcol non è più utilizzato come un
accompagnamento dei pasti, ma viene sempre più concepito
come un modo per sballarsi, una sorta di stupefacente. Un
cambiamento culturale preoccupante che ci ha spinto a rivolgerci
quest'anno ad un target differente, quello dei ragazzi delle terze
medie, la fascia di età più sensibile all'argomento e
sulla quale è necessario effettuare un lavoro maggiore"".
""Prevenzione e precauzione, sono questi i due principi base sui
quali è necessario lavorare - ha aggiunto il Commissario
Stefano Assirelli, responsabile del progetto -. Attraverso
queste giornate formative vogliamo che i ragazzi capiscano i
pericoli a cui vanno incontro"".
La campagna, che prenderà il via
mercoledì 3 febbraio alle 9 dalla scuola
Fermi, è composta da una serie di lezioni-incontri che si
terranno il mercoledì mattina fino alla fine di aprile
in alcune scuole secondarie di primo grado del territorio e
alla Camera di Commercio. Seguirà poi un evento conclusivo
in primavera nel Salone consiliare del Palazzo comunale.
Oltre a cambiare il target, cambia anche il format. La mattinata
sarà divisa infatti in tre sezioni: una parte
tecnica durante la quale si alterneranno gli interventi
formativi di esperti del settore; un questionario da sottoporre a
tutti gli studenti composto da una serie di domande a
risposta multipla ed una a risposta aperta; una parte
emozionale che vedrà la partecipazione e la testimonianza
diretta di persone che hanno perso i propri cari in seguito ad
incidenti stradali causati dall'abuso di sostanze
alcoliche. 
Altra importante novità di quest'anno, in base alle
risposte date ai questionari, saranno selezionati quattro studenti
per ogni scuola che dovranno poi cimentarsi in una prova finale
speciale, che si terrà durante la giornata finale della
campagna.
Ad ogni giovane verrà inoltre consegnato
un libretto informativo dal titolo ""Alcol & guida, un
binomio impossibile"", prodotto dalla collaborazione di tutto
il gruppo di lavoro."
122,http://comunicati.comune.prato.it/generali/?action=dettaglio&comunicato=14201600000122,01/02/2016,16:05,"Centro storico","Biffoni: ""Contro lo spaccio serve lavoro asfissiante delle forze dell'ordine ""","Il Comune impegnato con interventi sociali, regolamentazione delle attività commerciali e operazioni di controllo","Il sindaco: ""Il servizio delle Iene è datato e nel frattempo abbiamo realizzato molti interventi""","“La rappresentazione del fenomeno dello spaccio e del
consumo di droga mandata in onda dal programma ‘Le
iene’ la conosciamo bene, anche perché è un
problema che si protrae da svariati anni. E sono io quello
più arrabbiato, indignato e addolorato per il servizio messo
in onda. Proprio i contenuti del servizio sono stati uno dei motivi
che nel 2014 mi hanno spinto alla candidatura a sindaco e su questa
realtà  i residenti della zona mi informano tutti i
giorni, perciò non dobbiamo certo attendere la Tv per sapere
cosa accade. Oltretutto, il servizio risale a qualche mese fa e da
allora, senza che ce lo dovesse dire nessuno, siamo intervenuti con
molte iniziative amministrative e di repressione”.
Così replica il sindaco Matteo Biffoni al servizio de
‘Le iene’, mandato in onda ieri sera, domenica 31
gennaio, per denunciare il fenomeno droga a Prato, un fenomeno
concentrato nell’area che comprende la stazione del
Serraglio, via Magnolfi, via San Giorgio, via Pier Cironi,
Piazzetta Lippi e via Santa Margherita.
“Rispetto alle informazioni datate messe in onda dalle
Iene, potrei fare un lungo elenco delle cose fatte nel
frattempo”, aggiunge il sindaco Biffoni. “Ne voglio
ricordare qualcuna. Abbiamo reso inaccessibile il bastione di
fronte al parcheggio del Serraglio, che era luogo di ritrovo di
spacciatori e consumatori di droga. Abbiamo chiuso, con ordinanza,
il minimarket di via Santa Margherita dentro cui si nascondeva una
piccola centrale dello spaccio, e decine sono stati i blitz e i
controlli effettuati anche dalla Polizia Municipale”.
Il Comune insisterà con l’attività degli
operatori di strada, che ha permesso una mappatura piuttosto
precisa del numero dei consumatori di droga e ha consentito la
presa in carico di decine di loro per avviarli alla cura e al
recupero. “Insisteremo con questa attività”,
spiega il sindaco, “perché la droga è, oltre
che un problema di sicurezza, un problema sociale”.
Il Comune, intanto, con il nuovo regolamento sul commercio, che
sarà adottato nelle prossime settimane, metterà in
campo anche incentivi per l’apertura di negozi di
qualità nell’area interessata dal fenomeno droga.
“Anche limitare e impedire l’apertura di
attività commerciali di bassa qualità, come quella
del negozio che abbiamo fatto chiudere con ordinanza, è una
misura che può contribuire ad arginare e sconfiggere il
problema droga”, spiega il sindaco. “Per questo
puntiamo all’apertura di negozi di qualità, capaci di
attrarre cittadini e clienti e, quindi, capaci di presidiare
naturalmente quella fetta di centro storico”. Intanto,
proprio con l’intento di rendere più vitale questa
zona della città, si sono aperti gli uffici di Estra in via
San Giorgio, gli uffici della Asl in via Pier Cironi e, a marzo,
aprirà la mensa universitaria in via Magnolfi.
Ma accanto a tutto questo continuerà anche il presidio
del territorio attraverso gli agenti della Polizia Municipale, come
definito con la prefettura. “La Polizia municipale”,
afferma Biffoni, “ha compiti diversi da quelli attribuiti
alle forze dell’ordine, ma ciò non toglie che la
presenza e i controlli serrati dei vigili urbani siano uno
strumento che possono contribuire a trasmettere sicurezza ai
cittadini e a contrastare il fenomeno. Per questo continueremo su
questa linea e, laddove possibile, incrementeremo le
operazioni”.
Di pari passo continua il confronto con la Prefettura e le forze
dell’ordine.  “Su questo tema”, ricorda
Biffoni, “ci sentiamo continuamente e ci incontriamo a
cadenze regolari. Abbiamo sempre chiesto di intervenire con
decisione, per contrastare in ogni modo il fenomeno dello spaccio.
E anche su questo insisteremo. Le azioni di contrasto sono
indispensabili e devono essere costanti, vorrei dire asfissianti. E
come Anci abbiamo chiesto e continueremo a chiedere al ministro
dell’interno Alfano di intervenire sulle norme relative a
questo tema. La lotta all’illegalità è un
compito che spetta allo Stato e bloccare il flusso di sostanze
stupefacenti deve essere il principale obiettivo del lavoro delle
forze dell’ordine. E non mi interessa trovare nessuna scusa o
prendere tempo. Questa rabbia, anzi, mi spinge verso un impegno
ancora maggiore, perché è una situazione non
tollerabile. Come sindaco metterò in campo tutti gli
interventi che servono per migliorare la situazione e non mi
fermerò finché non si troverà una
soluzione”."
123,http://comunicati.comune.prato.it/generali/?action=dettaglio&comunicato=14201600000123,01/02/2016,16:59,"Polizia municipale","Polizia municipale, catturato l'uomo fuggito il 25 agosto 2015","L'intervento di questo pomeriggio della squadra motociclisti","D.M., cittadino marocchino, è stato arrestato in un esercizio pubblico in via Santa Trinita","Erano mesi che la Polizia Municipale lo stava braccando, dopo
che nel pomeriggio del 25 agosto 2015, dopo aver opposto resistenza
alla pattuglia che stava controllando il suo motociclo in via San
Giovanni e causato lesioni ad un agente e danni ai veicoli di
servizio, era stato fermato, accompagnato presso il Comando di
Piazza Macelli e sottoposto ad arresto per essere messo a
disposizione dell’autorità giudiziaria.
D.M. cittadino di nazionalità marocchina, all’epoca
dei fatti si era dichiarato minorenne, ma fu prontamente
identificato come persona maggiorenne, per mezzo dei rilievi
antropometrici eseguiti.
Custodito nella cella di sicurezza del Comando in attesa della
comparsa davanti al Giudice disposta per la mattinata successiva,
durante la serata aveva palesato un forte stato di agitazione,
tanto da doversi ricorrere a un intervento sanitario in ambiente
ospedaliero. Nelle fasi del trasferimento notturno
all’Ospedale Santo Stefano era riuscito a fuggire alla
custodia e a far perdere le proprie tracce.
Da quel momento la Polizia Municipale non ha mollato la presa,
iniziando una metodica e riservata indagine, ricercando la persona
e individuandone gli spostamenti, sia sul territorio nazionale che
all’estero. Il metodo di ricerca adottato, protrattosi con
grande impegno per cinque lunghi mesi, aveva fatto intuire
l’avvenuto rientro in Italia dell'uomo.
Nei giorni scorsi la Polizia Municipale aveva acquisito elementi
di indagine che ne facevano risultare la presenza in città,
con individuazione del nuovo luogo di dimora del fuggitivo.
Così, con notevole sforzo organizzativo sono stati
costantemente monitorati gli spostamenti di numerose persone in un
edificio, sospetto nascondiglio della persona, nelle immediate
vicinanze del centro di Prato.
Il cerchio si è chiuso quindi oggi pomeriggio quando,
avuta la certezza della presenza di D.M. in un esercizio pubblico
nei pressi di Porta Santa Trinita, la squadra motociclisti del
Comando, pronta ad intervenire da giorni in abiti civili, con
un’operazione brillante quanto indolore ha catturato il
soggetto impossibilitato a frapporre qualsiasi resistenza per la
repentina azione di ammanettamento.
L'uomo, dopo le formalità di rito è già
stato tradotto presso il carcere cittadino della Dogaia.
Termina così la lunga vicenda che da tempo aveva lasciato
amarezza e rammarico nel personale del Comando di Piazza Macelli
che in quella notte di agosto aveva subìto la fuga del
giovane marocchino e che ha saputo riscattarsi, con
professionalità e costante impegno, da un evento che poteva
segnare negativamente l’immagine del Corpo."
124,http://comunicati.comune.prato.it/generali/?action=dettaglio&comunicato=14201600000124,01/02/2016,18:46,Ospedale,"Parcheggio ospedale, Biffoni: ""Sbagliato sospendere le tariffe agevolate""","Il sindaco ha parlato con l'amministratore delegato di Gesat. Presto un incontro per discutere della questione",,"“Sono sorpreso dalla decisione con la quale il gestore del
nuovo ospedale ha annullato gli accordi che introducevano gli
abbonamenti giornalieri, per tre giorni e settimanali per agevolare
il parcheggio dei cittadini. Ho già contattato
l’amministratore delegato di Gesat, Luca Pecchio, con il
quale mi incontrerò per discutere la questione, e gli ho
detto che considero tale decisione una mossa sbagliata”. Lo
ha dichiarato il sindaco Matteo Biffoni, dopo aver appreso le
decisioni della società.
“Stiamo predisponendo un progetto per trovare le soluzioni
ai problemi che avevamo individuato al momento della sottoscrizione
degli accordi”, ha ricordato il sindaco, “e siamo certi
che sarà possibile ristabilire le tariffe agevolate in tempi
brevissimi”."
125,http://comunicati.comune.prato.it/generali/?action=dettaglio&comunicato=14201600000125,02/02/2016,10:49,Cultura,"Corsi di cultura generale, al via le pre-iscrizioni","Dalle 9 di lunedì 8 alle 13 di giovedì 18 febbraio, solo on line","In programma lezioni di lingue straniere, informatica, teatro, scrittura, relazioni familiari e altro","Anche quest'anno il Comune di Prato organizza i corsi di cultura
generale, che prenderanno il via a marzo 2016.
E' ricca l'offerta, con circa 30 proposte che spaziano in campi
diversificati: lingue straniere, informatica, teatro, scrittura,
relazioni familiari e molto altro.
Ciascun corso sarà attivato solo al raggiungimento del
numero minimo dei partecipanti previsto da ogni singolo modulo.

La pre-iscrizione può essere effettuata dalle 9 di
lunedì 8 febbraio fino alle 13 di giovedì 18
febbraio, solo online al link:
iscrizionecorsi.comune.prato.it,  dove sono
già visionabili le schede esplicative di ciascun
corso.
Si ricorda che, sempre sulla stessa pagina, sarà
possibile prendere visione di molti altri corsi - promossi,
organizzati e gestiti direttamente dai soggetti proponenti in
diverse loro sedi - che il Comune di Prato ritiene
interessanti per ottenere una maggiore documentazione sull'offerta
formativa presente sul territorio.
Per ulteriori informazioni o chiarimenti, rivolgersi
direttamente agli Uffici Circoscrizionali di: Prato Nord (via 7
Marzo, 15 tel. 0574.697711 ); Prato Est (via De Gasperi, 67 tel.
0574.52701);  Prato Sud (via delle Badie, 130 tel.
0574.55921); Prato Ovest (via Isidoro del Lungo, 12 tel.
0574.1837500) oppure all’URP Multiente (Piazza del
Comune tel.0574.1836096)."
126,http://comunicati.comune.prato.it/generali/?action=dettaglio&comunicato=14201600000126,02/02/2016,10:50,Viabilità,"Rifacimento tratto di marciapiede in via San Jacopo: ecco i divieti e le deviazioni","Da domani, mercoledì 3, fino al termine dei lavori e comunque non oltre mercoledì 17 febbraio",,"Per consentire il rifacimento di un tratto di marciapiede con
abbattimento delle barriere architettoniche saranno attivi il
divieto di transito e il divieto di sosta con rimozione forzata in
via San Jacopo tra l'incrocio con via Frascati e quella con
via Dante da domani, mercoledì 3 febbraio, fino al termine
dei lavori e comunque non oltre mercoledì 17 febbraio.
Sarà anche vietato il transito ai pedoni nel tratto di
marciapiede interessato dai lavori.
Durante i lavori il transito veicolare sarà deviato in
via Frascati, via Carbonaia, via dei Migliorati, via San Jacopo e
via Dante. Inoltre, in via Frascati, in corrispondenza
dell'incrocio con via San Jacopo la direzione obbligatoria
sarà a diritto mentre in via Santa Chiara, in
corrispondenza dell'intersezione con via Frascati/via San Jacopo,
la direzione obbligatoria sarà a destra. Infine, sarà
attivo il divieto di sosta con rimozione forzata in tutta l'area di
Piazza San Jacopo."
127,http://comunicati.comune.prato.it/generali/?action=dettaglio&comunicato=14201600000127,03/02/2016,10:00,Bilancio,"Contributi comunali per i centri civici e sociali e per gli edifici per il culto","Conferenza stampa, OGGI, mercoledì 3 febbrio, ore 12, sala giunta",,"Si terrà OGGI, mercoledì 3 febbraio, alle 12, in
sala giunta, la conferenza stampa dal titolo ""Contributi
comunali per i centri civici e sociali e per gli edifici per
il culto"". 
Parteciperanno l'assessore al Bilancio Monia Faltoni e
l'assessore all'Urbanistica Valerio Barberis.
I colleghi giornalisti sono invitati a partecipare.
Graditi fotografi ed operatori tv."
128,http://comunicati.comune.prato.it/generali/?action=dettaglio&comunicato=14201600000128,02/02/2016,11:58,Sicurezza,"Piazza Lippi, da domani saranno definitivamente chiusi i bagni pubblici","Richiesta dettata da motivi di sicurezza: la struttura non è utilizzata in maniera adeguata",,"Da domani, mercoledì 3 febbraio, e in via definitiva,
saranno chiusi i bagni pubblici di piazza Lippi. La richiesta di
immediata e definitiva chiusura della struttura è
stata presentata nei giorni scorsi dal sindaco Matteo Biffoni
e dall'assessore all'Ambiente Filippo Alessi al presidente di Asm
Gianluca Tapparini.
Una richiesta dettata da motivi di sicurezza, in quanto i bagni
non sono utilizzati in maniera adeguata. Sindaco e assessore hanno
inoltre richiesto ad Asm l'apposizione di un'adeguata segnaletica,
così da indicare la chiusura definitiva dei bagni
pubblici."
129,http://comunicati.comune.prato.it/generali/?action=dettaglio&comunicato=14201600000129,02/02/2016,15:18,"Consiglio Comunale","Consiglio straordinario sulla situazione della sanità nel territorio pratese","Giovedì 4 febbraio, ore 15:15, salone consiliare del Comune",,"E' stato convocato per giovedì 4 febbraio alle
15,15 il consiglio comunale straordinario sulla situazione
della sanità nel territorio pratese.
Sono stati invitati a partecipare il presidente della Giunta
regionale Enrico Rossi, l'assessore regionale Stefania Saccardi, il
direttore generale AUSL Toscana centro Paolo Morello
Marchese, il direttore programmazione area vasta centro Rocco
Donato Damone, il presidente della commissione 3 Regione
Toscana Stefano Scaramelli, il direttore sanitario Società
della Salute Michele Mezzacappa, i consiglieri regionali eletti
nell'area pratese, i sindaci dei comuni dell'area pratese, il
presidente della Provincia di Prato e le organizzazioni
sindacali.
Il consiglio si terrà nel salone consiliare di Palazzo
comunale in piazza del Comune, 2."
130,http://comunicati.comune.prato.it/generali/?action=dettaglio&comunicato=14201600000130,02/02/2016,15:35,Mobilità,"Car sharing, in arrivo 25 nuovi veicoli","Approvata questa mattina la firma dell'accordo con il Comune di Firenze per il transito e la sosta dei veicoli autorizzati in entrambi i comuni","Gli assessori Alessi e Squittieri: ""Felici del successo riscontrato con l'attuazione del servizio che semplifica la vita dei cittadini e implementa la connessione con l'area fiorentina""","La giunta questa mattina ha approvato la firma dell'accordo con
il Comune di Firenze che prevede, nell'ambito del progetto del Car
sharing svolto dall'impresa Car2Go, l'arrivo di ulteriori 25
veicoli sul nostro territorio, che potranno, come gli altri
già presenti, spostarsi a Firenze.
Saranno quindi 50 in tutto i mezzi che potranno transitare,
sostare e cessare il servizio nel Comune di Prato alle stesse
condizioni previste per quelli autorizzati dal Comune di Firenze e
viceversa.
""Siamo molto felici del successo ottenuto dal car sharing in
città - ha affermato l'assessore alla Mobilità
Filippo Alessi -. Con questi ulteriori mezzi il servizio vuol
andare a colmare delle mancanze che erano state segnalate e molti
cittadini ne hanno sottolinenato l'utilità ad esempio nei
trasporti verso l'aeroporto o nel completamento dei collegamenti
con i mezzi pubblici. Speriamo che questo sia solo l'inizio e che
altre realtà si affaccino su Prato accorgendosi della
recettività dimostrata in questa circostanza"".
Soddisfatta dell'accordo anche l'assessore all'Agenda digitale
Benedetta Squittieri che ribadisce l'importanza del servizio
nell'ottica di connessione con le città dell’area
metropolitana fiorentina e nella semplificazione della vita del
cittadino nei suoi spostamenti.

   
"
131,http://comunicati.comune.prato.it/generali/?action=dettaglio&comunicato=14201600000131,02/02/2016,15:38,Cultura,"Un ""Tè con sorpresa"" di sabato pomeriggio in biblioteca","Sabato 6 febbraio alle 16 alla Biblioteca Circoscrizione Ovest in via Isidoro del Lungo, 12 a Galciana","Lettura teatrale con musica dal vivo, un modo nuovo e conviviale per conoscere i libri di un autore. Ingresso libero.","""Tè a sorpresa"" è il titolo dell'appuntamento che
si terrà sabato 6 febbraio alle 16 nella Biblioteca della
Circocrizione Ovest in via Isidoro del Lungo 12, a Galciana.
L'evento fa parte della rassegna ""Sabato Pomeriggio in
Biblioteca"".
Sarà possibile sorseggiare un tè caldo in
compagnia e assistere a una lettura teatrale con musica dal vivo:
un modo nuovo e conviviale per conoscere i libri di un autore a
sorpresa.
La Biblioteca Circoscrizione Ovest sarà aperta
straordinariamente per questa iniziativa dalle 15 alle 18.
L'ingresso è libero.
Per informazioni Biblioteca Circoscrizione Ovest telefono 0574
1837502, fax 0574 1837388, e-mail:
bibliotecaovest@comune.prato.it."
132,http://comunicati.comune.prato.it/generali/?action=dettaglio&comunicato=14201600000132,03/02/2016,10:48,Comune,"La raccolta delle arance in Calabria raccontata in comune dai ragazzi del Marconi","Nella mattina di oggi, mercoledì 3 febbraio, nel salone consiliare di Palazzo comunale","La presidente Santi: ""Un onore per noi avervi qui. Una scuola di solito nota per problematiche ha dimostrato una grande attenzione alle persone""","Sette ragazzi della 2°E dell'Istituto Marconi sono
stati a raccogliere le arance a Maida in provincia di
Catanzaro in Calabria, insieme ai volontari del movimento
Operazione Mato Grosso, durante le vacanze natalizie.
L'attività della Omg Mato Grosso, attraverso il lavoro a
favore dei più poveri, offre a giovani e ragazzi la
possibilità di numerose esperienze formative. Per mezzo
del lavoro i giovani intraprendono una strada che li porta a
scoprire e acquisire alcuni valori fondamentali: la fatica, la
coerenza tra le parole e la vita, lo spirito di gruppo, il rispetto
e la collaborazione verso gli altri, la sensibilità e
l'attenzione ai problemi dei più poveri, lo sforzo di
imparare ad amare le persone.
""Non dev'essere un onore per voi essere qui stamani
perché l'onore è nostro nell'avere la
possibilità di ascoltarvi - ha dichiarato la presidente del
consiglio Ilaria Santi -. Il fatto di vedervi tornare contenti da
cinque giorni in cui avete provato fatica, avete capito cosa
significa alzarsi presto la mattina ci commuove. Una scuola di
solito nota per problematiche ha dimostrato una grande attenzione
alle persone"".
L'attività di volontariato svolta dal 1° al 5
gennaio è stata infatti raccontata dai protagonisti nella
mattina di oggi, mercoledì 3 febbraio, durante l'incontro
tra l'intera classe accompagnata dal professor Marco Tasseli,
promotore dell'iniziativa, e dal dirigente scolastico Daniele
Santagati nel salone consiliare di Palazzo comunale alla presenza,
oltre che della presidente del Consiglio, del sindaco Matteo
Biffoni, e dell'assessore alla Pubblica Istruzione Maria Grazia
Ciambellotti.
""Dopo questa esperienza ho imparato cosa significa aiutare gli
altri. Ora sono disposto a fare del bene perché ho capito
cosa vuol dire lavorare. Adesso capisco cosa significa quando i
miei genitori mi dicono di tornare stanchi dal lavoro. Ho imparato
ad accettare quello che ho, anziché a desiderare quello che
non ho"", ha detto Gabriele Martinelli, che insieme a Tommaso
Tinagli, Mirko Di Pasqua, Vincenzo Rubino, Tommaso Farinacci, El
Hamri Mouad e Mirko Fortini, ha alloggiato i primi cinque giorni
del nuovo anno in una scuola elementare del paese calabrese.
L'iniziativa, che viene svolta dall'Operazione Mato Grosso
ormai da diversi anni, ha visto per la prima volta la
partecipazione degli studenti dell'Istituto Marconi. Le arance
raccolte sono state poi vendute in tutta Italia, anche a
Prato, attraverso i camion del trasporto internazionale
su gomma (TIR).
A Pasqua più di cento ragazzi delle scuole
superiori, per la precisione provenienti da diverse classi del
Marconi e del Gamsci-Keynes, riempiranno i locali di
Officina Giovani: raccoglieranno vestiti, libri, oggetti,
biciclette e realizzeranno così un mercatino dell'usato.
L'iniziativa, che si svolgerà sempre in collaborazione con
l'Operazione Mato Grosso, avrà il patrocinio
dell'assessorato alle Pari Opportunità e alla Pubblica
Istruzione del comune.  "
133,http://comunicati.comune.prato.it/generali/?action=dettaglio&comunicato=14201600000133,03/02/2016,11:24,Cittadinanza,"Progetto ""Giardini comunicanti al Soccorso"", la presentazione","Conferenza stampa, OGGI, giovedì 4 febbraio, ore 11, giardini di via Carlo Marx",,"Si terrà OGGI, giovedì 4 febbraio, alle 11,
ai giardini di via Carlo Marx la presentazione del progetto
""Giardini Comunicanti al Soccorso"".
Saranno presenti il vice sindaco e assessore alle Politiche per
la Cittadinanza Simone Faggi, il presidente di Riciclidea Denny
Ciaramelli e un rappresentante del laboratorio di ricerca
FormaMentis del Pin.

  I colleghi giornalisti sono invitati a partecipare. Si prega
  di inviare un fotografo ed un operatore tv
"
134,http://comunicati.comune.prato.it/generali/?action=dettaglio&comunicato=14201600000134,03/02/2016,11:29,Bilancio,"Contributi per i centri civici e sociali e edifici per il culto, stanziati 200mila euro","Somme derivanti dagli introiti del 2015 degli oneri di urbanizzazione secondaria","L'assessore Faltoni: ""La decisione di destinare parte degli introiti degli oneri di urbanizzazione ad attività del terzo settore è una scelta politica, non obbligatoria""","Ammontano a 200mila euro i contributi stanziati
dall'amministrazione comunale e destinati ai centri civici e
sociali e agli edifici per il culto.
Si tratta di somme derivanti dagli introiti del 2015 degli oneri
di urbanizzazione secondaria per le quali i Comuni possono
concedere contributi a soggetti diversi dal Comune per
l’acquisto, la realizzazione di nuove opere, il restauro, il
ripristino, la ristrutturazione, l'ampliamento o l'adeguamento di
strutture già esistenti, in misura del 9% ai centri
civici e sociali e del 10% agli edifici religiosi e per il
culto.
""La decisione di destinare parte degli introiti degli oneri di
urbanizzazione secondaria ad attività del terzo settore
è una scelta politica, non obbligatoria - ha spiegato
l'assessore al Bilancio Monia Faltoni -. L'obiettivo è
duplice: valorizzare e sostenere il terzo settore che, grazie a
questi contributi, può restaurare o riqualificare edifici da
destinare poi ad attività di vario genere a servizio dei
cittadini, e che svolgono quindi attività aggregativa;
conoscere a fondo lo stato di salute di chi lavora, sul nostro
territorio, in questo settore. Si tratta quindi di risorse della
collettività che il comune introita e riversa nella
collettività stessa tramite le associazioni e gli enti,
pubblici e privati, che operano in città"".
Lunedì 1° febbraio sono stati pubblicati il bando per
l'assegnazione dei contributi destinati ai centri civici e sociali
(per il quale sono stati impegnati 100mila euro) e l'avviso
pubblico per l'assegnazione dei contributi per gli edifici per il
culto (i fondi da ripartire ammontano a 100mila euro).
""Abbiamo accolto le numerose sollecitazioni provenienti dalle
associazioni e dagli enti che operano attivamente in città
nel terzo settore - ha aggiunto l'assessore all'Urbanistica Valerio
Barberis -. Una quota degli oneri di urbanizzazione secondaria deve
essere infatti destinata a servizi, che hanno quindi una
funzione di utilità pubblica sul territorio.
L'amministrazione comunale ha deciso quindi di destinare parte di
questi introiti per la riqualificazione, restauro e ripristino di
strutture che svolgono un'importante funzione di socializzazione e
aggregazione"".

Bando per l'assegnazione dei contributi destinati a centri
civici e sociali. Possono accedere ai contributi le
associazioni iscritte all'Albo delle Associazioni o all'Albo del
Volontariato, o enti diversi non iscritti a questi albi ma non
aventi fini di lucro (no-profit), e che operano sul territorio nei
vari settori quali attività sociali, culturali, educative e
sanitarie. Si tratta di attività rivolte a favorire
l’integrazione e l’aggregazione in relazione a:
immigrati, giovani, handicap e terza età.
Le risorse saranno ripartite tra gli aventi diritto, con
criterio proporzionale rispetto al preventivo di spesa dei lavori
presentato da ciascuna associazione. Il Comune assegnerà
contributi fino al raggiungimento 50% del totale dei lavori
documentato, dando la possibilità, con bandi successivi, di
rinnovare la domanda fino al raggiungimento della somma massima
erogabile (il 50% del totale dei lavori, appunto).
Le associazioni e gli enti interessati all'assegnazione dei
fondi dovranno presentare una specifica richiesta di contributo
all'ufficio Protocollo del Comune (piazza del Pesce 9) o al
Servizio Urbanistica (viale Vittorio Veneto 9) o tramite pec, 
entro e non oltre giovedì 31
marzo.
I lavori dovranno poi iniziare entro e non oltre un anno dalla
data di assegnazione del contributo e devono essere regolarmente
ultimati entro tre anni. I contributi saranno erogati dopo la
rendicontazione dei lavori, che deve essere presentata entro 180
giorni dalla fine dei lavori, pena la revoca del contributo
assegnato.

Avviso pubblico per l'assegnazione dei contributi per gli
edifici per il culto. Per gli edifici religiosi e per il
culto la somma messa a bando, destinata sempre per progetti o
lavori di ristrutturazione, restauro e realizzazione di nuove
opere, andrà ripartita per il 92% alla chiesa cattolica e
l’8% alle altre confessioni.
Le richieste, in bollo, dovranno essere presentate presso
l’Ufficio  Protocollo del Comune in Piazza del Pesce n.
9 oppure presso il Servizio Urbanistica (viale V. Veneto 9), 
entro martedì 1° marzo."
135,http://comunicati.comune.prato.it/generali/?action=dettaglio&comunicato=14201600000135,03/02/2016,15:07,Eventi,"Arriva a Prato la ""Festa delle regioni del mercatino italiano""","In piazza del Duomo da venerdì 5 a domenica 7 febbraio","Mostra mercato con operatori provenienti dalla Puglia, dal Tirolo, dalla Liguria e dal Piemonte","Scende in piazza questo fine settimana la
“Festa delle regioni del mercatino italiano"": una
mostra mercato dedicata al gusto, ai sapori tipici e
all’eccellenze di alcune regioni d’Italia.
Una decina gli operatori selezionati, provenienti dalla
Puglia, dal Tirolo, dalla Liguria, dal Piemonte, che animeranno da
venerdì 5 a domenica 7 febbraio piazza Duomo."
136,http://comunicati.comune.prato.it/generali/?action=dettaglio&comunicato=14201600000136,03/02/2016,15:18,Sanità,"Contributo finanziario per le famiglie con figli minori disabili","Le domande entro il 30 giugno tramite pec, a mano o per raccomandata all'Ufficio Protocollo",,"La Regione Toscana, per il triennio 2016-2018, ha istituito un
nuovo 
contributo finanziario annuale a favore delle famiglie con
figli minori disabili.
Il contributo, che deve essere richiesto
annualmente, è di 700 euro per ogni minore disabile e
sarà erogato in presenza di un'accertata condizione di
handicap grave.
Sia il genitore che presenta la domanda, sia il figlio minore
disabile devono:
essere residenti in Toscana, in modo continuativo da almeno
  ventiquattro mesi, a partire dal 1° gennaio dell'anno di
  riferimento del contributo;
  devono far parte di un nucleo familiare convivente con un
  valore dell’indicatore della situazione economica
  equivalente (ISEE) non superiore a 29.999 euro.
Le domande devono essere presentate 
entro il 30 giugno di ciascun anno di riferimento
del contributo. Il modulo da compilare per la presentazione della
domanda e l'informativa privacy da allegare sono scaricabili al
seguente link: http://bit.ly/1S6Tv9o. 
La domanda può essere inoltrata al Comune di Prato
tramite pec a comune.prato@postacert.toscana.it; consegnata a mano
all'ufficio Protocollo generale; spedita a mezzo raccomandata A/R
indirizzata a: Comune di Prato, Piazza del Pesce, 9 - 59100 Prato
(PO) (per l'inoltro mediante spedizione a mezzo raccomandata A/R
farà fede la data del timbro di accettazione dell'ufficio
postale)."
137,http://comunicati.comune.prato.it/generali/?action=dettaglio&comunicato=14201600000137,03/02/2016,15:28,Viabilità,"Modifica della viabilità in via di Maliseti, l'amministrazione valuterà la proposta di Conad","Numerose le segnalazioni in merito ricevute dal Consigliere del sindaco Giovanni Mosca","La creazione della seconda corsia in direzione di via della Pace sarà vagliata dagli uffici competenti","La validità della proposta del supermercato Conad di
modifica della viabilità in via di Maliseti, con la
creazione della seconda corsia in direzione di via della Pace e il
mantenimento della pista ciclabile, sarà valutata
dall'amministrazione attraverso gli uffici competenti.
Conad si è resa disponibile a sostenere i costi
dell'operazione in virtù dell'aumento di traffico nella
zona, dovuto al successo del suo nuovo distributore di
benzina. Numerose sono state, inoltre, le segnalazioni in
merito dei cittadini ricevute dal Consigliere del sindaco Giovanni
Mosca. "
138,http://comunicati.comune.prato.it/generali/?action=dettaglio&comunicato=14201600000138,04/02/2016,10:15,Mobilità,"Muoviamoci Insieme Prato, presentazione del progetto di riqualificazione dell'area della Chiesa e Via del Ferro a Cafaggio","Martedì 9 febbraio alle 21 al Circolo Arci di Cafaggio in Via del Ferro","Saranno restituiti i risultati del laboratorio partecipativo tenutosi a Cafaggio lo scorso ottobre","Martedì 9 febbraio alle 21 al Circolo Arci di Cafaggio in
Via del Ferro, l’amministrazione comunale presenterà
il progetto di riqualificazione dell’area della Chiesa e di
Via del Ferro.
L’incontro, che vedrà la restituzione dei risultati
del laboratorio partecipativo tenutosi a Cafaggio lo scorso
ottobre, fa parte del percorso partecipativo Muoviamoci Insieme
Prato, attivato dal Comune di Prato nell’ambito Piano Urbano
della Mobilità Sostenibile e cofinanziato dalla Regione
Toscana attraverso l’Autorità regionale per la
partecipazione.
Dopo la passeggiata durante la quale i residenti hanno guidato i
professionisti, i tecnici e i facilitatori in un giro dell'area
oggetto di interesse, si svolse un 
laboratorio partecipativo. Durante questo
importante confronto sono emersi alcuni preziosi contributi
(priorità dei residenti, raccomandazioni, rischi da evitare
nella riqualificazione della zona, etc) da cui è poi nato il
progetto che verrà presentato.
Muoviamoci Insieme Prato (MIP) prevede una serie di numerosi
incontri e laboratori partecipativi in cui i cittadini e i
portatori di interessi sono chiamati a segnalare criticità
ma soprattutto a presentare idee e proposte per migliorare la
mobilità a Prato.
E' attiva una pagina facebook (Muoviamoci insieme Prato), dove i
cittadini possono prendere informazioni e partecipare attivamente
al percorso. Per iscriversi ed essere informati sui calendari dei
laboratori è possibile accedere al seguente link:
http://goo.gl/NvMsq9

  "
139,http://comunicati.comune.prato.it/generali/?action=dettaglio&comunicato=14201600000139,04/02/2016,10:51,"Polizia municipale","Convegno Internazionale sul falso documentale e anticontraffazione","Venerdì 19 febbraio dalle 9 nella sala convegni della Camera di Commercio in via del Romito 71","La domanda d'iscrizione al Convegno deve essere inviata alla casella di posta elettronica s.fei@comune.prato.it entro il 7 febbraio","Venerdì 19 febbraio dalle 9 nella sala convegni della
Camera di Commercio in via del Romito, 71, si terrà il
Convegno Internazionale sul falso documentale e
anticontraffazione.
La giornata si aprirà con i saluti del comandante
della Polizia Municipale di Prato Andrea Pasquinelli, del sindaco
di Prato Matteo Biffoni e dell'onorevole Susanna Cenni, componente
della Commissione parlamentare d'inchiesta sui fenomeni della
contraffazione, della pirateria in campo commerciale e del
commercio abusivo. Seguiranno gli interventi di esponenti delle
polizie comunali e provinciali provenienti da tutta Italia.
Quest'anno il Convegno Nazionale sul Falso Documentale,
che giunge ormai alla sua terza edizione, sarà
anche il I° Convegno Internazionale sul Falso Documentale
e Anticontraffazione.
Tra gli interventi sono previsti infatti due ospiti
internazionali: alle 10 Albert Cammajo, perito in documentoscopia
della Polizia Spagnola Mossos d'Esquadra-Catalunya, parlerà
di ""Documenti di identità e circolazione in Spagna,
sistemidi controllo e sicurezza""; alle 15.15 Jens Eichler,
Capo Divisione Anticrimine; Gabriele Mackies, Capo Squadra Mobile e
Commissari pressola Bundespolizeidirektion della Sassonia -
Anhalt,Germania illustrerà ""Il Falso Documentale nel
riciclaggio dei veicoli tedeschi"".
L'intera giornata sarà moderata dal
commissario Stefano Assirelli della Polizia municipale di
Prato.
Per tutta la durata del Convegno sarà allestito,
inoltre, un laboratorio per l'analisi di casi pratici e
perizie che i partecipanti vorranno trattare.  Il laboratorio
sarà diretto da Leonardo Fabbri e Andrea Silvi, con la
collaborazione di tutti i relatori.
La partecipazione al Convegno è gratuita. A tutti i
partecipanti verrà inviato l'attestato di partecipazione.
La domanda d'iscrizione al Convegno contenente Nome,
Cognome,Comando o Ente di appartenenza, indirizzo e-mail e recapito
telefonico, deve essere inviata alla casella di posta elettronica
s.fei@comune.prato.it entro il 7 febbraio 2016."
140,http://comunicati.comune.prato.it/generali/?action=dettaglio&comunicato=14201600000140,04/02/2016,11:26,Scioperi,"Domani sciopero del servizio mensa nelle scuole","Le imprese dell'ATI a cui è affidata la preparazione e la distribuzione del pasto per conto del comune non garantiscono il servizio","Le organizzazioni sindacali CGIL, CISL e UIL hanno proclamato uno scipero nazionale dei dipendenti delle aziende di ristorazione collettiva","Domani, venerdì 5 febbraio, sarà sospeso il
servizio mensa nelle scuole. Le organizzazioni sindacali CGIL, CISL
e UIL hanno proclamato uno sciopero nazionale dei dipendenti delle
aziende di ristorazione collettiva e scolastica per l'intera
giornata lavorativa.
Le imprese, costituenti l'ATI (Elior Ristorazione, Camst e
Ristorart Toscana), a cui è affidata la preparazione e la
distribuzione del pasto per conto dell'amministrazione, non saranno
in grado di garantire il regolare servizio nelle scuole.
L'amministrazione si scusa anticipatamente con le famiglie e con
le scuole per il disagio derivante da tale sospensione."
141,http://comunicati.comune.prato.it/generali/?action=dettaglio&comunicato=14201600000141,04/02/2016,12:05,Ospedale,"Parcheggio ospedale, tariffe agevolate di nuovo in vigore da lunedì","La decisione è maturata al termine dell'incontro tra il sindaco Biffoni, l'assessore Alessi e l'Ad di Gesat Pecchio",,"Da lunedì prossimo rientreranno in vigore le tariffe
agevolate per la sosta giornaliera, di tre giorni o settimanale nel
parcheggio del Nuovo Ospedale Santo Stefano. È questo
l’esito dell’incontro di questa mattina tra il sindaco
di Prato, Matteo Biffoni, l'assessore alla mobilità, Filippo
Alessi, e Luca Pecchio, amministratore delegato di Gesat,
società di gestione dell’ospedale.
L’incontro era stato sollecitato dallo stesso sindaco dopo
che la Gesat, come segno di protesta contro l’utilizzo
dell'area di via Foscolo come area di sosta, aveva deciso di
revocare l'accordo che prevede tariffe agevolate a favore dei
cittadini che utilizzano il parcheggio a pagamento
dell’ospedale.
L’amministrazione ricorda ai cittadini che l’area di
via Foscolo, esterna alla struttura ospedaliera, non è un
parcheggio. Allo stesso tempo il sindaco ha assicurato a Gesat che
gli uffici tecnici del Comune stanno già lavorando alla
viabilità alternativa, che interessa proprio l’area al
centro del contendere."
142,http://comunicati.comune.prato.it/generali/?action=dettaglio&comunicato=14201600000142,04/02/2016,12:11,cittadinanza,"Giardini Comunicanti, due appuntamenti per favorire l'integrazione","Il 7 e il 14 febbraio ai giardini di via Marx sfilata dei carretti, giochi e fiabe","Il vicesindaco Faggi: ""Valorizzare questo spazio e coinvolgere attivamente coloro che lo frequentano, rappresenta unoccasione importante di integrazione culturale e di promozione sociale""","Promuovere la socializzazione e l'integrazione tra i cittadini
del Soccorso, considerata la zona più multietnica della
città, attraverso la creatività, lo sport e il gioco.
E' questo l'obiettivo di 
""Giardini Comunicanti"", il progetto di mediazione
interculturale e di prossimità, in zone interessate da
disagio sociale e conflittualità diffuse, promosso dal
Comune di Prato e realizzato in collaborazione con il
laboratorio FormaMentis del Polo Universitario Città di
Prato.
""Il Soccorso è il quartiere più multietnico della
città, un quartiere difficile e dove le varie
realtà del territorio hanno deciso di unire le forze per
riappropriarsi dei propri spazi - ha commentato il vicesindaco
Simone Faggi -. Valorizzare questo spazio e coinvolgere attivamente
coloro che lo frequentano, rappresenta un’occasione
importante di integrazione culturale e di promozione sociale.
L'obiettivo dell'amministrazione comunale è promuovere e far
sì che si creino le condizioni per favorire il proliferare
di questo tipo di iniziative anche negli altri quartieri della
città, e soprattutto in quelli considerati più
complessi. Iniziative rese possibili solo grazie alla
volontà di ogni singolo cittadino e di chi il quartiere lo
vive tutti i giorni"".
""Il Soccorso è un territorio estremamente attivo, molte
sono le iniziative organizzate sia ai giardini che nell'intero
quartiere - ha spiegato Francesca Casini del Laboratorio
FormaMentis -. Il Laboratorio, costituito da un gruppo di mediatori
sociali, civili e commerciali, non ha fatto altro che osservare il
territorio, capire le idee e le proposte provenienti dalle
associazioni e da ogni singolo cittadino, e mettere insieme le
varie realtà unendole in un tavolo di coordinazione"".
L'appuntamento con Giardini Comunicanti è per domenica 7
e domenica 14 febbraio dalle 11 alle 17 ai giardini di via Carlo
Marx. In caso di maltempo gli eventi si terranno al centro civico
Pitigliani.
""Due appuntamenti importanti per favorire l'integrazione e la
socializzazione al Soccorso, un quartiere spesso al centro
dell'attenzione per fatti di cronaca - ha aggiunto Derry
Ciaramelli, presidente di Riciclidea -. Questi eventi sono il
frutto di una collaborazione costante e continua che si è
creata tra le varie associazioni presenti sul territorio e i
cittadini. Il progetto nasce proprio dalla voglia e dalla
consapevolezza di riappropriarsi di spazi che sono di nostra
proprietà, della collettività, cercando di amalgamare
culture diverse tramite la creatività, le buone pratiche e
il gioco. Dopo una prima fase organizzativa tenuta nei locali
dell'associazione Cieli Aperti, ci siamo spostati ad Officina
Giovani per il laboratorio creativo, un'occasione per creare
gruppo, miscelare creatività tra fasce di età diverse
e tra culture diverse, dare la possibilità di confrontarsi,
sviluppare un senso pratico/manuale e sensibilizzare alle buone
pratiche ecologiche del riuso degli oggetti"".

Domenica 7 febbraio. L'appuntamento è con
il Carnevale coi carretti ri-fatti. La giornata
è curata dell'associazione Riciclidea e
dell'associazione Viaggi e Scoperte. Durante la mattina saranno
realizzati 8 gruppi di lavoro misti (bambini e adulti), ai
quali verrà messo a disposizione un pancale per gruppo con 4
ruote già montate, una corda già posizionata (che
servirà per trasportare il carretto), una piccola seduta e
uno schienale da utilizzare per decorare. Al singolo gruppo
verrà chiesto di personalizzare la base e lo schienale del
singolo carretto con materiali di scarto che verranno messi a
disposizione in contenitori separati per tipologia (stoffa, legno,
plastica, ecc…).
Nel pomeriggio, dalle 14 alle 16, i
carretti sfileranno per le vie del quartiere,
trainati tramite una corda da un adulto del gruppo. La sfilata
partirà dai giardini di via Carlo Marx, attraverserà
via Torino, piazza della Chiesa del Soccorso e poi rifarà il
percorso inverso fino a tornare ai giardini. Ad aprire la sfilata
il carretto della pace e dell'amore, dove campeggerà la
frase ""Più forze unite insieme, se convogliate per una
giusta causa, non si sommano ma si moltiplicano"". A
seguire gli altri carretti che rappresentano Prato, la Cina,
il Marocco, l'Africa Centrale, il Bangladesh, la Giamaica e
l'Albania.

Domenica 14 febbraio. La giornata prevede
animazione con attività ludico sportive e letture animate.
La mattina la Polisportiva Il Sogno A.S.D., l’associazione
Cieli Aperti e la parrocchia S. Maria del Soccorso, animeranno lo
spazio pubblico dei giardini realizzando alcune attività
ludico sportive rivolte in particolare a bambini e ragazzi. In
programma giochi di gruppo, calcetto, pallavolo e bocce. Un
intervento volto anche a divulgare i valori positivi legati alla
pratica dello sport e ai giochi di gruppo, trasmettendo il valore
delle regole, dello stare insieme e del rispetto dell'altro, ma
anche un'occasione per favorire la socializzazione, il confronto e
lo scambio interculturale.
Il pomeriggio l’asilo ABC propone “I suoni delle
fiabe”, letture animate ad alta voce di storie per bambini.
La stessa storia sarà letta in diverse lingue per far
sentire come una stessa storia contenga una pluralità di
linguaggi e di suoni. I bambini saranno invitati a ripetere alcune
parole nelle lingue che non conoscono. Il pomeriggio si
concluderà con un laboratorio di collage a forma di mandala
che i bambini realizzeranno, a significare l'intreccio
linguistico, con le cose che si possono trovare nel
giardino.
Durante le due giornate verrà allestito un rinfresco
gratuito a cura dell’associazione Città del Cervo
bianco, dalle altre associazioni partner e dai negozianti della
zona.
Gli eventi saranno organizzati dal Comune con la collaborazione
di Riciclidea, Laboratorio di ricerca FormaMentis del Pin,
associazione Cieli Aperti, Pin, Forma Mentis Comitato
Riqualificazione Soccorso, Asilo ABC, Viaggi e Scoperte,
Hiastoriaedita, Polisportiva Il Sogno A.S.D., Parrocchia S. Maria
del Soccorso, Città del Cervo Bianco, gelateria Morino, bar
Figaro, Bocciofila del Soccorso, pizzeria 7+, Euro Take Away
Kebab."
143,http://comunicati.comune.prato.it/generali/?action=dettaglio&comunicato=14201600000143,05/02/2016,10:15,Cultura,"Cinema Eden, domeniche di febbraio con i classici Disney","L'appuntamento è per la domenica mattina alle 10,30. Ingresso gratuito","Torna la rassegna gratuita dedicata alle famiglie e sostenuta dall'amministrazione comunale","Al cinema Eden riprendono gli appuntamenti ad ingresso libero
con i classici Disney. Nelle 
domeniche di febbraio, 
alle 10.30,  torna la rassegna dedicata alle
famiglie e sostenuta dall’Amministrazione comunale
nell’ambito del progetto 
Febbraio, il cinema al centro, ideato per rilanciare le
sale cinematografiche cittadine ed avvicinare anche le giovani
generazioni alla cultura cinematografica.
Si comincia 
domenica 7 con 
Le follie dell’imperatore, divertente cartone in cui
si narrano le peripezie di Kuzco, giovane e viziatissimo imperatore
dell'Impero Incas che, trasformato erroneamente in un lama, tenta
di ritrovare le sue sembianze umane aiutato dal generoso contadino
Pacha.
La rassegna prosegue 
domenica 14 con 
Mucche alla riscossa, ambientato nel vecchio West dove va
in scena un bizzarro trio di vacche da latte - la sfacciata e
avventurosa Maggie, la compassata e corretta mrs. Calloway e la
svampita e spensierata Grace - che devono catturare un infame ladro
di bestiame, per la sua taglia, al fine di salvare la loro
idilliaca fattoria dal pignoramento.
Terzo appuntamento 
domenica 21 con 
Lilo e Stitch film del 2002 dove una dolce bambina
hawaiana, adotta un bizzarro cagnolino blu senza sapere che Stitch,
in realtà, è un esperimento alieno fuorilegge
precipitato con la sua astronave sulle isole Hawaii con
l’intenzione di distruggere tutto, ma che alla fine,
scoprirà la capacità di prendersi cura del
prossimo.
Ultimo appuntamento il 
28 febbraio con 
Pinocchio, storia di un burattino di legno nato dalle mani
di Geppetto e portato in vita dalla Fata Azzurra, la quale gli dice
che potrà diventare un bambino vero se si dimostrerà
""bravo, coraggioso e disinteressato"". Così iniziano le
avventure di Pinocchio per diventare un bambino in carne ed ossa,
che coinvolgeranno molti incontri con una serie di loschi
personaggi.
Info: info@cinemaedenprato.it"
144,http://comunicati.comune.prato.it/generali/?action=dettaglio&comunicato=14201600000144,08/02/2016,10,Cultura,"On Stage Teatro, in scena ""Sono COME Sono"" di Guido Nardin e Sara Nesti","Mercoledì 10 febbraio alle 21:30 ad Officina Giovani. Ingresso libero.",,"Mercoledì 10 febbraio alle 21:30 ad Officina Giovani va
in scena ""Sono COME Sono"" di Guido Nardin e Sara Nesti per la
rassegna On Stage Teatro.
Avrei potuto essere un famoso pianista, sarei potuto diventare
un dj, giuravo che avrei fatto il portiere. Era l'unico a
differenziarsi e pensavo che non fosse della squadra,era vestito
meglio e stava fermo e quando io sto fermo è perchè
ho qualcosa in mente. Avrei potuto fare l'ingegnere chimico, o
semplicemente terminare gli studi, sarei riuscito a costruirmi la
casa, invece così mi devo fidare e quando mi fido non serve
che ti fidi tu. Avrei potuto fare l'estetista, sempre fra la
bellezza, l'ordine, i profumi. Mi piaceva l'idea di prendermi cura
di qualcuno, come una sorta di infermiera dell'aspetto. Invece a
mala pena la mattina riesco a lavarmi la faccia ed a pettinarmi.
Eppure il bello mi piace ma io da che parte sto? No, aspetta.
Volevo essere una veterinaria, un idraulico, un pittore,
un'archeologa. Chi sono? Sono come sono, sono cosa sono.
L’ingresso è gratuito. Per informazioni:
0574.1836753, staff@officinagiovani.it,
www.portalegiovani.prato.it, fb: Officina Giovani, Twitter:
@officinagiovani"
145,http://comunicati.comune.prato.it/generali/?action=dettaglio&comunicato=14201600000145,04/02/2016,17:35,"Consiglio Comunale","Consiglio comunale straordinario sulla sanità","Presente anche il direttore generale della Asl Toscana Centro Morello e Damone, direttore di Area Vasta centro",,"E' in corso in palazzo comunale il consiglio comunale
straordinario sulla situazione della sanità nel territorio
pratese.
Oltre al sindaco Matteo Biffoni, alla giunta e ai consiglieri
comunali, sono presenti il direttore generale della AUSL
Toscana centro Paolo Morello Marchese, il direttore di
programmazione area vasta centro Rocco Donato Damone, il direttore
sanitario Società della Salute Michele Mezzacappa, i
consiglieri regionali eletti nell'area pratese, i sindaci dei
comuni dell'area pratese, il presidente della Provincia di Prato e
le organizzazioni sindacali.
Ad aprire il dibattito è stato  
l'assessore alla Salute Luigi Biancalani, che ha
affrontato tre tematiche principali: l'accessivo aumento di accessi
al Pronto soccorso, la carenza di posti letto al nuovo ospedale e
le risposte non all'altezza delle strutture sul territorio. ""Sono
aumentati gli accessi al Pronto Soccorso, passati da 70mila a
100mila, numeri comunque in linea con il resto della Regione - ha
spiegato Biancalani -. Per quanto riguarda il numero dei ricoveri,
a Prato la percentuale si attesta al 10,4, in analogia con il resto
della Toscana (10,5%). Se le barelle sostano al Pronto Soccorso
è per la difficoltà a smaltire i pazienti all'interno
dell'area medica. La situazione del territorio è aggravata
da due fenomeni: le quote capitali per la sanità e le quote
sanitarie per ricoveri in Rsa. A Prato la quota capitale rimborsata
a persona dalla Regione è di 1452 euro, contro i 1507 euro
della media regionale, è evidente che siamo sottostimati.
Invece, le quote sanitarie per i ricoveri in Rsa, richieste nel
2008, non sono sufficienti, c'è infatti un'unica lista
d'attesa e poche quote aggiuntive"".
L'assessore Biancalani si è poi soffermato sulla
questione dei posti letto: ""Stamani sono stati inaugurati 12 nuovi
posti per le cure intermedie nella ex palazzina delle malattie
infettive del vecchio ospedale. Abbiamo aumentato i posti anche a
Villa Fiorita, e questo, lo sottolineo, non vuol dire
aver potenziato la sanità privata. Altri 12 posti letto
potranno essere aperti attraverso una convenzione regionale nella
Rsa. Chiediamo che venga rifinanziato il progetto ""dopo l'ospedale
meglio a casa""; riattivato il distretto di San Paolo; incrementato
le quote sanitarie in Rsa. Vanno inoltre attivate
le aggregazioni funzionali territoriali attraverso la
costituzione di una rete tra medici, e va estesa la
refertazione on line e l'accesso del Centro Unico per le
Prenotazioni (Cup) a tutti gli studi medici. Chiediamo inoltre la
riapertura dell'edicola al nuovo ospedale, la riduzione delle liste
d'attesa e un investimento maggiore in specialistica e
diagnostica"".
Rispetto all'area del vecchio ospedale - che in parte
sarà destinata a parco - Biancalani ha affrontato il tema
dei 9mila metri quadrati di edifici che resteranno alla
Asl, chiedendo che essi siano destinati a funzioni sanitarie.
""In questi giorni abbiamo risolto il problema del parcheggio di
via Foscolo, stiamo lavorando per collegare le linee della Lam
al nuovo ospedale, prevedendo la fermata proprio davanti la
struttura ospedaliera. Sarà inoltre coperta la pensilina dei
mezzi di soccorso socio sanitari - ha concluso Biancalani -.
Chiediamo ora a gran voce di potenziare gli ambulatori vaccinali,
anche in virtù del nuovo caso di meningite che si è
registrato a Prato"".
Ecco come si sono espressi i gruppi consiliari:
""L’iniziativa di oggi ci fa individuare le
criticità e ragionare attorno alle possibili
soluzioni. Il vecchio ospedale non era a norma, in quello
nuovo non possiamo non rilevare che ci sono tante cose che
vanno bene. Basta pensare a chi ha un bagno in stanza in una camera
doppia o a chi ha fatto una dialisi e a tante altre situazioni - ha
affermato il 
capogruppo del Pd Lorenzo Rocchi -. Il punto di
fondo è però smettere di guardare ad ogni
ragionamento fuori dalle nostre mura con paura. Io credo
nell’area metropolitana, intesa come lo strumento per dare
più e migliori servizi a tutti. Penso anche che l’ASL
si giochi tutto su questa partita. Sarà fondamentale non
muoversi solo nell’ottica del risparmio.” 
""Bene Villa Fiorita, bene i nuovi letti di cure intermedie, ma
c’è bisogno di innovazione e coraggio. E’
necessario a mio avviso individuare nuclei di posti letto a
maggiore intensità assistenziale dentro gruppi di RSA,
finalizzati ad esempio nell’accoglienza di riacutizzazioni in
pazienti cronici - ha spiegato la capogruppo 
della lista civica Biffoni per Prato Rosanna
Sciumbata -. Infine, credo che sia fondamentale
individuare una modalità di comunicazione integrata tra i
due pilastri della sanità, vale a dire i medici di base e i
medici ospedalieri, per riuscire a diminuire gli accessi
all’ospedale e le prescrizioni improprie. Occorre non cadere
nell’errore di un’ulteriore dilatazione del Pronto
Soccorso”.
""Da anni aspettiamo soluzioni ai problemi da chi ci governa
ovunque, il Pd, per questo abbiamo richiesto un consiglio comunale
straordinario - ha precisato la consigliera del 
Movimento 5 Stelle Silvia La Vita -. Abbiamo
un ospedale che non funziona, costruito da privati che gestiscono
anche il parcheggio con le tariffe che tutti conosciamo, ai quali
versiamo 21 milioni di euro l'anno d'affitto, con mancanza di posti
letto. Non ci sono i presidi territoriali promessi, ci sono liste
d'attesa per prestazioni specialistiche e diagnostiche, liste
d'attesa per gli anziani nelle rsa, il distretto di Prato ovest
chiuso. Quello che chiediamo è una sanità pubblica,
universale, efficiente e trasparente. Il contrario di quello che ha
inserito il Pd nella nuova legge sanitaria, legge che privatizza e
modificata in corsi per rendere nullo il referendum voluto da 55000
cittadini"".
Il 
consigliere indipendente Emanuele Berselli ha
spiegato che: ""Nessuno sentiva la necessità di costruire un
nuovo ospedale, una struttura che oggi più che mai necessita
di un incremento del numero dei medici e dei paramedici nei
reparti, nonchè di un aumento di posti letto. Il problema
che più mi preoccupa in questo momento è
che occorre un'azione prioritaria sull'emergenza
meningite, per essere quanto meno arginata. La situazione sta
assumento i crismi di un'epidemia di meningococco, e in
città, così come nel resto della Regione, è
necessario iniziare a pensare ad una vaccinazione più
capillare, estesa a tutta la popolazione e a tutte le fasce
d'età. E' fondamentale quindi coinvolgere tutti i medici di
famiglia e i pediatri per cercare di arginare il più
possibile un fenomeno che nessuno sta più riuscendo a
controllare"".
""Tutti abbiamo il diritto di essere curati quando stiamo
male - ha esordito la 
capogruppo di Forza Italia Rita Pieri -. Abbiamo
continuato nel corso degli anni ad evidenziare le criticità
del sistema ospedaliero, è stato pensato un ospedale con
meno posti letto senza creare un contesto territoriale
sufficiente ad accogliere tutte le richieste dei cittadini. Il
pronto soccorso oggi sembra un campo da guerra, quello che
c'è sopra, quindi la struttura ospedaliera vera e propria,
non è in grado di recepire le persone che i medici del
pronto soccorso hanno preso in visione e in cura. La riforma
sanitaria varata dalla Regione va a penalizzare i cittadini e
i loro bisogni primari, ossia la necessità di avere dei
servizi sanitari adeguati. In favore del risparmio non
possiamo permettere che venga meno l'efficacia e l'efficienza
dei reparti. Che fine faranno la radioterapia e l'oncologia, che
è un'eccellenza pratese? Dare 12 milioni di euro per
demolire il vecchio ospedale e dare spazio ad un parco, è
una mossa giusta in questo contesto socio sanitario verso il
quale stiamo andando incontro?""
""Quando si parla di servizi sanitari ai cittadini la politica
deve rimanere fuori, ma è prioritario pensare esclusivamente
a risolvere in maniera concreta i problemi dei cittadini - ha
spiegato il 
capogruppo della lista Prato con Cenni Roberto
Cenni -. Per quanto riguarda l'ospedale, non si può
non sottolineare la carenza di posti letto: abbiamo bisogno di un
ospedale che riesca a dare servizi e risposte ai malati cronici.
Non si parla di pochi posti letto mancanti, ma di numeri che
toccano il centinaio. Chiediamo inoltre che parte dei servizi
oncologici siano trasferiti a Prato, viste le competenze e la
necessità di sviluppo che potremmo avere. Credo che Prato
debba essere considerata come parte integrante del sistema
sanitario regionale e necessiti di strutture e servizi
adeguati""
""Il re è nudo. Finalmente si capisce che questo ospedale
è una struttura nata male e piccola. Non è stata ben
valutata la complessità della città  - ha
commentato  
Aldo Milone, capogruppo di Prato Libera e Sicura
-. Ringrazio gli infermieri, i medici e tutti coloro che svolgono
la loro funzione in condizioni non ottimali. I dieci posti in
più o in meno non risolvono il problema: sono palliativi.
Oggi ho letto sul giornale che l’oncologia femminile
andrà a Sesto e ricordo bene la nostra battaglia per creare
a Prato un polo di eccellenza dell’oncologia. Per quel che
riguarda le RSA, se nel 2008 si è sbagliato a chiedere certe
quote, non significa che non si possa più rimediare. Infine,
un pensiero per il propagarsi della meningite: il rischio è
che i posti letto, di cui tanto ci lamentiamo, vengano occupati in
altra maniera""."
146,http://comunicati.comune.prato.it/generali/?action=dettaglio&comunicato=14201600000146,05/02/2016,10:20,Mobilità,"Non vedenti, 50 mila euro dal ministero per l'adeguamento degli attraversamenti semaforizzati","Il progetto del Comune di Prato è risultato al settimo posto della graduatoria nazionale",,"Grazie al settimo posto nella graduatoria finale, il progetto
Comune di Prato per l’adeguamento degli attraversamenti
semaforizzati alle esigenze dei non vedenti è risultato tra
i vincitori del bando del Ministero infrastrutture e trasporti
ottenendo un contributo di 50 mila euro.
Il Comune cofinanzierà il progetto con altri 50 mila
euro. L’importo complessivo di progetto, che prevede
l’adeguamento di 12 attraversamenti semaforizzati, risulta
così pari a 100 mila euro.
I progetti che hanno concorso al bando ministeriali sono stati
61 e quelli ammessi al finanziamento sono 14 tra i quali, appunto,
quello del Comune di Prato, risultato al settimo posto.
Dalle risultanze dell’analisi degli incroci semaforizzati
più critici, i cosiddetti black point, sono stati progettati
gli elementi correttivi, che possono essere: l’introduzione
di dispositivo di richiesta di via libera all’impianto
semaforico esistente; l’introduzione di dispositivo di
emissione del segnale sonoro di via; l’introduzione e/o
armonizzazione del percorso tattile per disabili visivi; la
rettifica dell’impianto di segnaletica orizzontale e
verticale esistente; il miglioramento degli impianti
semaforici.
Gli interventi previsti dal progetto riguardano le seguenti
intersezioni:
1. Piazza San Marco intersezione con via Ferrucci e via Pomeria
– presenza di molti negozi, supermercati, banche e uffici
pubblici;
2. via Arcangeli con via Pomeria – percorso casa lavoro e
casa scuola;
3. via Roma con via Pomeria – percorso casa lavoro;
4. via Cavour ingresso ambulatori specialistici struttura ASL
(Giovannini e Misericordia e Dolce);
5. via Pistoiese con via Cavour;
6. via F. Strozzi con via Curtatone;
7. via F. Filzi con via Marini;
8. via Luti con via Curtatone;
9. via Roma con via Roncioni e via Zarini;
10. via C. Livi con via Arcangeli e via C. Marx;
11. via G. Valentini con via F. Ferrucci;
12. via A. Zarini con via G. Valentini;
 “Sono molto soddisfatto del successo che abbiamo
conseguito, perché gli interventi sui semafori ci
permetteranno di rendere la città più accessibile e
più vivibile anche alle persone non vedenti”, ha
dichiarato l’assessore alla mobilità Filippo
Alessi."
147,http://comunicati.comune.prato.it/generali/?action=dettaglio&comunicato=14201600000147,04/02/2016,19:21,"Consiglio Comunale","Sanità: ""Nella riorganizzazione dell'Asl la sede del dipartimento di prevenzione della Usl Toscana centro sarà a Prato""","Consiglio straordinario, il direttore generale Morello spiega gli interventi previsti","Il sindaco Biffoni: Prato ha bisogno di migliorare i servizi sul territorio, oggi finalmente risposte concrete","3,5 milioni di investimenti sul territorio e l’adeguamento
del pronto soccorso. E’ questo che ha garantito il 
direttore generale della Usl Toscana centro Paolo Marchese
Morello durante il consiglio comunale straordinario
dedicato al tema sanità. Annunciati anche importanti
novità alla luce del futuro assetto dei dipartimenti
aziendali: ""Molti dipartimenti saranno guidati da professionisti
pratesi, riferimento sostanziale per la nuova organizzazione.
Inoltre abbiamo deciso che 
la sede del dipartimento di prevenzione della Usl Toscana
centro sarà a Prato"", ha annunciato durante il suo
intervento il direttore generale Morello.
 Il direttore ha così dettagliato gli investimenti
sul territorio pratese:
- 
Investimenti per cure intermedie, ovvero posti
letto extraospedalieri utili per fornire assistenza adeguata dopo
la dimissione dall’ospedale per chi necessita di proseguire
cure e terapie che non possono essere erogate a domicilio,
così da stabilizzare meglio i pazienti. In tutto saranno 36
i posti letto dedicati alle cure intermedie nel territorio pratese:
12 sono stati attivati nel 2013, 12 sono stati inaugurati questa
mattina nei locali del vecchio ospedale, 12 saranno disponibili
prossimamente nelle Rsa cittadine.
- 
Aumento delle quote sanitarie per le Rsa,
così da dare una risposta soprattutto alla fascia di
popolazione più anziana.
- Incremento numero di visite specialistiche e
attività diagnostica per 
ridurre le liste di attesa.
- 
Attivazione delle aggregazioni assistenziali territoriali
dei medici di famiglia con informatizzazione degli ambulatori in
rete con l’Asl: questo permetterà di attivare
servizi diagnostici e avere un vero e proprio cup presso il proprio
medico che può prenotare esami e visite direttamente a nome
del paziente. Inoltre, l’aggregazione dei medici
 consentirà di avere un prolungamento dell’orario
degli ambulatori con la possibilità da parte del medico di
avere già a disposizione in rete il quadro clinico dei
pazienti. Inoltre, il sistema informatico in rete metterà in
relazione medici di famiglia e medici ospedalieri: i referti
saranno subito disponibili per i medici di famiglia con evidenti
vantaggi per i pazienti che non dovranno recarsi a ritirarli di
persona.
- 
Incremento dell’assistenza infermieristica
domiciliare in accordo con i medici di famiglia.
“Tutti 
i 3,5 milioni verranno investiti in interventi sul
territorio, per avere una sanità diffusa che
permetterà ai cittadini di non avere solo l’ospedale
come punto di riferimento, ma di poter usufruire di servizi
sanitari efficienti ed efficaci prima e dopo un ricovero
ospedaliero – ha spiegato il direttore generale Morello -.
Oltre a questo si aggiungono i 
500mila euro di investimenti per il riadeguamento
funzionale dei locali del pronto soccorso del Santo
Stefano che permetterà un ampliamento dell’area di
primo accesso, migliorando la gestione degli spazi interni per una
presa in carico più rapida e più efficace anche per i
codici a bassa priorità”. Infine, sempre per
migliorare l’attività ospedaliera, nei locali di Villa
Fiorita l’Asl attiverà a breve 
10 posti letto di area medica: “Questi
saranno a disposizione del pronto soccorso che potrà contare
su un potenziamento dei posti letto di area medica”,  ha
concluso il direttore Morello. Inoltre Morello ha annunciato un
potenziamento di alcuni servizi: ""Un solo Sert è troppo
poco, è necessario fare investimenti maggiori,
così come vogliamo incrementare i servizi per la salute
mentale"". 
 “Prato ha bisogno di più servizi sul
territorio, posti letto e un taglio alle liste di attesa per visite
specialistiche  e attività diagnostiche – ha
detto il 
sindaco Matteo Biffoni a conclusione del consiglio
-. Da mesi chiediamo alla Regione investimenti importanti su Prato
e finalmente oggi sono arrivate risposte concrete. Quanto
annunciato dal direttore generale Morello alla luce della
riorganizzazione dell'Usl Toscana centro è un riconoscimento
importante per Prato, per i suoi professionisti e per il suo
personale medico sanitario”.
Proprio questa mattina il sindaco, insieme all’assessore
al Sociale Luigi Biancalani, ha partecipato all’inaugurazione
dei 12 posti letto per cure intermedie nell’area del vecchio
ospedale: “Ci aspettiamo che oltre ai 3,5 milioni di
investimenti già pianificati dalla Asl, la Regione utilizzi
parte dei 12 milioni che Comune e Provincia pagano per
l’acquisto dell’area del Misericordia e Dolce per
reinvestirli sul territorio pratese: è questo che chiederemo
anche all’assessore Saccardi quando verrà a Prato la
prossima settimana”.   
Il confronto politico tra il Comune e la Regione sul tema della
sanità è stato serrato e costante in questi mesi:
“Grazie alla disponibilità dell’assessore
Saccardi e all’intenso lavoro dei consiglieri regionali, in
particolare di Ciolini in commissione sanità, la Regione
Toscana sta lavorando seriamente su Prato e gli investimenti che da
tempo aspettiamo finalmente stanno arrivando – ha concluso il
sindaco -. Ora si tratta di concretizzare in tempi brevi quanto
è stato stabilito: la sanità è un tema
delicato, importante, di interesse generale dove accanto alla
professionalità del nostro personale medico, infermieristico
e sanitario devono esserci servizi adeguati ed efficienti”.
 "
148,http://comunicati.comune.prato.it/generali/?action=dettaglio&comunicato=14201600000148,,,,,,,"notizia non presente"
149,http://comunicati.comune.prato.it/generali/?action=dettaglio&comunicato=14201600000149,05/02/2016,10:41,"Polizia municipale","Controlli sulle attività commerciali, bloccata attività abusiva di parrucchiera","L'intervento degli agenti dell'unità operativa commerciale amministrativa e anticontraffazione","Alla cittadina cinese di 41 anni sono state sequestrate tutte le strutture utilizzate","Sono sempre più stringenti i controlli della Polizia
Municipale relativi all’esercizio abusivo delle
attività  commerciali sul territorio Comunale.
Personale appartenente all’Unità Operativa
Commerciale Amministrativa e Anticontraffazione, è
intervenuta all’interno di una casa in Via Pistoiese, dove
è stata accertata una attività abusiva di
parrucchiere, gestita da Y.S. cittadina cinese di 41 anni.
Gli agenti, dopo vari appostamenti in zona, hanno accertato che
all’interno di un vano dell’appartamento al primo piano
dello stabile, era stato allestito, senza alcuna autorizzazione, un
vero e proprio negozio di parrucchiere con seggiole, specchi a
muro, divani, lavatesta con poltrona e macchinari elettrici per
bigodini, corredato anche con prodotti specifici per lo svolgimento
dell’attività.
Alla parrucchiera abusiva sono stati contestati due verbali di
violazione amministrativa per un totale di 2666 euro, poiché
esercitava l’attività sia senza titolo autorizzativo e
sia in mancanza dei requisiti professionali richiesti dalla legge.
L’attività è stata bloccata, sequestrando tutte
le attrezzature utilizzate."
150,http://comunicati.comune.prato.it/generali/?action=dettaglio&comunicato=14201600000150,05/02/2016,10:55,Cultura,"Malaparte e gli altri capitani coraggiosi","Fine settimana in Lazzerini. Ingresso libero.","Sabato 6 febbraio alle 17 il noto critico Renato Barilli presenta il suo identikit di unintera pattuglia di scrittori coraggiosi""","Sabato 6 febbraio alle 17 nella Sala Conferenze della Biblioteca
Lazzerini l’illustre critico d’arte e di letteratura,
Renato Barilli, presenta il suo ultimo libro pubblicato da Mursia,
dal titolo “La Narrativa dei «Capitani
coraggiosi»”. Si tratta di un interessante saggio in
cui l’autore affronta il compito di tracciare un avvincente
identikit di un’intera pattuglia di narratori, uniti tutti
dal coraggio di cui hanno dato prova. Stiamo parlando di Malaparte,
Conrad, Malraux, Saint-Exupéry, Hemingway e Silone. Un
gruppo straordinario di scrittori, pronti a sfidare rischi di
guerre e rivoluzioni, con i loro personaggi indotti a trangugiare
il calice amaro ma imprescindibile della morte. Insomma, tutti
“capitani coraggiosi”, che hanno romanzato la sfida tra
le forze della vita e l’incombere della fine, a partire dai
personaggi di Conrad che si precipitano in azioni tumultuose fino a
sfidare la morte.
Domenica 7 febbraio alle 11 sarà la volta della
presentazione di “ Sassofoni e pistole”, il libro di
Franco Bergoglio, che racconta “la storia delle relazioni
pericolose tra jazz e romanzo poliziesco”. È una delle
iniziative di “Incroci Jazz tra Prato e Firenze”, con
cui la rassegna Met Jazz farà per la prima volta tappa anche
alla Biblioteca Lazzerini.
Ingresso gratuito. Info: Biblioteca comunale Lazzerini, telefono
05741837800, lazzerini@comune.prato.it,
www.bibliotecalazzerini.prato.it."
151,http://comunicati.comune.prato.it/generali/?action=dettaglio&comunicato=14201600000151,05/02/2016,11:01,Tossicodipendenza,"Operatori di strada, dal 1° marzo aumentano le uscite sul territorio","Annunciato dal direttore generale Usl centro il raddoppio del Sert. Faggi: ""E' un nostro dovere salvare i ragazzi dalla droga""","Il Comune di Prato ha incrementato lo stanziamento di ulteriori 12mila euro che si sommano ai 56mila già finanziati","Dal 
1° marzo saranno aumentate le uscite
settimanali degli 
operatori di strada. Un passo avanti
nella lotta alla tossicodipendenza reso possibile da un
ulteriore stanziamento di 
12mila euro da parte del Comune di Prato per
il lavoro degli operatori. Soldi che si vanno a sommare agli altri
56mila già stanziati per il progetto, dei quali 40mila
della Regione, 8mila dell'Asl e 8mila del Comune di Prato
stesso. ""Combattere lo spaccio e la tossicodipendenza
significa salvare tante persone, soprattutto giovani, dalla
droga. E' un nostro preciso dovere impegnarci per aiutare chi
è dipendente con servizi adeguati - spiega il 
vicesindaco Simone Faggi -. I dati forniti
dall'Asl di Prato indicano una diminuzione del numero
di overdose e un aumento degli accessi al Sert, questo vuol
dire che con gli operatori di strada andiamo nella giusta
direzione"".
Va in questa direzione anche quanto annunciato ieri dal 
direttore della Usl Toscana Centro Paolo Morello
durante il consiglio comunale straordinario sulla sanità:
""Il 
raddoppio del Sert è un'ottima notizia,
implementare questo servizio sul nostro territorio è
fondamentale per dare risposte concrete sul fronte sociale e
sanitario al problema della droga - aggiunge Faggi -. Le
istituzioni, tutte, devono agire in sinergia e affrontare il
fenomeno: sicurezza e repressione, decoro urbano e riqualificazione
del territorio, ma anche interventi sociali di sostegno e recupero.
Non dobbiamo mai dimenticare che oltre a un problema di sicurezza e
illegalità dietro alla droga c'è il dramma di
tanti ragazzi e delle loro famiglie che hanno diritto a
un'opportunità di recupero""."
152,http://comunicati.comune.prato.it/generali/?action=dettaglio&comunicato=14201600000152,05/02/2016,11:06,"Agenda Digitale","Agenda digitale, Squittieri nominata coordinatrice del gruppo Banda Larga e Ultralarga di Anci nazionale","L'assessore all'innovazione tecnologica: ""Porteremo il nostro contributo a questo importante lavoro per lefficienza della pubblica amministrazione e per lo sviluppo del territorio""",,"Nomina prestigiosa per 
Benedetta Squittieri, assessore all'Innovazione
tecnologica e agenda digitale. Sarà infatti la nuova 
coordinatrice del gruppo Banda Larga e Ultralarga di
Anci (Associazione Nazionale Comuni Italiani)
nazionale.
La decisione è stata presa da Marco Filippeschi, delegato
Anci all'Innovazione tecnologica e attività produttive, in
seguito alla giornata di confronto e dibattito che si è
tenuta lo scorso dicembre con gli amministratori locali sui temi
dell'agenda digitale.
""Ringrazio Anci nazionale per avermi assegnato questo importante
incarico, un riconoscimento all'attività svolta dall'intera
amministrazione comunale pratese, da sempre attenta ai temi
dell'innovazione e dello sviluppo tecnologico - ha commentato
Benedetta Squittieri -. Il lavoro svolto in questo
anno e mezzo sui temi dell'agenda digitale e dell'innovazione
tecnologica ha contribuito a mettere il Comune di Prato al
centro delle buone pratiche a livello nazionale. Porteremo quindi
il nostro contributo al lavoro nazionale su questi temi. La Banda
larga e ultralarga sono un'infrastruttura fondamentale per lo
sviluppo del nostro territorio e di tutta Italia. Il nostro Paese
è molto indietro in tutte le classifiche europee che parlano
di infrastrutture digitali, ma confidiamo che l’accelerazione
data dal governo nell’ultimo anno possa portare ad un
miglioramento fattivo in tempi brevi. Molto possono fare anche i
comuni e gli Enti locali"".
""Un ringraziamento doveroso va fatto anche agli uffici
comunali, che possono vantare di professionalità importanti
e grandi competenze, senza i quali non sarebbe stato possibile
raggiungere questo importante traguardo - ha proseguito l'assessore
Squittieri -. In questo anno la scelta del Comune di Prato di
cablare tutti gli edifici pubblici a partire dalle scuole ha
dimostrato di essere una scelta giusta che va nella direzione di
incentivare l’uso dei servizi digitali in tutti gli ambiti
della vita della nostra città. Grazie all’impegno e
alle capacità dei nostri tecnici, abbiamo realizzato
progetti che sono all'avanguardia nell'intero territorio
nazionale""."
153,http://comunicati.comune.prato.it/generali/?action=dettaglio&comunicato=14201600000153,05/02/2016,11:25,Lutto,"Cordoglio dell'amministrazione per la scomparsa di Marcello Fossi","Lo storico segretario della Ciclistica pratese scomparso a 75 anni","Biffoni e Vannucci: ""Figura di riferimento per il ciclismo che con la sua passione e esperienza mancherà a tutto il mondo dello sport""","Il sindaco Matteo Biffoni, insieme al consigliere con delega
allo Sport Luca Vannucci e a tutta la giunta, esprime il proprio
cordoglio per la scomparsa di Marcello Fossi, storico segretario
della Ciclistica Pratese 1927.
""Una figura di riferimento per il ciclismo non solo cittadino ma
regionale e nazionale - hanno ricordato Biffoni e Vannucci -, una
memoria storica con una visione sempre proiettata ai giovani e al
futuro che con la sua esperienza e passione mancherà al
mondo dello sport""."
154,http://comunicati.comune.prato.it/generali/?action=dettaglio&comunicato=14201600000154,05/02/2016,11:46,Ambiente,"Centro di Scienze Naturali, in corso interventi di manutenzione e riqualificazione","Sistemazione dei vialetti, taglio di piante pericolanti e nuove piantumazioni, ripulitura dell'area da arbusti e tronchi e abbattimento di strutture inutilizzate, sono gli interventi in atto da parte di Asm servizi","Marco Morelli: ""I lavori, tempo permettendo, saranno conclusi nel giro di un mese e la nostra intenzione è di poter avere un parco sistemato e accogliente con l'arrivo della primavera""","Gli operatori di Asm Servizi sono a lavoro da ieri, affiancati
dai dipendenti e dai volontari del Centro di Scienze Naturali di
Galceti, per alcuni interventi di riqualificazione e manutenzione
del Centro.
Nello specifico si tratta della sistemazione dei vialetti del
Centro, alcuni di questi non accessibili da un po' di tempo, del
taglio di alcune piante rese pericolanti dalla tempesta di vento
del 5 marzo dello scorso anno, della ripulita in tutta l'area di
tronchi o arbusti accumulati nel corso degli anni all'interno del
parco, dell'abbatimento di vecchie strutture fatiscenti ancora
presenti e inutilizzate e della ripiantumazione delle piante.
""I lavori, tempo permettendo, saranno conclusi nel giro di un
mese - afferma il presidente del Centro Marco Morelli - e la nostra
intenzione è quella di poter avere con l'inizio della
primavera, il 21 marzo, un Centro sistemato e accogliente.
Organizzeremo inoltre il 9 marzo un incontro pubblico, a cui
parteciperà anche il sindaco Matteo Biffoni insieme ad altri
esponenti della giunta, con le associazioni e la cittadinanza, per
parlare del futuro del Centro di Scienze Naturali""."
155,http://comunicati.comune.prato.it/generali/?action=dettaglio&comunicato=14201600000155,05/02/2016,11:58,Viabilità,"Lavori in un tratto di via Pelagatti e di via Marcovaldi: ecco i divieti e le deviazioni","Dalle 9 di lunedì 8 fino al termine dei lavori e comunque non oltre le 18 di mercoledì 10 febbraio",,"Per consentire l'esecuzione di lavori di risanamento del manto
stradale e di rifacimento del tappeto d'usura in via Giovacchino
Pelagatti, nel tratto compreso tra l'intersezione con via A.
Zarini e la corsia in uscita dal piazzale dell'Arte e dei Mestieri,
ed in via Sandro Marcovaldi, nel tratto compreso tra l'intersezione
con via G. Pelagatti ed il civico 7, saranno attivi il divieto di
transito e il divieto di sosta con rimozione forzata su ambo i
lati dalle 9 di lunedì 8 febbraio fino al termine dei
lavori e comunque non oltre le 18 di mercoledì 10
febbraio.
Durante i lavori il transito veicolare e il trasposto pubblico,
vale a dire la linea 4 in direzione Mezzana, provenienti da via del
Romito saranno deviati in via A. Zarini."
156,http://comunicati.comune.prato.it/generali/?action=dettaglio&comunicato=14201600000156,05/02/2016,12:16,"Lavori Pubblici","Playground del Serraglio, i lavori completati e quelli che verranno","Installato un nuovo canestro a parete, riparata la tribuna, sistemata la recinzione, riverniciata la facciata del PIN.","L'assessore Valerio Barberis:""Il luogo è molto frequentato e sarà ancora migliorato"". In arrivo una cupola geodetica e un piccolo bar","Sono stati completati i lavori al playground di street basket
sulla terrazza del Serraglio. La facciata del Polo Universitario
Città di Prato (PIN) è stata riverniciata ed
è stata sistemata la rete di recinzione
para-palloni lungo viale Galilei. Inoltre, è stato
installato un nuovo canestro a parete ed è stata
riparata la tribuna in cemento armato, utilizzabile anche
per la pratica degli skate, che era stata scheggiata dalle
parti laterali.     
""Il luogo è molto frequentato, segno che aver dato
seguito alle richieste delle associazioni è stata una scelta
giusta - ha dichiarato l'assessore ai Lavori Pubblici Valerio
Barberis -. Adesso andiamo avanti per migliorarlo ancora"".
I lavori che saranno realizzati sono il recupero del manto della
pavimentazione, una cupola geodetica (cioè una
struttura emisferica composta da una rete di travi
posizionate su cerchi massimi che formano elementi
triangolari) per il parkour e un container rimodulato per la
creazione di un piccolo bar."
157,http://comunicati.comune.prato.it/generali/?action=dettaglio&comunicato=14201600000157,05/02/2016,15:42,Ordinanze,"Modifiche alla viabilità tra via Pistoiese, via Filzi e via Colombo a causa del passaggio di un corteo","Domani mattina, sabato 6 febbraio dalle 10 alle 14",,"Domani mattina, sabato 6 febbraio, saranno possibili disagi
alla circolazione nella zona compresa tra via Pistoiese, via Filzi
e via Colombo a causa del passaggio di un corteo di
sensibilizzazione contro ogni forma di crimine e di violenza,
organizzato dall'Associazione Cervo Bianco.
Dalle 10 e fino al termine del corteo, non oltre le 14,
sarà temporaneamente sospesa la circolazione per il
passaggio dei partecipanti al corteo nelle seguenti vie:

  Via Curtatone nel tratto compreso tra l'area a
  verde pubblico adiacente le mura medioevali, e Via G.
  Oberdan;
  
  Via Guglielmo Oberdan nel tratto compreso tra
  Via Curtatone e Via Quattro Novembre;
  
  Via Quattro Novembre nel tratto compreso tra Via
  G. Oberdan e Via R. Luti;
  
  Via Raffaello Luti nel tratto compreso tra Via
  Quattro Novembre e Via F. Filzi;
  
  Via Fabio Filzi nel tratto compreso tra Via R.
  Luti e Via dei Gobbi;
  
  Via dei Gobbi nel tratto compreso tra Via F.
  Filzi e Via Pistoiese;
  
  Via Pistoiese,nel tratto compreso tra Via dei
  Gobbi e Via U. Giordano;
  
    Via Umberto Giordano
  
  
  Via Cristoforo Colombo,nel tratto compreso tra
  Via U. Giordano e l'area a verde pubblico posta a margine della
  viabilità principale tra Via L. Borgioli e Via
  Galcianese
"
158,http://comunicati.comune.prato.it/generali/?action=dettaglio&comunicato=14201600000158,05/02/2016,16:13,Viabilità,"Lavori al manto stradale in un tratto di via Donizetti, divieto di sosta e transito","Dalle 8,30 di martedì 9 febbraio",,"Per consentire l'esecuzione di lavori di risanamento del manto
stradale e di rifacimento del tappeto d'usura in Via Gaetano
Donizetti, nel tratto compreso tra l'intersezione con Via San Paolo
e l'intersezione con Via Pistoiese, dalle 8,30 di martedì 9
febbraio e non oltre le 18 di venerdì 12 febbraio,
sarà attivo il divieto di sosta e transito.
Durante i lavori il transito veicolare sarà deviato in
Via San Paolo, Via F. Cilea, Via A. Nuti, Via A. Vivaldi, Via
dell'Alberaccio e Via Pistoiese, oppure, Via San Paolo, Via D.
Zipoli, Via Pistoiese, Via P. Maroncelli, Via F. Filzi e Via
Pistoiese."
159,http://comunicati.comune.prato.it/generali/?action=dettaglio&comunicato=14201600000159,05/02/2016,16:40,Ambiente,"Giardini della Passerella chiusi per lavori di adeguamento e manutenzione","Da domani, sabato 6 febbraio a domenica 6 marzo","Sarà posizionato un nuovo gioco, saranno potati i lecci presenti e la vasca sarà svuotata e trasformata in aiuola","I giardini della Passerella saranno chiusi da domani, sabato 6
febbraio, fino a domenica 6 marzo a causa di alcuni lavori di
adeguamento e manutenzione da parte di Asm Servizi.
Gli interventi consisteranno nella potatura dei lecci presenti,
nel posizionamento di un nuovo gioco e nel riempimento della vasca
che sarà trasformata in aiuola.
L'area interessata dai lavori sarà recintata e protetta
in modo da assicurare il divieto di accesso alla cittadinanza
all'area del cantiere. "
160,http://comunicati.comune.prato.it/generali/?action=dettaglio&comunicato=14201600000160,08/02/2016,10:33,Ambiente,"Pm10, firmata l'ordinanza per la tutela della qualità dell'aria","Da domani al 31 marzo limitazioni agli impianti di riscaldamento; divieto di accensione fuochi e obbligo di spegnimento dei motori per soste prolungate","Un vademecum delle buone pratiche per il contenimento delle emissioni in atmosfera","E' stata firmata dai sindaci dei comuni di Prato, Poggio a
Caiano, Carmignano, Agliana, Montemurlo, Montale e Quarrata 
l'ordinanza per la tutela della qualità dell'aria
nelle aree urbane, in seguito al superamento del valore
limite per il parametro di polveri sottili Pm10.
L'ordinanza, contenente provvedimenti contingibili ed
urgenti, sarà in vigore da domani, martedì 9
febbraio, a giovedì 31 marzo 2016, salvo revoca, ed ha
lo scopo di ridurre la concentrazione media giornaliera di polveri
sottili.
Il provvedimento è stato preso in conformità con
le direttive della Regione Toscana, che prevede azioni contingibili
ed urgenti al quindicesimo superamento dall’inizio
dell’anno del valore limite giornaliero del parametro polveri
sottili Pm10, e non più al 35esimo, come gli scorsi anni.
Dal bollettino giornaliero di Arpat, al 6 febbraio risultano
infatti raggiunti 15 superamenti del valore limite giornaliero del
paramentro di polveri sottili alla centralina Pt-Montale.
I Comuni si sono quindi impegnati a mettere in atto interventi
univoci e contemporanei.
Non ci saranno limitazioni al traffico veicolare, ma ai
riscaldamenti e alle bruciature. Nello specifico l'ordinanza
prevede la riduzione da 12 a 10 ore del periodo giornaliero
consentito per il funzionamento degli impianti di riscaldamento,
con esclusione degli impianti installati negli edifici adibiti ad
ospedali, cliniche, case di cura o assimilabili. La temperatura
dell'aria dei singoli ambienti all'interno degli edifici, sia
pubblici che privati, ad eccezione degli edifici adibiti a scuole
materne, asili nido, piscine, ospedali, cliniche o case di cura,
non deve superare i 18°. E' inoltre vietata l'accensione di
fuochi e abbruciamenti all'aperto ed è, infine, obbligatorio
spegnere i motori dei veicoli in caso di sosta prolungata.
L'amministrazione comunale ha inoltre diffuso un 
vademecum informativo sulle buone pratiche per il
contenimento delle emissioni in atmosfera e per la
conseguente tutela della qualità dell'aria nelle aree
urbane. Obiettivo del vademecum è quindi quello di indicare
alla cittadinanza quali siano le buone pratiche per contribuire
alla riduzione delle emissioni in atmosfera soprattutto nei momenti
di criticità ambientale causati dal superamento dei valori
limite per il parametro polveri sottili Pm10.

  Queste le indicazioni contenute nel vademecum:


Accorgimenti da tenere fuori casa: usare il
più possibile i mezzi pubblici; spostarsi di più
a piedi o in bicicletta; prendere l'auto solo quando è
necessario e cercare di organizzarsi per non viaggiare da soli;
guidare a velocità moderata; non parcheggiare in modo
da intralciare il traffico; se è possibile, non
sostare con il motore acceso e spegnere il motore quando siamo
fermi in coda; controllare  periodicamente il motore e lo
scarico delle nostre vetture.

In casa: contenere la temperatura entro i
18°C; non riscaldare inutilmente box, magazzini e locali
non abitati; non accendere camini, stufe o barbecue.

Per la salute: nei giorni di maggiore
concentrazione di polveri sottili Pm10 si consiglia di evitare
l'attività fisica all'aperto nelle aree urbane."
161,http://comunicati.comune.prato.it/generali/?action=dettaglio&comunicato=14201600000161,18/02/2016,11:45,Ambiente,"Prato territorio di sperimentazione dell'iniziativa ""Centomila orti in Toscana""","Il progetto è rivolto prioritariamente ai giovani fino a 40 anni. Tra gli obiettivi, migliorare la salute e il mangiare sano dei cittadini",,"Prato farà parte dei 47 Comuni toscani che prenderanno
parte all’iniziativa “Centomila orti in Toscana”,
le cui linee guida per la realizzazione sono state approvate dalla
Giunta regionale negli scorsi giorni. Nell’occasione, la
Giunta regionale ha approvato sia il modello di bando che
permetterà ai Comuni di selezionare i soggetti che
gestiranno i vari complessi di orti, sia quello che servirà
ad assegnarli ai cittadini che ne faranno richiesta. Per
l’iniziativa, la Regione ha stanziato quasi tre milioni di
euro, da utilizzare da qui al 2018.
Nella prima fase partiranno sei esperienze pilota, in
altrettanti Comuni dove sono già maturate inizitive
similari. Entro la fine dell’anno, lil
progetto sarà esteso anche negli altri 41 Comuni che si
sono candidati a realizzarlo nei propri territori. Tra questi,
appunto, c’è anche Prato.
L’iniziativa “Centomila orti in Toscana”
rientra nell’ambito di Giovanisì e tra i criteri
c’è quello di dare priorità ai giovani fino ai
40 anni di età e, tra i gestori degli spazi, alle
associazioni composte prevalentemente da giovani. Le
coltivazioni dovranno essere improntate all’agricoltura
biologica, mettendo al bando fitofarmaci e pesticidi. Attraverso
gli orti, insomma, si promuoverà l’agricoltura toscana
di qualità, miniaturizzata e diffusa sul territorio fino a
raggiungere i centri urbani: un’esperienza interessante sia
per le associazioni che gestiranno i complessi di orti che per i
singoli cittadini, che usufruiranno gratuitamente di questa
opportunità.
L’iniziativa è nata da un protocollo d’intesa
sottoscritto tra Anci Toscana, Regione e alcuni Comuni
nell’ottobre dello scorso anno. “L’obiettivo che
ci ha spinti in questa direzione”, spiega il presidente di
Anci Toscana e sindaco di Prato Matteo Biffoni, “è
quello di migliorare la salute e il mangiar sano dei cittadini. Nei
mesi scorsi, con il percorso fatto nel quadro di Expo2015, il
Comune di Prato si è speso molti su questi obiettivi e la
nostra partecipazione all’iniziativa dei ‘Centomila
orti in Toscana’ è il modo giusto per valorizzare quel
percorso ”.
Altro impulso che ha spinto il Comune di Prato a partecipare
all’iniziativa regionale è venuto cogliendo le istanze
della cittadinanza che si sono esplicitate nel corso dei processi
partecipativi sviluppati durante le recenti progettazioni sulla
riqualificazione urbana avviate dall’Amministrazione
Comunale, così come un recente tavolo di lavoro istituito
con le professioni, ed in particolare con l’Ordine degli
Architetti, su questo tema.
Oltre alla promozione del miglioramento della salute e del
mangiare sano, l’idea di fondo del progetto regionale
è quella di creare luoghi di aggregazione e di
socialità che verranno frequentati da pensionati e da
giovani agricoltori, spazi facilmente raggiungibili, dotati di
collegamento wi-fi, e collocati spesso nelle vicinanze dei centri
storici. Secondo gli orientamenti della Regione, che saranno
definiti compiutamente con i prossimi atti, i singoli orti avranno
una dimensione tra i 50 e un massimo di 100 metri quadrati; i
complessi di orti ne conterranno tra i 20 e i 100, mentre i Comuni
dovrebbero ricevere un finanziamento pari a circa l’80% delle
risorse necessarie a realizzare l’iniziativa sul proprio
territorio."
162,http://comunicati.comune.prato.it/generali/?action=dettaglio&comunicato=14201600000162,08/02/2016,13:01,Lavoro,"V° edizione di EYE, oltre 100 studenti al primo workshop nel salone consiliare","Un progetto del comune e di Artes con il Gruppo Giovani Imprenditori","Presenti il sottosegretario alla Pubblica Istruzione Gabriele Toccafondi, il presidente del Consiglio regionale Eugenio Giani e il sindaco Matteo Biffoni","Oltre 100 gli studenti delle scuole superiori pratesi
selezionati per imparare a diventare imprenditori che stamani hanno
partecipato alla quinta edizione del Programma 

  Eye - Ethics and Young Entrepreneurs
 svoltosi nel salone consiliare del Comune di Prato. I
ragazzi di età tra i 16 e i 18 anni provengono dall'Istituto
Tecnico e Professionale Statale ""Paolo Dagomari"", Istituto
d'Istruzione Superiore ""Carlo Livi"", Istituto Professionale Statale
""Francesco Datini"", Istituto Statale di Istruzione Superiore
""A.Gramsci-J.M. Keynes"".
""L’obiettivo che, come governo, ci siamo prefissati
è far collaborare scuola e azienda. Al Ministero
è cambiata l'aria. Stiamo abbattendeo muri ideologici che
duravano da decenni - ha dichiarato il 
sottosegretario alla Pubblica Istruzione Gabriele
Toccafondi -. La scuola non può essere solo
conoscenza. Per fare impresa servono poi le competenze"".
In parallelo al loro corso di studi, gli studenti potranno
confrontarsi con il mondo dell’imprenditoria: incontreranno
esperti nelle varie materie e imprenditori che ce l’hanno
fatta. Tra questi alcuni giovani che hanno partecipato alle
precedenti edizioni del Programma EYE e sono riusciti ad avviare le
loro idee con successo. 
""Prato è la capitale della cultura imprenditoriale. Da
qui stamani arriva alle nuove generazioni il messaggio che il
lavoro non si trova perché qualcuno ce lo dà. Il
lavoro è quella forza che ognuno ha dentro di sè che
porta ad intraprendere un'attività, ad inidividuare il
proprio filone. I ragazzi devono essere protagonisti nella
creazione di nuovo lavoro oppure rischiamo la decadenza"", ha
affermato 
il presidente del Consiglio regionale della Toscana
Eugenio Giani.
""Eye è un percorso formativo in cui crediamo fortemente e
che continueremo a sostenere - ha spiegato  
il sindaco Matteo Biffoni  –. Un
progetto che incoraggia i giovani che hanno una buona idea, a
costruire il loro futuro da zero e a non fermarsi di fronte agli
ostacoli che nel lavoro come nella vita si
incontrano. I bravissimi coach saranno capaci di
fornirgli gli strumenti operativi necessari per sviluppare le loro
predisposizioni. Serviranno, poi, soprattutto la loro passione e
anche un po' di loro pazzia.""
Quello di stamani in Consiglio comunale era il primo degli 8
workshop (per un totale di 24 ore) previsti con i
professionisti. Il programma prevede anche sette visite
aziendali. La novità di questa edizione sono
i “Business Idea Lab”, laboratori personalizzati
di 40 ore per elaborare le loro intuizioni imprenditoriali e
trasformarle in un progetto concreto. Al termine del percorso,
presenteranno i loro progetti a una platea di esperti: i più
meritevoli parteciperanno a 10 stage e saranno accompagnati in un
percorso di facilitazione d’impresa personalizzato.
""Non è un caso che il corso sull'etica del lavoro venga
fatto a Prato. Lo scopo non è solo insegnare a fare gli
imprenditori ma a come farlo nel modo giusto"", ha aggiunto 
l'assessore alle attività produttive Daniela
Toccafondi. Al centro del percorso formativo infatti ci
sarà l’etica del lavoro, ossia il coniugare il
legittimo profitto con la centralità della persona umana e
le responsabilità sociali.
Il programma Eye è organizzato dall'Associazione ARTES e
il Comune di Prato in collaborazione con  il Gruppo Giovani
Imprenditori - Confindustria Toscana Nord. Tra gli sponsor
l'Incubatore di Firenze, la società di consulenza TRIM2 e la
startup Awhy, azienda vincitrice dell'edizione 2013, nata
da un'idea di Nabil Arafin, che ha realizzato un'applicazione
per aiutare le imprese nella vendita on-line e che conta oggi
ben 7 dipendenti.  
Erano, inoltre, presenti il vicepresidente del Gruppo
Giovani Imprenditori di Confindustria Toscana Nord Francesco
Marini, la vicepresidente di ARTES Francesca Ditifeci, il
direttore di Artes Giorgio Fozzati, il  responsabile del
Programma EYE Luca Taddei, la manager Valentina Maltagliati,
che ha svolto un workshop odierno, e il presidente di
Confartigianato Prato Andrea Belli."
163,http://comunicati.comune.prato.it/generali/?action=dettaglio&comunicato=14201600000163,08/02/2016,15:51,Spettacolo,"Circo in città, il sindaco: ""Personalmente sono contrario agli spettacoli con animali, ma rispetto il regolamento""","Il Consiglio comunale nel 2014 ha approvato il regolamento che fa riferimento alle linee guida CITES",,"Impossibile dire no al circo con animali, ma il Comune di Prato
ha unn regolamento molto stringente, 
approvato all'unanimità dal Consiglio comunale nel
dicembre 2014, che fa riferimento alle normative
più avanzate sul tema (ovvero le 
linee guida CITES, 
Convention on International Trade of Endangered Species),
richiamando il rispetto dei criteri sul mantenimento degli animali
nei circhi e nelle mostre viaggianti. Una scelta presa dai
consiglieri in accordo con l'assessore all'Ambiente Filippo Alessi
dal momento che i regolamenti di altri Comuni che hanno vietato del
tutto i circhi equestri sono sempre stati stralciati dai Tar, come
sono sempre state respinte le ordinanze sindacali sul tema. Da qui
la decisione di garantire quanto meno il rispetto delle norme
europee che dettano regole ben precise sulle dimensioni delle
gabbie e per la tutela degli animali.
""Come amministrazione applichiamo il regolamento e abbiamo
chiesto all'Asl controlli rigorosi per accertarsi il rispetto delle
linee guida CITES - spiega il 
sindaco Matteo Biffoni -. Personalmente invece
sono del tutto contrario ai circhi con animali, credo che il mondo
del circo sia fatto da professionisti bravissimi che sanno far
divertire e mettere in piedi spettacoli stupefacenti senza dover
utilizzare gli animali"". "
164,http://comunicati.comune.prato.it/generali/?action=dettaglio&comunicato=14201600000164,08/02/2016,16:36,Partecipazione,"Partecipazione nell'attività amministrativa, attivi in città 11 tavoli","Riunione questo pomeriggio delle commissioni congiunte 1 e 6","L'assessore Mangani: ""Abbiamo ricevuto una sola proposta, altri 10 processi partecipativi sono invece stati promossi dall'amministrazione""","Riunione congiunta questo pomeriggio delle commissioni
consiliari 1 (Affari generali, personale, sistema informativo e
comunicazione) e 6 (Controllo e garanzia), presiedute
rispettivamente da Rosanna Sciumbata e Giorgio Silli, sul tema
della partecipazione civica nell'attivita amministrativa. Presenti
anche l'assessore alla Partecipazione Simone Mangani e numerosi
rappresentanti del Coordinamento dei comitati cittadini di
Prato.
L'incontro è stato l'occasione per fare il punto sui
tavoli partecipativi attivi e in via di attivazione in
città, e per rispondere ad alcune richieste fatte dal
Coordinamento sulla necessità di avere a disposizione nuovi
spazi dove potersi riunire.
""L'amministrazione comunale ha ricevuto, e di conseguenza
adottato, una sola proposta di attivazione di percorsi
partecipativi, quella sulla ludopatia. Processo partecipativo che
terminerà a marzo 2016 - ha spiegato l'assessore Mangani -.
Come amministrazione abbiamo poi attivato dieci ulteriori processi
partecipativi su altri versanti e progetti, portati avanti grazie
all'ausilio di facilitatori. Tra questi quello sulla
mobilità sostenibile, il progetto 100 piazze, il
Piu-Progetto di innovazione urbana Prato. E ancora quello
sulle linee guida sull'immigrazione, trame di quartiere, Prato
si fa brand. Abbiamo attivato la partecipazione anche in vista
della stesura del Pums, il Piano urbano per la mobilità
sostenibile. Nel mese di febbraio inoltre saranno bandite due gare
per l'attivazione della partecipazione in merito alla costituzione
del nuovo piano operativo del Comune di Prato e per la
realizzazione del piano per smart city"".
L'amministrazione comunale si è inoltre adoperata per
individuare quattro luoghi dove il coordinamento dei cittadini
potrà riunirsi, una volta ogni due settimane. ""Su
sollecitazione dei comitati, che richiedevano dei locali, a
disposizione dell'amministrazione comunale, dove potersi
incontrare, abbiamo individuato quattro spazi - ha proseguito
Mangani - via Guazzalotri a Iolo, via Tintori, via Corridoni e la
sede della ex circoscrizione ovest di via Isidoro del Lungo a
Galciana"".
Inoltre, facendo seguito alla richiesta presentata dal
Coordinamento alla riunione delle commissioni congiunte 1 e 6 in
merito all'individuazione di nuove forme di partecipazione
nonché in merito all'adozione di nuovi strumenti
amministrativi, l'amministrazione comunale ha individuato la
commissione consiliare permanente 1 ""Affari generali, personale,
sistema informativo e comunicazione"", come il luogo più
confacente per la costruzione del percorso oggi iniziato."
165,http://comunicati.comune.prato.it/generali/?action=dettaglio&comunicato=14201600000165,09/02/2016,10:05,Handicap,"Fare Rete per Prat-i-CAAre... insieme: dal nido alla scuola secondaria di primo grado","Sabato 13 febbraio dalle 9 nella sala consiliare della Provincia in via Ricasoli, 25","L'assessore Ciambellotti: ""Presenteremo il percorso di recupero dei bambini con handicap, un'idea nata dal tavolo della disabilità e sviluppata dall'ASL""","Le esperienze di Comunicazione Aumentativa e Alternativa
(CAA) nella realtà pratese e il percorso di recupero
dei bambini con handicap dal nido alla scuola secondaria di primo
grado al centro dell'iniziativa ""Fare rete per
Prat-i-CAAre...insieme"", che si svolgerà sabato 13
febbraio dalle 9 nella sala consiliare della Provincia in via
Ricasoli, 25.
""L'iniziativa nasce da un'idea del tavolo sulla
disabilità ed è stata sviluppata all'interno dell'ASL
dall'équipe del dottor Marco Armellini, direttore
del reparto di neuropsichiatria infantile - ha dichiarato
l'assessore alla Pubblica Istruzione e Pari
Opportunità Maria Grazia Ciambellotti, a cui sono
affidate le conclusioni della giornata -. Sarà
presentato a docenti, genitori e chiunque voglia partecipare
il percorso di recupero dei bambini con handicap"". 
Dopo i saluti della presidente del Consiglio comunale Ilaria
Santi, alle 9 inizieranno i lavori con la presentazione della Rete
della Comunicazione Aumentativa e Alternativa (CAA) del dottor
Marco Armellini e da una breve traccia storica a
cura del dottor Evaristo Ricci, genitore della Fondazione Modi di
Dire OR.S.A. Toscana. Parteciperanno alla giornata l'ASL,
il mondo dell'associazionismo pratese e l'ufficio scolastico
territoriale di Prato. Nell'ultima sessione interverranno
anche tre insegnanti: Stefania Vannucchi dell'Istituto
Gandhi, che si occupa dello sportello del
CTS; Grazia Nardi dell'Istituto ""Leonetto Tintori"" di Iolo,
che affronterà il tema della CAA nella
scuola dell'infanzia e, infine, Lucia Chirici
dell'Istituto Don Milani, che ne parlerà in relazione
alla scuola primaria. 
Per informazioni contattare l’Ufficio Pari
Opportunità tel. 0574/1835429 0574/1835431."
166,http://comunicati.comune.prato.it/generali/?action=dettaglio&comunicato=14201600000166,09/02/2016,10:43,"Attività Economiche","Mostre e attività fieristiche, pubblicato l'avviso pubblico","Le domande entro le 17 di lunedì 29 febbraio a mano o tramite raccomandata all'Ufficio Protocollo, oppure via pec","Obiettivo è valorizzare la città e proporre un programma di manifestazioni ad alto livello qualitativo","E' stato pubblicato l'avviso pubblico per la redazione del 
calendario annuale delle mostre mercato e attività
fieristiche 2016 sul suolo pubblico, in centro storico. Le
domande di partecipazione dovranno essere presentate
entro le 17 di lunedì 29 febbraio.
L’amministrazione comunale è da tempo impegnata in
una politica di promozione, riqualificazione e rivitalizzazione del
centro storico e della città più in generale,
favorendo la realizzazione di iniziative di diverso genere. Ogni
anno sono numerose le richieste che arrivano in Comune per lo
svolgimento di fiere o mercati da realizzarsi sul suolo pubblico, e
in particolare in centro storico. Obiettivo dell'avviso pubblico
è proprio quello di valorizzare la città e proporre
un programma di manifestazioni di livello qualitativo medio alto,
capaci di fornire momenti ricreativi di intrattenimento e di
aggregazione. L'avviso è volto, allo stesso tempo, ad
evitare la contemporaneità e la ripetitività di
manifestazioni simili tra loro e a consentire una miglior
programmazione dell'uso delle aree pubbliche.
L'avviso e la relativa modulistica sono scaricabili dal
sito bit.ly/1LdtDDm.
Le domande di partecipazione dovranno essere inviate 
entro le 17 del 29 febbraio per posta, con
raccomandata, o consegnate a mano all'Ufficio Protocollo del Comune
(piazza del Pesce 9, aperto il lunedì e il
giovedì dalle 9 alle 17 e il martedì,
mercoledì e venerdì dalle 9 alle 13). E' inoltre
possibile inviare la domanda mediante posta elettronica certificata
a comune.prato@postacert.toscana.it 
.
Entro giovedì 31 marzo sul sito del Comune saranno
pubblicati la graduatoria finale e il calendario annuale."
167,http://comunicati.comune.prato.it/generali/?action=dettaglio&comunicato=14201600000167,09/02/2016,11:58,Ricorrenze,"Due eventi per celebrare il ""Giorno del Ricordo""","Domani, mercoledì 10 febbraio, messa in Duomo e deposizione della corona d'alloro sulla targa in via Martiri delle Foibe","Il 18 alle 17 in Biblioteca una conferenza con lo storico Roberto Spazzali","Anche quest'anno il Comune di Prato rende omaggio al ""Giorno del
Ricordo"", mercoledì 10 febbraio, istituito per commemorare i
Martiri delle Foibe.
Sono due gli eventi in programma promossi dal Comune. 
Domani, mercoledì 10 febbraio, alle
9:30 si terrà la cerimonia solenne con la Messa in
Cattedrale. Al termine della Messa le autorità e i cittadini
si recheranno in Via Martiri delle Foibe dove verrà
deposta la corona di alloro del Comune di Prato alla lapide in
ricordo dei Martiri. Saranno presenti il Gonfalone del Comune e il
vicesindaco Simone Faggi.

Giovedì 18 febbraio alle 17 alla Biblioteca
Lazzerini la conferenza ""Identità e memoria delle terre
istriano-fiumano-dalmate. Una riflessione intorno al Giorno del
Ricordo"" con lo storico e pubblicista Roberto Spazzali.
L'iniziativa, a ingresso libero, è organizzata
dall'assessorato alla Cultura. Un appuntamento speciale che intende
rinnovare ancora una volta la memoria della tragedia degli italiani
dell'Istria, Fiume e Dalmazia e della più complessa vicenda
del confine orientale.
Il professore Roberto Spazzali, uno dei maggiori esperti
in materia nel panorama nazionale e tra i protagonisti del
rinnovamento degli studi sulle Foibe, ripercorrerà le
vicende storiche e umane che videro coinvolte quelle terre e i suoi
protagonisti.
Come ogni anno, inoltre, la Biblioteca allestirà nella
hall uno spazio dedicato alle pubblicazioni sulla Giornata del
Ricordo con nuove proposte di lettura per il pubblico."
168,http://comunicati.comune.prato.it/generali/?action=dettaglio&comunicato=14201600000168,09/02/2016,12:49,Salute,"L'assessore Biancalani: ""La Asl potenzi la campagna per le vaccinazioni contro la meningite""","Chiesta anche una stretta sulla vicenda dell'edicola all'interno del nuovo ospedale. ""Un servizio essenziale per i degenti e per coloro che frequentano la struttura""","Biancalani: ""E' necessario accorciare i tempi d'attesa per far fronte alle tantissime richieste in corso""","""Invito la Asl a potenziare e a mettere in atto nel più
breve tempo possibile tutti quei progetti che sono stati presentati
e che a loro sembrano opportuni per poter accorciare i tempi
d'attesa dei tanti cittadini che stanno chiedendo la vaccinazione
contro la meningite""
Con queste parole l'assessore alla Salute Luigi Biancalani fa
appello ai vertici dell'Asl affinché potenzino la campagna
di vaccinazione, considerate le moltissime richieste di questi
giorni in seguito ai recenti casi di meningite riscontrati in
città e non solo.
L'assessore Biancalani inoltre chiede anche una stretta sulla
vicenda dell'edicola all'interno del nuovo ospedale Santo Stefano.
""E' necessario, a ormai quasi due anni dall'inaugurazioone della
nuova struttura, che sia collocata al suo interno l'edicola, un
servizio necessario sia per i degenti che per le tantissime persone
che ogni giorno frequentano l'ospedale""."
169,http://comunicati.comune.prato.it/generali/?action=dettaglio&comunicato=14201600000169,10/02/2016,13:26,Sanità,"Sanità, l'assessore regionale Saccardi in visita a Prato","Il sindaco Biffoni e l'assessore Biancalani faranno presenti le necessità del territorio",,"Sarà una giornata dedicata alla sanità pratese
quella di dopodomani, venerdì 12 febbraio, quando
l'assessore regionale alla Sanità Stefania Saccardi
visiterà l'ospedale di Prato e altre strutture del
territorio.
Questa sarà l'occasione anche per un confronto diretto
con il sindaco Matteo Biffoni e l'assessore al Sociale
Luigi Biancalani sui servizi sul territorio richiesti dal
Comune per Prato. Sarà presente anche il consigliere
regionale Nicola Ciolini.
Questo il programma della giornata:
11.00 visita all'associazione A.I.A.S. (Associazione
Italiana Assistenza agli Spastici) in via G. Di Vittorio 22 a San
Giusto
12.30 Visita all'ospedale Santo Stefano con il sindaco Matteo
Biffoni
15.30 Visita alla casa di cura Villa Fiorita
16.30 Visita all'Istituto Buzzi con il sindaco Matteo
Biffoni
18.00 Incontro al Circolo Borgonuovo/San Paolo sul futuro
dei distretti territoriali"
170,http://comunicati.comune.prato.it/generali/?action=dettaglio&comunicato=14201600000170,10/02/2016,10:15,Cultura,"Guido Monaco: presto la raccolta delle manifestazioni di interesse","La Giunta ha deliberato l'avvio di una procedura di evidenza pubblica per l'immobile conosciuto come sede della corale","L'assessore Mangani: ""Vogliamo tutelare la tipologia dell'attività svolta nella storica sede, rendere lo spazio accessibile a tutti e ottimizzarne le funzioni""","La Giunta ha deliberato che il servizio Cultura, d'intesa con il
servizio Patrimonio e con quello dei Lavori Pubblici,
provveda alla raccolta delle manifestazioni di interesse per
la concessione dell'immobile comunale in via San Vincenzo, 12,
attualmente in uso alla Corale Guido Monaco. 
""Vogliamo tutelare la tipologia dell'attività svolta
nella storica sede - ha dichiarato l'assessore alla Cultura
Simone Mangani -. Al tempo stesso dobbiamo rendere lo spazio
accessibile a tutti e, prima ancora, é indispensabile
ottimizzare la struttura dal punto di vista funzionale"".
Lo spazio - che ospita attività culturali, corali e
musicali - fa parte dell'antico convento di San Clemente e
necessita di interventi di riqualificazione e messa a norma. Il
canone concessorio, da quantificarsi per il suo uso, in
considerazione delle finalità culturali perseguite e dei
servizi che verranno svolti, potrà essere abbattuto nella
misura massima del 75 % e i lavori eseguiti dal proponente potranno
essere scomputati da questo canone. 
Le manifestazioni d'interesse dovranno quindi
essere munite di un progetto culturale coerente con le
attività fino ad oggi svolte, come corsi di musica,
danza, teatro o coro; e da una descrizione tecnica dei lavori,
con indicazione della spesa presunta che il proponente dovrà
sostenere. 
"
171,http://comunicati.comune.prato.it/generali/?action=dettaglio&comunicato=14201600000171,10/02/2016,11:13,Cittadinanza,"Tessuti di periferia, un progetto per l'inclusione sociale e lavorativa","Rivolto a 15 donne italiane e straniere. Le iscrizioni dal 18 al 26 febbraio al Laboratorio del tempo","In programma un percorso formativo, un corso di auto-imprenditorialità e un tirocinio","Una serie di azioni positive per l'inclusione sociale delle
persone a rischio di discriminazione etnico-raziale nelle aree
urbane periferiche. E' questo l'obiettivo di 
""Tessuti di periferia"", il progetto promosso dal
Comune di Prato e realizzato con un finanziamento
nazionale pubblico del Dipartimento per le Pari
Opportunità Ufficio Nazionale Antidiscriminazioni Razziali
UNAR della Presidenza del Consiglio dei Ministri. Partner del
progetto sono la cooperativa SocialeinRete e l'Associazione di
promozione sociale Meltin-PO.
""Tessuti di periferia"" è rivolto a
cittadine italiane e straniere, in particolare giovani
maggiorenni e/o adulte in età attiva. 
Da giovedì 18 febbraio a venerdì 26 febbraio
al Laboratorio del tempo (via Roma 101, dal lunedì
al venerdì dalle 10 alle 13; tel 0574/1835448;
laboratoriodeltempo@comune.prato.it) 
sarà possibile iscriversi al progetto. Per
partecipare è necessario aver compiuto 18 anni, essere
disoccupate, avere almeno il livello A1 di italiano. Tra i
requisiti preferenziali la residenza nel Comune di Prato, la
conoscenza di elementi di base di cucito a macchina e a mano e la
conoscenza delle caratteristiche di base dei tessuti.
Ulteriori informazioni e il testo integrale del bando sono
reperibili al seguente link: bit.ly/1Q6Z2bX.
Sono 15 i posti disponibili, 7 sono riservati al Progetto per
donne straniere, con regolare permesso di soggiorno.
Il progetto prevede una serie di azioni che hanno un ritorno
positivo sulla qualità della vita degli abitanti di San
Paolo, un quartiere molto popoloso che soffre non poche
problematiche date dalla difficile convivenza tra pratesi e
stranieri e dalla mancanza di centri di aggregazione e spazi
pubblici.
""Tessuti di periferia"" prevede l’inserimento di un gruppo
di 15 donne italiane e straniere in un percorso di formazione
professionale finalizzato all’acquisizione di nozioni
tecniche e pratiche sull’arte del cucito nel settore della
biancheria per la casa e alla creazione di una rete di microimprese
nel settore manufatturiero. Il progetto, reso possibile grazie al
coinvolgimento diretto di aziende presenti nella filiera produttiva
del settore di riferimento, vuole assicurare l’inclusione
lavorativa delle donne all’interno del mercato nel rispetto
della sicurezza e della legalità e sostenere così
l’autosufficienza economica delle rispettive famiglie. Grazie
al riuso di spazi industriali abbandonati dove ha luogo il
tirocinio formativo e alla creazione di momenti di socializzazione
e intercultura che ruotano intorno alle attività del
laboratorio, si vuole ottenere un miglioramento delle relazioni
sociali tra i diversi gruppi etnici e al superamento reciproco
degli stereotipi.

Azioni del progetto. Una volta selezionate, le 15
partecipanti saranno coinvolte in un percorso formativo finalizzato
all'acquisizione di strumenti e nozioni del cucito a macchina
industriale e alla conoscenza del linguaggio specifico (70 ore
obbligatorie e 30 ore aggiuntive su indicazione della commissione
di valutazione).
Seguono poi degli incontri motivazionali, due collettivi e uno
individuale. In programma poi, da marzo a giugno, un corso di
auto-imprenditorialità (120 ore), un tirocinio formativo (72
ore obbligatorie) e la costituzione di una rete d'imprese.
Seguiranno poi degli eventi di socializzazione, aggregazione del
tessuto sociale e promozione buone prassi di progetto."
172,http://comunicati.comune.prato.it/generali/?action=dettaglio&comunicato=14201600000172,10/02/2016,12:37,Ricorrenze,"Il vice sindaco Simone Faggi per il ""Giorno del Ricordo""","Accompagnato dal Gonfalone del Comune ha partecipato alla messa solòenne in Duomo e deposto la corona d'alloro alla lapide in via Martiri delle Foibe","Faggi: ""Fondamentale  mantenere vivo il ricordo di un eccidio per troppo tempo colpevolmente dimenticato""","Questa mattina il vioce sindaco e assessore alle Politiche per
la Cittadinanza Simone Faggi, accompagnato dal Gonfalone del
Comune, ha reso omaggio al ""Giorno del Ricordo"", partecipando alla
Messa solenne in Cattedrale e, al termine, recandosi in via Martiri
delle Foibe dove è stata deposta la corona d'alloro alla
lapide in ricordo dei Martiri.
""E' fondamentale - ha affermato il vice sindaco Faggi -
mantenere vivo il ricordo di un eccidio per troppo tempo
colpevolmente dimenticato. Quello che è accaduto in Istria e
Dalmazia in quegli anni rappresenta un vile esempio di pulizia
etnica e di genocidio perpetrati ai danni di cittadini inermi
solamente perché italiani. Che il ricordo di ciò che
è accaduto sia da monito a tutti affinchè tutto
questo non si ripeta nuovamente""."
173,http://comunicati.comune.prato.it/generali/?action=dettaglio&comunicato=14201600000173,10/02/2016,12:58,"Asili nido","Asili nido comunali, aperte le iscrizioni 2016-2017 per i bambini ""piccoli""","La domanda può essere presentata online, al Servizio Pubblica Istruzione, per fax allo 0574 1837327 o a iscrizioneasilinido@comune.prato.it","Si rivolgono ai bambini nati dal 1° settembre 2015 al 29 febbraio 2016. Il termine per queste iscrizioni è giovedì 10 marzo.","Da oggi, mercoledì 10 febbraio, fino a giovedì 10
marzo sono aperte le iscrizioni agli asili nido comunali
all'anno scolastico 2016-2017 per i bambini ""piccoli"". Si
rivolgono ai bambini nati dal 1° settembre 2015 al 29 febbraio
2016.
La domanda può essere presentata tramite iscrizione
online, recandosi presso il Servizio Pubblica Istruzione, per fax
al numero 0574 1837327, allegando documento di identità del
genitore richiedente o per mail all’indirizzo
iscrizioneasilinido@comune.prato.it allegando documenti di
identità del genitore richiedente.
E' sempre possibile presentare domanda d'iscrizione fuori
termine, una volta terminato il periodo previsto, presso gli uffici
del Servizio Pubblica Istruzione. Le domande fuori termine non
formeranno la graduatoria utilizzata inizialmente per le
ammissioni, ma andranno a formare un elenco aggiuntivo che
potrà essere utilizzato una volta terminata la graduatoria
delle domande presentate nei termini.
Alla domanda d'iscrizione (escluso le domande fuori
termine) dovrà essere allegata la ricevuta del pagamento
della quota di iscrizione, di 30 euro, pagabile tramite i seguenti
canali
http://www.comune.prato.it/pagamenti/htm/scuola.htm 
Non saranno ricevute domande che non abbiano allegato la
ricevuta del pagamento della quota d'iscrizione."
174,http://comunicati.comune.prato.it/generali/?action=dettaglio&comunicato=14201600000174,10/02/2016,12:58,Scuola,"""Nella mia città c'è il mondo"", il video degli alunni della Cesare Guasti","Venerdì 12 febbraio alle 18 in salone consiliare la proiezione del film diretto da Eleonora Orlandi",,"""Nella mia città c'è il mondo"", è il titolo
del video realizzato dagli alunni della VC della scuola
elementare Cesare Guasti dell'anno 2014-2015, insieme
all'insegnante Maria Paglia e alla regista pratese Eleonora
Orlandi, che sarà proiettato venerdì 12
febbraio.
L'appuntamento è alle 18 nel salone consiliare di Palazzo
Comunale.
L'evento è organizzato dal presidente del Consiglio
comunale Ilaria Santi e dall'assessore alla Pubblica istruzione
Mariagrazia Ciambellotti.
Oltre ai protagonisti del video e alle loro famiglie, saranno
presenti alla proiezione il sindaco Matteo Biffoni,
il dirigente scolastico dell'Istituto Marco Polo
Angelina Dibono e la regista Eleonora Orlandi."
175,http://comunicati.comune.prato.it/generali/?action=dettaglio&comunicato=14201600000175,10/02/2016,15:29,Cultura,"Sì alle foto e alle riprese nei musei, a Prato già in vigore la norma","A Palazzo Pretorio e al Museo del Tessuto foto e riprese liberi purché senza flash e senza contatto diretto con le opere","Il presidente di Anci nazionale Piero Fassino ha scritto ai sindaci per sollecitare il rispetto del provvedimento","Tra le novità inserite nel nuovo Codice dei beni
culturali c'è il via libera alle foto e alle riprese
digitali in musei e luoghi di cultura, sia statali che comunali, da
parte di turisti e visitatori, purchè senza flash e senza
contatto diretto con le opere.
A Prato, all'interno delle realtà museali cittadine, come
Palazzo Pretorio e il Museo del Tessuto, la norma è
già in vigore dall'adozione della legge 106 nel luglio del
2014 quando il ministro Dario Franceschini modificò il
precedente codice del Beni Culturali e del Paesaggio, rendendo del
tutto libera la riproduzione dei beni culturali pubblici (diversi
dai beni bibliografici e archivistici).
E' stato il presidente di Anci nazionale, Piero Fassino, a
scrivere una lettera ai sindaci per sollecitare il rispetto del
provvedimento, così da incrementare la fruizione pubblica e
la valorizzazione del patrimonio culturale nazionale nel suo
insieme."
176,http://comunicati.comune.prato.it/generali/?action=dettaglio&comunicato=14201600000176,10/02/2016,17:34,Cittadinanza,"Incontro tra l'amministrazione e il comitato di via Pistoiese - Macrolotto 0","Chiesti interventi di riqualificazione, di pulizia e per una maggior vivibilità della zona. Questo pomeriggio con il sindaco Matteo Biffoni e il vice sindaco Simone Faggi. Presenti esponenti dell'associazione cinese Cervo Bianco","Il vice sindaco Simone Faggi: ""Un'occasione per intensificare i rapporti tra territorio e istituzioni""","Si è svolto questo pomeriggio in palazzo comunale un
incontro tra il sindaco Matteo Biffoni, il vice sindaco Simone
Faggi e alcuni rappresentanti del comitato di via Pistoiese -
Macrolotto 0 insieme ad esponenti dell'associazione cinese ""Cervo
Bianco"".
Il motivo dell'incontro è stata la richiesta, da parte
del comitato di mettere in atto interventi di riqualificazione, di
pulizia e per una maggior vivibilità del Macrolotto 0,
coinvolgendo le istituzioni e tutte le associazioni cinesi presenti
sul territorio.
L'amministrazione ha ricordato che, sul medio e lungo periodo,
ha presentato, attraverso la candidatura alla manifestazione
d'interesse indetta dalla Regione Toscana per il cofinanziamento
del Piu, Progetto di Innovazione Urbana, una serie di interventi
per la riqualificazione urbana, l'innovazione, la crescita e
l'occupazione nel Macrolotto Zero. Il progetto, per un totale di
oltre 14 milioni di euro di investimenti, prevede la realizzazione
di tre poli, tenuti insieme da degli spazi pubblici, e l'area
interessata è proprio quella del Macrolotto Zero, e
nello specifico gli isolati presenti tra via Filzi, via Pistoiese e
via Colombo. 
Oltre a questi interventi, attivati nel medio periodo,
l'amministrazione, che non dispone di proprietà in quella
zona della città, sta già lavorando nell'immediato
per la realizzazione di iniziative, come la tre giorni in programma
il 19, 20 e 21 febbraio in occasione del capodanno cinese, che
coinvolgano tutte le associazioni del territorio e che siano
un'occasione di partecipazione attiva. Tra gli altri interventi
già realizzati devono essere inseriti anche quelli di
mediazione sociale e dei conflitti interculturali oltre alle
campagne per il decoro, contro le affissioni abusive etc.
""Con quest'incontro - ha affermato il vice sindaco e assessore
per le politiche per la Cittadinanza Simone Faggi - si
intensificano ancora di più i rapporti tra le istituzioni e
il territorio, un'occasione per sottolineare l'importanza della
collaborazione attiva da parte di tutte le associazioni cinesi
presenti in città per la realizzazione di attività da
mettere in atto nel quartiere e soprattutto sulla questione della
gestione dei rifiuti""."
177,http://comunicati.comune.prato.it/generali/?action=dettaglio&comunicato=14201600000177,11/02/2016,10:52,"Agenda Digitale","Route-to-Pa, un progetto per costruire una relazione tra cittadini e pubblica amministrazione","Stamani in Salone consiliare la presentazione del progetto. Prato città pilota di sperimentazione","L'assessore Squittieri: ""Lo sviluppo degli open data è fondamentale per prendere le decisioni all'interno della Pubblica amministrazione stessa e per renderla più efficiente, in un'ottica di trasparenza e partecipazione""","Costruire una relazione tra la pubblica amministrazione e i
cittadini. E' questo l'obiettivo di 
""Route-To-Pa"", il progetto multidisciplinare
innovativo focalizzato sugli open data, che mira a
favorire la trasparenza attraverso l'utilizzo di tecnologie
dell’informazione e della comunicazione nella società
e tra i cittadini.
Questa mattina nel Salone Consiliare del Palazzo comunale si
è tenuto un workshop di presentazione del progetto.
Durante la mattinata, alla quale ha preso parte anche
l'assessore all'Agenda digitale Benedetta Squittieri, sono
stati illustrati i presupposti sui cui si basa il progetto e
le funzionalità della piattaforma. Sono inoltre stati
presentati gli aspetti salienti del caso pilota di Prato e altre
esperienze relative all'utilizzo degli open data, con l'obiettivo
di evidenziare le possibilità di utilizzo degli strumenti
proposti per favorire la trasparenza nei processi delle pubbliche
amministrazioni e nei rapporti con la cittadinanza.
""Come pubblica amministrazione dobbiamo cogliere ancora di
più il valore dei dati pubblici e la loro capacità di
creare delle relazioni tra i cittadini e l'amministrazione
stessa - ha commentato l'assessore Squittieri -. Lo sviluppo
degli open data è fondamentale anche per prendere le
decisioni all'interno della pubblica amministrazione e per renderla
sempre più efficace ed efficiente, in un'ottica di
trasparenza e partecipazione. E' quindi necessario costruire un
sistema in grado di rendere questi dati realmente aperti e fruibili
da tutti i cittadini"".
Il progetto Route-To-Pa è coordinato
dall'Università di Salerno e coinvolge 12 partner di 6
diversi Paesi europei. Il Comune di Prato è partner del
progetto e sede di una delle attività pilota per la
sperimentazione della piattaforma SPOD/TET. Sono 3 i milioni di
euro di finanziamenti ricevuti per la realizzazione del progetto, 4
le aree di ricerca: informatica, psicologia, economia,
e-governament.
Tra gli obiettivi principali del progetto, sviluppare una
piattaforma sociale per gli open-data che favorisca
l’interazione sia tra gli stessi utenti che utilizzano gli
open-data, sia tra questi ultimi e la pubblica amministrazione;
costruire il Transparency-Enhancing Toolset come estensione delle
maggiori piattaforme open-data; sviluppare un insieme di
suggerimenti come buone prassi per la presentazione di open data,
al fine di ottenere una elevata qualità nei processi di
trasparenza.
Ulteriori informazioni su http://routetopa.eu/"
178,http://comunicati.comune.prato.it/generali/?action=dettaglio&comunicato=14201600000178,12/02/2016,10:15,Cultura,"""Libri d'Italia 2016"": sette incontri con gli scrittori al Teatro Cicognini","La rassegna, curata da Stefano Coppini e promossa dal comune in collaborazione col Kiwanis Club, si svolge dal 17 febbraio al 3 maggio","Gianluigi Nuzzi, Giulia Bongiorno, Federico Maria Sardelli, Marco Malvaldi, Stefano Rodotà, Pietrangelo Buttafuoco e Dacia Maraini","Gianluigi Nuzzi, Giulia Bongiorno, Federico Maria Sardelli,
Marco Malvaldi, Stefano Rodotà, Pietrangelo Buttafuoco e
Dacia Maraini saranno i protagonisti della ventiduesima edizione di
""Libri d'Italia"". La rassegna, curata da Stefano Coppini e promossa
dal Comune di Prato, insieme al Kiwanis Club Prato, si
articolerà in sette incontri, tutti ad ingresso gratuito,
che si svolgeranno da questo mese fino a maggio al Teatro
Cicognini, in piazza del Collegio, 13.
""Ci è sembrato necessario riprendere un'esperienza che ha
portato a Prato scrittori del calibro di Antonio Tabucchi, Mario
Luzi, Sveva Casati Modignani, Corrado Augias"", ha dichiarato
l'assessore alla cultura Simone Mangani.
""Innanzitutto sono molto contento che la rassegna si svolga al
Teatro Cicognini. Ho sempre pensato che la cultura e il libro non
siano spettacolo ma poter parlare di libri avendo l'attenzione
da teatro è per me una soddisfazione - ha
affermato il curatore Stefano Coppini -. Si riparte con un bel
programma che pone l'accento sui diritti, su quelli delle donne e
delle coppie. C'è spazio poi per temi che oggi appassionano
molto, cioé quelli sugli scandali, in quanto assecondano un
desiderio di chiarezza. Non mancano, inoltre, i romanzi in
senso stretto: saranno ben tre gli incontri di narrativa classica.
Come curatore parto quindi tranquillo, anche se l'ultima
parola su un programma realizzato con passione spetterà
al pubblico pratese"".
Mercoledì 17 febbraio alle 21.15, si comincia con
Gianluigi Nuzzi ed il suo libro-inchiesta ""Via Crucis"",
pubblicato da Chiarelettere. L'autore racconta la lotta che
Francesco e i suoi fedelissimi stanno conducendo per riformare la
chiesa. Non era mai successo che un giornalista potesse ascoltare
la registrazione di diversi incontri riservati tra i vertici del
Vaticano e il papa. Ecco Francesco, nominato da poco più di
tre mesi, mentre sferra un attacco contro la nomenclatura da anni a
capo delle finanze della Santa Sede. Una situazione negativa mai
conosciuta nel suo insieme, e qui svelata, che fa capire
perché Benedetto XVI si è dimesso. I fasti dei
cardinali e le dimore a canone zero, la fabbrica dei santi, le
offerte dei fedeli sottratte alla beneficenza, i furti e le truffe
commerciali, il buco nero delle pensioni, le veline e i veleni di
chi sabota la vigorosa rivoluzione del papa, tra spionaggio,
scassinamenti e azioni di delegittimazione. Una guerra, qui
ricostruita come in un giallo. In gioco è il futuro della
chiesa e la sua credibilità nel mondo.
Si prosegue sabato 5 marzo alle 17 con Giulia
Bongiorno che presenterà ""Le donne corrono da sole"",
edito Rizzoli. Com’è possibile che domande come
“Dove sono finiti i miei calzini” siano rivolte sempre
alle donne? Le donne continuano a fare quello che facevano
cinquant’anni fa, magari con il cellulare in mano. Restano
loro a dover fare quadrare, da sole, lavoro, casa e famiglia. In
questo viaggio tra norme inadeguate e pregiudizi – degli
uomini ma non solo –, esperienze personali e storie di altre
donne, Giulia Bongiorno ricorda l’urgenza di agire per
passare dalla libertà virtuale a quella reale: battendosi
quotidianamente per la distribuzione dei doveri familiari
nonché per l’approvazione di leggi sacrosante per una
parità concreta (dalla previsione dei meccanismi di quote di
genere in ogni ambito alla trasmissibilità del cognome
materno sino all’introduzione del compenso per il lavoro
domestico), con l’ambizione di ottenere anche più
degli uomini. Perché soltanto con la disparità a
favore delle donne è possibile uscire dalla
discriminazione.
Venerdì 11 marzo alle 21.15, poi, Federico
Maria Sardelli, raffinato direttore d'orchestra farà
rinascere Antonio Vivaldi, una figura dimenticata da circa 200
anni, di cui lui è uno dei massimi esperti al mondo.
""L'affare Vivaldi"", pubblicato da Sellerio, è il suo primo
romanzo. L'autore delle ""Le quattro stagioni"", passato di moda dopo
una vita di successi, morì in miseria e indebitato fino al
collo. I manoscritti con la sua musica passarono di mano in mano
fra bibliofili e lasciti ereditari, scomparendo per quasi due
secoli. Riemersero, seguendo vie accidentate e occulte, grazie al
congiungersi dell'avidità di un vescovo salesiano e
l'intelligente intuito di due appassionati studiosi torinesi,
Gentili e Torri. Ma da questo momento in poi gli autografi del
musicista di Venezia dovettero passare nuove disavventure. Causa
stavolta l'indifferenza dello Stato, l'odiosa idiozia antisemita
del regime fascista, l'opportunismo e l'ingratitudine dei nuovi
padroni dell'Italia.
Venerdì 25 marzo alle 21.15 ritorna Marco
Malvaldi col suo nuovo giallo ""Buchi nella sabbia"", edito
Sellerio. Come in ""Odore di chiuso"", lo scrittore ci
racconta a suo modo un grande personaggio della letteratura
italiana: Ernesto Ragazzoni, poeta anarchico, antimilitarista e
amante della bottiglia, che avrebbe voluto che sulla propria tomba
fosse scritto: ""D'essere stato vivo non gli importa"". Accanto a
lui, quale grottesco contrappasso, agisce nel romanzo, come in un
duetto, un rigido ufficiale dei regi carabinieri. Siamo nel 1901,
tempo di attentati (il re Umberto è stato appena ucciso), e
a Pisa, terra di anarchia. Al Teatro Nuovo si aspetta il nuovo re,
per una rappresentazione della Tosca di Giacomo Puccini e le
autorità sono in ansia perché temono atti sovversivi.
L'omicidio avviene ugualmente, proprio sul palcoscenico e al
culmine del melodramma, e non resta che scoprire se sia un
complotto reazionario o un atto dimostrativo di rivoluzionari. O un
banale assassinio...
Venerdì 15 aprile alle 21.15 arriva Stefano Rodotà
per parlare della sua ultima opera ""Diritto d'amore"", edizione
Laterza. Le parole diritto e amore sono compatibili o conflittuali?
Nell'esperienza storica, il diritto si è impadronito
dell'amore. Lo ha chiuso in un perimetro, l'unico giuridicamente
legittimo: il matrimonio. Un contratto di diritto pubblico,
sorvegliato dallo Stato, basato sulla stabilità sociale, la
procreazione, l'educazione dei figli e portatore di una morale
ritenuta prevalente, quella cattolica. Oggi, la Carta dei diritti
fondamentali dell'Unione europea vieta ogni discriminazione e
legittima, in condizioni di parità, unioni diverse da quella
matrimoniale, ma se rivolgiamo lo sguardo alla società
italiana, cogliamo ancora troppe tracce di una politica del
disgusto che continua a ritenere inaccettabili i diritti
dell'amore. Una politica che si nutre di pregiudizi, sorda ai
richiami dell'Europa, ostacola l'abbandono delle discriminazioni e
nega alle persone diritti fondamentali, come l'accesso paritario di
tutte le coppie al matrimonio.
Venerdì 22 aprile alle 21.15 sarà il turno di
Pietrangelo Buttafuoco con ""Il feroce saladino"", edito Bompiani.
Più che la scimitarra, la forbice: era questa la percezione
dell'islam nell'immaginario degli italiani. Le forbici sul fez di
Totò ""Turco Napolitano"", o la simpatia malandrina del
Sarracino cantato da Carosone. Da religione residuale l'islam oggi
è diventato l'incubo di tutti. Della strage di ""Charlie
Hebdo"" a Parigi resta un fotogramma: un musulmano che spara a un
altro musulmano. Il primo uccide in nome di Allah, il secondo muore
invocandolo. È una guerra civile all'interno dell'islam
quella che incendia la comunità musulmana. Si chiama fitna
ed è la discordia insanabile, una faida che non trova tregua
e che trascina nel proprio gorgo tutti. L'Isis cancella coi
caterpillar l'antica città di Hatra. Di duemila anni di
storia resta la polvere e una minaccia: la demolizione delle
Piramidi in Egitto. Uno scempio messo in atto dai terroristi che
non risparmia neppure i luoghi santi della religione di
Maometto.
A chiudere la rassegna martedì 3 maggio
alle 17 ci sarà il graditissimo ritorno a
Prato di Dacia Maraini con la sua ultima fatica ""La bambina e il
sognatore"", edito Rizzoli. Ci sono sogni capaci di metterci a
nudo. Lo capisce appena apre gli occhi, il maestro Nani Sapienza:
la bambina che lo ha visitato nel sonno non gli è apparsa
per caso. Camminava nella nebbia con un’andatura da papera,
come la sua Martina. Poi è svanita, un cappottino rosso
inghiottito da un vortice di uccelli bianchi. Ma non era, ne
è certo, sua figlia, portata via anni prima da una malattia
crudele e oggi ferita ancora viva sulla sua pelle di padre. E
quando quella mattina la radio annuncia la scomparsa della piccola
Lucia, uscita di casa con un cappotto rosso e mai più
rientrata, Nani si convince di aver visto in sogno proprio lei.
È così che Nani contagia l’intera cittadina di
S. con la sua ossessione per ritrovare Lucia... Con questo romanzo
potente, Dacia Maraini ci guida al cuore di una paternità
negata, scoprendo i chiaroscuri di un sentimento che non ha mai
smesso di essere una terra selvaggia e inesplorata."
179,http://comunicati.comune.prato.it/generali/?action=dettaglio&comunicato=14201600000179,11/02/2016,11:48,Ambiente,"Castelnuovo, al via a marzo i lavori per il nuovo impianto idrovoro","Per prevenire il rischio idraulico sarà realizzata una vasca e una tubazione di presa e una di mandata","Ai giardini di via Giramonte ingresso più ampio e nuovi giochi","Prenderanno il via a marzo e termineranno entro l'estate le
opere di realizzazione del 
nuovo impianto idrovoro a Castelnuovo. Una serie
di interventi resi necessari per prevenire il rischio idraulico
nella frazione, interessata negli scorsi anni da numerosi eventi
alluvionali a causa dell'ingrossamento della gora del Lonco che, in
caso di forti precipitazioni, andava ad intasare il
sistema fognario allagando strade e campi.
Con il nuovo impianto, che sarà attivato in caso di crisi
idraulica, il sistema di sollevamento delle acque sarà
fisso, e non più provvisorio come è stato fino ad
adesso.
L'impianto è costituito da una vasca interrata su cui
sono appoggiate le pompe, da una tubazione di presa e da una di
mandata all'interno della cassa dell'Antinoro. In prossimità
dell'impianto, che sarà in grado di pompare 36mila litri
d'acqua al minuto, sarà realizzata anche un'area di deposito
per le attrezzature di emergenza e per i sacchetti di sabbia.
Il costo totale dei lavori ammonta a 355mila euro, il progetto
prevede due lotti funzionali. Il primo, per il quale
è già stato effettuato ed affidato
l'appalto, consiste nella realizzazione della vasca in cemento
armato. I lavori prenderanno il via a marzo e dureranno un mese
circa. Il secondo lotto riguarda invece l'installazione delle pompe
idrovore, nella realizzazione del canale di adduzione alla cassa
dell'Antinoro e nel completamento di tutte le opere impiantistiche
ed elettriche. Per questo secondo lotto è in corso la
gara.
A Castelnuovo è previsto inoltre un ulteriore intervento:
sarà infatti implementato e allargato l'accesso diretto
al 
giardino comunale da via Giramonte, che
è ora difficilmente raggiungibile dalla strada
principale, essendo situato dietro le abitazioni, e che
sarà così maggiormente fruibile ed accessibile da
tutti. I lavori saranno eseguiti dai tecnici di Asm in concomitanza
con gli interventi di realizzazione del nuovo impianto idrovoro. A
maggio verranno inoltre installate nuove giostre, tra cui un gioco
multiplo con scivolo e arrampicata, un'altalena, un gioco a molla e
un dondolo a bilico con molle."
180,http://comunicati.comune.prato.it/generali/?action=dettaglio&comunicato=14201600000180,11/02/2016,12:30,Promozione,"Prato si fa Brand: concluso il percorso partecipativo","L'ultimo incontro si è svolto alla Camera di comemrcio. Ora al via la fase di costruzione del brand","Tra i valori indicati ci sono: Duomo, Castello, Macrolotto Zero, Lazzerini, operosità, accoglienza, contemporaneità e cibo di qualità","Nell’auditorium della Camera di commercio nel pomeriggio
di ieri, mercoledì 10 febbraio, circa 100 tra cittadine e
cittadini sono intervenuti al momento conclusivo del
percorso partecipativo 
Prato si fa brand. L'appuntamento è servito
a tirare le fila su ciò che è emerso e
ad illustrare i passi che porteranno alla definizione del
brand e del piano di promozione della città da parte
dell’agenzia di comunicazione incaricata di lavorare sulle
indicazioni dei cittadini e dell’Amministrazione. Come altre
grandi città Europee, da Bologna a Glasgow, il percorso
Prato si fa brand nasce dalla forte volontà del Comune di
Prato di includere nella riflessione sull’identità
cittadina, le voci di tutti coloro che vivono o fruiscono la
città. 
L’incontro conclusivo si è aperto con i saluti del
Presidente Luca Giusti e con le parole dall’Assessore Daniela
Toccafondi, che ha sottolineato l’importanza di questo
processo strutturato di coinvolgimento nella costruzione del brand
di Prato, per accompagnare l’agenzia di comunicazione nella
individuazione dei temi che racconteranno la città
all’esterno. ""Il percorso"", dice Daniela Toccafondi,
“ha consentito di includere il punto di vista di cittadini e
stakeholders importanti e di discutere e individuare insieme gli
elementi di valore condivisi che rappresentano questa nostra
città e su cui puntare per il futuro. Si apre adesso il
cammino importante e complesso di tradurre in realtà le
aspirazioni che abbiamo per la città e lavorare tutti
insieme per renderla sempre più simile alla realtà
che sappiamo che può essere”. 
Il rapporto di sintesi dei risultati del percorso è stato
presentato da Margherita Mugnai e Barbara Imbergamo di Sociolab che
hanno gestito il percorso di partecipazione per
l’Amministrazione assieme all’agenzia Flod incaricata,
invece, delle attività di comunicazione. Mettendo in
luce l’importanza di posizionare un territorio e costruire
una strategia di brand cittadina a partire dalla definizione della
propria identità, il rapporto sintetizza l’analisi
svolta sull’insieme delle indicazioni raccolte con
interviste, focus group, cartoline, workshop tematici e indagine
dell’immaginario web. Queste permettono di far emergere 
percezioni, emozioni e valori dei tanti partecipanti circa gli
elementi caratterizzanti i luoghi e i valori tangibili e
intangibili propri del patrimonio e dell’identità di
Prato, spunti e indicazioni sullo “sguardo” che Pratesi
e visitatori hanno sulla la città e preliminari indicazioni
circa quegli elementi che, rappresentando opportunità e
risorse fondamentali, possono aiutare a definire il valore aggiunto
della città e quindi il suo posizionamento rispetto al
contesto circostante.
Gli elementi che rappresentano valori in cui la città si
riconosce e si rispecchia sono molteplici e legati a dimensioni
diverse: quelle tangibili del patrimonio storico, artistico,
paesaggistico rappresentano senz’altro una componente
importante. Tra questi, emergono eccellenze del passato come il
Duomo e il Castello dell’Imperatore, accanto a luoghi e spazi
che incarnano lo spirito contemporaneo, quali il Macrolotto zero o
la Biblioteca Lazzerini. Alle indicazioni spaziali puntuali, i
partecipanti affiancano una costellazione di elementi che
rappresentano valori legati a caratteristiche diffuse e meno
tangibili della città, quali il lifestyle pratese,
l’operosità, l’accoglienza, il dinamismo e la
capacità di coniugare tradizione e innovazione. E poi ancora
la dimensione multiculturale e cosmopolita, la
contemporaneità sia come attitudine che come offerta
artistica caratterizzante, il cibo come elemento di
qualità.
A questa costellazione di valori e indicazioni fa
riferimento Alessandro Anceschi, il responsabile dell’agenzia
di comunicazione Mr Watson, che ha vinto la gara per la costruzione
del brand e al quale passa ora il testimone. Anceschi, citando John
Berger, ricorda come i narratori che hanno dato nome alle
costellazioni, tracciando linee tra le stelle, hanno creato
immagini e identità uniche e condivise. “Prato ha
avviato un processo ambizioso e coraggioso di collegare tra loro i
tanti elementi di valore che la caratterizzano e la rendono ricca e
complessa e questo non può che essere un lavoro collettivo,
da fare insieme.”
L’Amministrazione si dà come obiettivo di
concludere il lavoro di costruzione del brand e di condivisione al
più presto, continuando a coinvolgere la città, le
imprese, il mondo del commercio e del turismo e tutti gli attori
che operano sul territorio e che sono indispensabile perché
questo processo di branding continui ad essere fortemente
partecipato, corale e inclusivo.
Il rapporto di sintesi del percorso sarà disponibile a
breve sul sito www.pratosifabrand.it e sul sito del comune."
181,http://comunicati.comune.prato.it/generali/?action=dettaglio&comunicato=14201600000181,11/02/2016,14:38,Appuntamenti,"Csn, planetario speciale per San Valentino","Domenica 14 febbraio alle 21:30 proiezioni e osservazione delle stelle",,"""Un San Valentino spaziale..."" al Centro di Scienze Naturali
domenica 14 febbraio alle 21:30. Per l'occasione l'associazione
Astronomica Quasar, in collaborazione con il Centro di Scienze
Naturali, organizza una serata speciale all'insegna dell'astronomia
e del romanticismo. La Luna e le stelle accompagneranno i
partecipanti alla scoperta delle storie d'amore più
belle.
Musica, poesia e scienza per vivere un San Valentino
emozionante. Le coppie che in sede di prenotazione comunicheranno i
loro nomi, li vedranno proiettati sulla cupola che, per
l'occasione, si trasformerà nel più romantico dei
cieli. Al termine delle proiezioni, se il meteo lo
consentirà, verrà aperto l'osservatorio astronomico
per osservazioni ai telescopi con un brindisi finale.
E' necessaria la prenotazione al numero 0574 460503. Il
contributo è di 8 euro per gli adulti, 5 euro per i ragazzi
dai 7 ai 13 anni."
182,http://comunicati.comune.prato.it/generali/?action=dettaglio&comunicato=14201600000182,11/02/2016,14:55,Incontri,"Banca Popolare di Vicenza, il sindaco Biffoni: ""La città pretende chiarezza, vogliamo segni tangibili di vicinanza al territorio""","Questo pomeriggio l'incontro al fianco delle categorie economiche, dei sindacati, delle associazioni dei consumatori e della Fondazione con il presidente Dolcetta e il direttore Iorio",,"""E' necessaria chiarezza sul futuro della banca Popolare di
Vicenza e sul rapporto che intende avere con il territorio
pratese. In questi anni Prato ha dato molto, è necessario
che adesso ci siano segni di vicinanza e disponibilità preso
atto delle prospettive che ha illustrato con estrema
franchezza il direttore generale Iorio. Da sindaco
chiedo questo soprattutto per i piccoli risparmiatori
e per le imprese"". Il sindaco Matteo Biffoni questo pomeriggio
ha incontrato, al fianco delle categorie economiche, dei sindacati,
delle associazioni dei consumatori e della Fondazione Cassa di
Risparmio di Prato, il presidente della BpVi Stefano Dolcetta e il
direttore Francesco Iorio. Poco più di un'ora di
confronto che ha preceduto l'assemblea pubblica con
i soci al Politeama: ""E' importante che gli stakeholders
abbiano avuto un momento di confronto a loro dedicato, così
da poter porre domande dirette ai vertici della banca - ha
sottolineato il sindaco -. La situazione attuale e il futuro della
BpVi sono in mano a una nuova dirigenza che parla con franchezza,
ma al contempo non possiamo fare tabula rasa di quanto accaduto
negli ultimi anni. Ci devono essere garanzie per tutelare i piccoli
risparmiatori che hanno investito i propri sacrifici in
azioni, convinti di poter così mettere a frutto piccoli
capitali messi da parte nel corso degli anni. Non possono essere i
cittadini a pagare la cattiva gestione di un istituto di credito e
alla nuova dirigenza spetta il compito non solo di dare
futuro alla banca, ma di dare risposte concrete"".
Nel corso della riunione è emerso anche il tema delle
opere della Galleria degli Alberti di proprietà della
Banca Popolare di Vicenza: ""Auspichiamo che la banca possa rendere
disponibile ai pratesi questi capolavori - ha ribadito Biffoni -;
nel caso di una eventuale dismissione del patrimonio artistico
dell'istituto è importante che non ci sia uno smembramento
della collezione ma, anzi, che questo torni alla Galleria degli
Alberti a Prato"".  "
183,http://comunicati.comune.prato.it/generali/?action=dettaglio&comunicato=14201600000183,12/02/2016,15:13,Cultura,"""Mucche alla riscossa"", i classici Disney al cinema Eden","Domenica 14 febbraio alle 10.30. Ingresso gratuito","Secondo appuntamento con la rassegna Disney dedicata alle famiglie","Continua al cinema Eden la rassegna, ad ingresso
libero, dei classici Disney dedicata alle famiglie. Il
prossimo appuntamento sarà domenica 14 febbraio, sempre
alle 10.30, con le avventure di 
""Mucche alla riscossa 
"", pellicola del 2004, ambientato nel vecchio
West.
Il film è incentrato su un bizzarro trio di mucche
da latte - la sfacciata e avventurosa Maggie, la compassata e
corretta Mrs. Calloway e la svampita e spensierata Grace - che
devono catturare un infame ladro di bestiame, al fine di salvare la
loro idilliaca fattoria dal pignoramento.
L’iniziativa rientra nel progetto 
Febbraio, il cinema al centro, ideato
dall’assessorato alla Cultura del Comune per promuovere i
film di qualità ed avvicinare il pubblico, anche le giovani
generazioni, alla cultura cinematografica.
La rassegna proseguirà domenica 21 febbraio con Lilo e
Stitch, cartone animato in cui una dolce bambina hawaiana adotta un
bizzarro cagnolino blu ignara che questi nasconde un oscuro
segreto.
Per maggiori informazioni: info@cinemaedenprato.it"
184,http://comunicati.comune.prato.it/generali/?action=dettaglio&comunicato=14201600000184,11/02/2016,15:19,Scuola,"Scuola primaria Gandhi, segnalato ritrovamento di una graffetta e una vite nel risotto","Scattati i controlli degli uffici e delle dietiste. Si valuntano provvedimenti a carico dell'azienda fornitrice dei pasti",,"L'ufficio refezione scolastica del Comune ha ricevuto
quest'oggi la segnalazione del ritrovamento di una graffetta
di metallo e una vite nel risotto alla parmigiana servito alla
mensa della scuola primaria Gandhi di Galciana.
Appena ricevuta la segnalazione, l'assessorato alla pubblica
istruzione ha immediatamente fatto scattare i controlli
e funzionari dell'ufficio si sono recati a scuola con le
dietiste.
Gli uffici stanno valutando provvedimenti a carico
dell’azienda fornitrice dei pasti.
Sulla vicenda seguiranno aggiornamenti appena saranno
disponibili nuovi elementi."
185,http://comunicati.comune.prato.it/generali/?action=dettaglio&comunicato=14201600000185,12/02/2016,10:33,Cultura,"Traguardo di 1.000 copie per A Few Words","Cornice delliniziativa, la Biblioteca Lazzerini, come simbolo del legame tra letteratura e città. Ingresso libero","Sabato 13 febbraio alle 18, la redazione al completo e show di letture per festeggiare il successo della rivista letteraria","1.000 copie stampate per il numero di Gennaio della rivista
letteraria ""A Few Words"". Un traguardo importante per il mensile di
letteratura, nato nel 2015 da un laboratorio di scrittura curato da
Filippo Romei e Duccio Narbone.
Il successo del progetto, raggiunto in così poco tempo,
verrà festeggiato 
sabato 13 febbraio alle 18 nella Sala Conferenze della
Biblioteca Lazzerini. Una cornice suggestiva, simbolo del
legame tra letteratura e città, quel legame che è
proprio alla base di “A Few Words”. La rivista offre
infatti l'opportunità a scrittori emergenti di proporsi
sulla scena letteraria, con la pubblicazione dei loro racconti
brevi.
La serata sarà un momento di aggregazione e di incontro,
con l’occasione di conoscere i membri della redazione, tutti
giovani, accomunati dalla passione per la scrittura e la lettura:
Duccio e Filippo, i fondatori, Giorgio Bernardini, Michelangelo
Focosi, Elettra Gallorini, Mirko Lisella, Shalini Stumpo, Giorgio
Poli e Giulia Degli Angeli.
Spiegheranno al pubblico il cuore del progetto, com'è
nato e dove si prefigge di andare, con intervalli di letture di
brani o racconti da parte degli autori che hanno maggiormente
contribuito allo sviluppo della rivista. A coordinare la serata,
che ha ottenuto il 
patrocinio del Comune di Prato, il direttore
responsabile 
Giorgio Bernardini. Al termine, aperitivo a buffet
al Bar Miraglia Campolmi.


  Ingresso libero

Info:
Biblioteca comunale Lazzerini

  Tel. 0574 1837800


  lazzerini@comune.prato.it


  www.bibliotecalazzerini.prato.it
"
186,http://comunicati.comune.prato.it/generali/?action=dettaglio&comunicato=14201600000186,,,,,,,"notizia non presente"
187,http://comunicati.comune.prato.it/generali/?action=dettaglio&comunicato=14201600000187,12/02/2016,11:15,Cultura,"MetJazz Off, al Museo del Tessuto il ""Basso visionario"" di Daniele Camarda","Domenica 14 febbraio alle 11. L'ingresso è gratuito",,"Prosegue la nuova edizione della rassegna ""MetJazz
Off"". Il prossimo appuntamento è per domenica 14 febbraio
alle 11 al Museo del Tessuto con 
""Basso Visionario"" del bassista siciliano Daniele
Camarda. 
Musicalmente cresciuto tra il nostro paese e gli Usa, Daniele
Camarda è un maestro dell’esibizione in solitudine e,
con l’ausilio dell’elettronica, ha creato un mondo
magico, evocativo, carico di suggestioni ancestrali, ma ancora
troppo poco conosciuto dal pubblico. Quello che sembra lo strumento
meno flessibile del jazz, nelle sue mani diventa la porta
d’accesso ad un universo suadente e vertiginoso abitato da
echi arcaici, inquietudini contemporanee e soffi di jazz.
La rassegna proseguirà domenica 21 febbraio, sempre alle
11 con la 
Conferenza di Stefano Zenni  
""Black bottom futurista. Il jazz arriva in Europa""
alla scuola di Musica Verdi.
Tutti gli appuntamenti della rassegna ""MetJazz Off"" sono ad
ingresso gratuito."
188,http://comunicati.comune.prato.it/generali/?action=dettaglio&comunicato=14201600000188,12/02/2016,11:37,Biblioteche,"Biblioteche, gli appuntamenti del fine settimana tra laboratori e letture animate","Sabato alla ovest ""Ue'..Pinocchio"", alla nord ""Mele, mani e filastrocche""","Domenica in Lazzerini per la rassegna ""Libri..uno sguardo su Prato"", lettura di ""Mi ricci""","Tanti appuntamenti nel fine settimana nelle biblioteche della
città. In programma letture animate e laboratori
musicali per bambini e ragazzi.
Alla biblioteca della circoscrizione ovest (via Isidoro del
Lungo 12, Galciana) domani, sabato 13 febbraio, dalle 10 alle 12
appuntamento con 
""Ue' ...Pinocchio"". L'evento fa parte della
rassegna ""Il Frullafiabe"" curata da I Formaggini Guasti. In
programma spiritore letture animate e laboratori divertenti per
rivivere le fiabe classiche in chiave comica.
Domani alla biblioteca della circoscrizione nord (via Corridoni
11 - complesso delle Scuole medie F.Lippi) dalle 10 
""Mele, mani e filastrocche"", un incontro per
suonare e danzare con tutto il corpo con due coloratissimi libri di
filastrocche musicali. L'evento rientra nell'ambito di ""Musica e
storie"", quattro appuntamenti dedicati alla musicalità,
ascoltando storie, guardando immagini, creando suoni e ballando
tutti insieme. In programma giochi ed esperienze sonore e, al
termine di ogni incontro, un colorato laboratorio creativo per
costruire un piccolo strumento musicale. La rassegna, rivolta ai
bambini da 3 a 8 anni, è curata da Eugenia La Vita.
Domenica 14 febbraio dalle 16:30 alle 18:30 nella sezione
ragazzi e bambini della Biblioteca Lazzerini, lettura animata dal
libro di Alessandro Baroncini 
""Mi ricci"". L'iniziativa fa parte della rassegna
""Libri...uno sguardo su Prato"", rivolta ai ragazzi dai 10 ai 13
anni e curata da Veronica Bartoletti e Arianna Pierattoni. Partendo
da racconti e fumetti accattivanti, attraverso foto, immagini e
spezzoni di film amati dal giovane pubblico, durante gli
incontri saranno affrontati temi, ricondotti poi a Prato, per
leggere con occhi diversi il nostro territorio.
Tutti gli appuntamenti sono a ingresso libero, per partecipare
è necessaria la presenza di un genitore."
189,http://comunicati.comune.prato.it/generali/?action=dettaglio&comunicato=14201600000189,12/02/2016,12:01,Integrazione,"""Islam: una visione mediterranea"", un'iniziativa in ricordo di Roberto Minardi","Giovedì 18 febbraio alle 21 nella Sala ovale della Provincia in via Ricasoli, 25","Intervengono il vicesindaco Simone Faggi, lo scrittore e studioso del mondo islamico contemporaneo Lorenzo Declich e il docente di politica comparata del Mediterraneo Alessandro Vanoli","""Islam: una visione meditrranea"" è il titolo
dell'iniziativa in ricordo di Roberto Minardi, a dieci anni dalla
scomparsa, che si svolgerà giovedì 18 febbraio alle
21 nella Sala ovale della Provincia in via Ricasoli, 25.
""Roberto era un convertito all'Islam, che ha contribuito al
dialogo interreligioso a Prato. Una persona libera, curiosa,
che aveva capito che la nostra città si sarebbe dovuta
confrontare con la diversità e con i problemi che questa
comporta - ha dichiarato il vicesindaco Simone Faggi -. Noi lo
ricordiamo portando a Prato due persone che conoscono la situazione
dell'Islam in Italia e che sono in grado di stimolare una
discussione efficace sui temi che Roberto aveva sempre amato"".
Dopo i saluti del vicesindaco Simone Faggi interverrà
Lorenzo Declich, esperto di mondo islamico contemporaneo,
che ha scritto vari libri fra cui 
L’islam nudo, le spoglie di una civiltà nel
mercato globale, Jouvence, 2015. Dottore di ricerca in
""Civiltà islamica"" ha insegnato all'Orientale di Napoli e si
occupa di mondo islamico contemporaneo, collaborando con diverse
testate giornalistiche, fra le quali Limes.
A seguire Alessandro Vanoli, docente di Politica
comparata del Mediterraneo alla facoltà di Conservazione dei
beni culturali dell’Università di Bologna, sede di
Ravenna. Ha insegnato Cultura spagnola alla facoltà di
Mediazione linguistica e culturale dell’Università
Statale di Milano. E' membro dell'Istituto Italiano per l'Africa e
l'Oriente (ISIAO). E' membro dell'Associazione Italiana per lo
Studio del Giudaismo (AISG). E' membro del consiglio accademico
della Maestría en Diversidad Cultural della Universidad
Nacional de Tres Febrero di Buenos Aires (Argentina). E' membro del
comitato scientifico della rivista Religioni e società. E'
collaboratore della casa editrice Rizzoli con particolare riguardo
alle pubblicazioni di ebraistica e islamistica. Tra le sue
pubblicazioni: Alle origini della Reconquista (Torino 2003); Il
mondo musulmano e i volti della guerra. Conflitto politica e
comunicazione nella storia dell’Islam (Firenze 2005); Le
parole e il mare. Tre considerazioni sull’immaginario
politico mediterraneo (Torino 2005); La «reconquista»
(2009); La Sicilia musulmama (2013); Andare per l'Italia araba
(2014); Quando guidavano le stelle. Viaggio sentimentale nel
Mediterraneo (2015)"
190,http://comunicati.comune.prato.it/generali/?action=dettaglio&comunicato=14201600000190,15/02/2016,10:17,"Officina Giovani","On stage teatro, ritorna l'open space di Giocoleria","Mercoledì 17 febbraio alle 21 nella sala teatro di Officina Giovani","Il palco sarà invaso dall'allegria di giocolieri, funamboli e clown. Ingresso gratuito","Mercoledì 17 febbraio alle 21 nella sala teatro di Officina
Giovani ritorna l'Open Space di giocoleria per la rassegna On Stage
Teatro. L'ingresso è gratuito. 
Il palco sarà invaso dall'allegria di giocolieri,
funamboli e clown. Il gruppo di artisti coinvolgerà il
pubblico in performance divertenti e psicopatie sul palco, facendo
tornare tutti bambini per qualche ora. 
Per informazioni Officina Giovani: Indirizzo Piazza dei
Macelli, 4 Prato 59100 (PO), Telefono 0574 1836753, Fax 0574
1836779, Home Page www.cantiericulturali.prato.it, email
staff@officinagiovani.it. 
"
191,http://comunicati.comune.prato.it/generali/?action=dettaglio&comunicato=14201600000191,,,,,,,"notizia non presente"
192,http://comunicati.comune.prato.it/generali/?action=dettaglio&comunicato=14201600000192,12/02/2016,15:13,Eventi,"I giardini in festa di via Carlo Marx","Da domani 13 febbraio ogni secondo sabato del mese dalle 8:30 alle 19",,"Da domani, 13 febbraio, ogni secondo sabato del mese, si
terrà un mercatino nei giardini di via Carlo Marx dalle
8:30 alle 19.
Una mostra mercato tutta dedicata all’oggettistica dagli
articoli vintage, usati e non, a manufatti artigianali e a piccole
produzioni. Gli operatori presenti appartengono per la maggior
parte a fasce deboli della popolazione: pensionati, cassa integrati
e disoccupati in un’ottica di utilità e coesione
sociale.
Per informazioni: Ami Associazione Mercatini Indipendenti 348
5112151."
193,http://comunicati.comune.prato.it/generali/?action=dettaglio&comunicato=14201600000193,15/02/2016,11:08,Scuola,"Recupero degli apprendimenti scolastici, delegazione belga a Prato","L'assessore Ciambellotti: ""Momento di confronto importante"". La visità terminerà il 19 febbraio","L'istituto comprensivo Lippi referente italiano per il Progetto Erasmus Plus K-1","Una delegazione di sei docenti e due dirigenti della Federazione
Wallonie-Bruxelles è da ieri in visita a Prato,
nell’ambito del progetto Erasmus Plus K-1, che ha
l’obiettivo di mettere a confronto le politiche didattiche
per il recupero degli apprendimenti scolastici nei ragazzi compresi
nella fascia di età tra i 12 e i 16 anni.
La visita a Prato, che durerà fino a venerdì 19
febbraio, rappresenta la tappa italiana del progetto che
porterà la delegazione belga in visita anche in Inghilterra
e nei Paesi Bassi.
“Si tratta di un momento di confronto estremamente
formativo e importante per tutti noi”, dice l’assessore
alla pubblica istruzione Maria Grazia Ciambellotti, “e siamo
particolarmente fieri che l’istituto comprensivo Lippi sia
stato scelto come referente italiano del progetto”.
Quest’oggi la delegazione belga è impegnata in una
giornata di incontri in palazzo comunale. Dopo essere stata
ricevuta dal sindaco, la delegazione, l’assessorato alla
pubblica istruzione, e i rappresentanti dell’Ufficio
scolastico regionale e di quello territoriale di Prato si è
riunita in sala giunta per una mattinata di lavoro, durante la
quale saranno presentati i il sistema scolastico italiano, i dati
della scuola in Toscana e la situazione scolastica a Prato.
Nel pomeriggio – alle ore 15 -  seguirà una
visita della città di Prato con alcuni docenti
dell’istituto Lippi e, alle 16,30, una visita al Museo di
Palazzo Pretorio.
Domani, martedì 16 febbraio, l’appuntamento
è nel palazzo della Provincia. Alle 9, il dirigente
scolastico dell’istituto Gandhi, Maria Ramunno,
illustrerà alla delegazione belga la normativa italiana
sugli alunni con Bisogni educativi speciali. A seguire,
l’assessore Ciambellotti illustrerà il “Sistema
Prato”, Carlotta Mancini e Valentina Sardi del Comune di
Prato, e Allan Pona della cooperativa “Pane e rose”,
spiegheranno le modalità in cui si è articolato
l’intervento a favore dell’inclusione degli alunni
migranti nel territorio pratese; il direttore del Servizio di
salute mentale infanzia e adolescenza dell’Asl
illustrerà le modalità in cui si articola il sistema
pratese per l’individuazione precoce degli alunni con
Disturbo specifico dell’apprendimento; infine, Franca
Ferrara, membro del gruppo di coordinamento del progetto di
contrasto alla dispersione scolastica nella provincia di Prato,
parlerà del nuovo protocollo di intervento sulla
dispersione. Poi, pranzo di lavoro all’istituto
Gramsci-Keynes, con il dirigente scolastico e dove è in
programma, alle 14,30, un incontro con i docenti sulle
attività di recupero progettate dall’istituto. Alle
16,30 è invece in programma la visita al Museo del
Tessuto.
Mercoledì 17 alle 9 la delegazione belga sarà
nella sede della cooperativa “Pane e rose” per
informarsi sulle attività della cooperativa a favore del
recupero e dell’inclusione nelle scuole pratesi. Alle 11
trasferimento all’istituto Lippi, dove si svolgerà una
visita nelle classi e l’illustrazione delle metodologie
utilizzate per l’inclusione e il recupero, cui seguiranno
altri appuntamenti sullo stesso tema con i docenti dell’
istituto.
Giovedì 18 alle 9,30 la delegazione visiterà
l’istituto comprensivo Don Milani, dove assisterà alla
presentazione del progetto Easy-com, le Ict per il recupero e
l’inclusione. Alle 11, infine, visita all’Istituto
alberghiero Datini, dove è in programma un incontro con i
docenti per conoscere i progetti e le attività per il
recupero e l’inclusione.
Venerdì 19 la delegazione ripartirà dopo una breve
visita turistica a Firenze, nella quale sarà accompagnata da
alcuni docenti della scuola Lippi."
194,http://comunicati.comune.prato.it/generali/?action=dettaglio&comunicato=14201600000194,15/02/2016,11:50,Cultura,"Corsi di cultura generale, le iscrizioni entro giovedì 18 febbraio","Le iscrizioni solo on line al link iscrizionecorsi.comune.prato.it","In programma lezioni di lingue straniere, informatica, teatro, scrittura, relazioni familiari e altro","C'è tempo fino alle 13 di 
giovedì 18 febbraio per iscriversi ai 
corsi di cultura generale, organizzati dal Comune
di Prato, in partenza da marzo.
E' ricca l'offerta, con circa 30 proposte che spaziano in campi
diversificati: lingue straniere, informatica, teatro, scrittura,
relazioni familiari e molto altro.
Ciascun corso sarà attivato solo al raggiungimento del
numero minimo dei partecipanti previsto da ogni singolo modulo.
Le iscrizioni possono essere effettuate solo on line al link
iscrizionecorsi.comune.prato.it, dove sono
già visionabili le schede esplicative di ciascun
corso.
Si ricorda che, sempre sulla stessa pagina, sarà
possibile prendere visione di molti altri corsi - promossi,
organizzati e gestiti direttamente dai soggetti proponenti in
diverse loro sedi - che il Comune di Prato ritiene
interessanti per ottenere una maggiore documentazione sull'offerta
formativa presente sul territorio.
Per ulteriori informazioni o chiarimenti, rivolgersi
direttamente agli Uffici Circoscrizionali di: Prato Nord (via 7
Marzo, 15 tel. 0574.697711 ); Prato Est (via De Gasperi, 67 tel.
0574.52701);  Prato Sud (via delle Badie, 130 tel.
0574.55921); Prato Ovest (via Isidoro del Lungo, 12 tel.
0574.1837500) oppure all’URP Multiente (Piazza del
Comune tel.0574.1836096)."
195,http://comunicati.comune.prato.it/generali/?action=dettaglio&comunicato=14201600000195,15/02/2016,12:02,Istruzione,"Iscrizioni a scuola, le domande entro lunedì 22 febbraio","Contestualmente alla iscrizione on-line si potrà richiedere l'iscrizione al servizio di refezione scolastica",,"Sono ancora aperte le iscrizioni degli alunni alle prime classi
delle scuole elementari, medie e superiori. Le domande potranno
essere inoltrate, esclusivamente on line collegandosi al sito 
www.iscrizioni.istruzione.it, entro le 
20 di lunedì 22 febbraio.
E' possibile trovare la propria scuola di stradario su 
http://mappe.comune.prato.it/mappebinj/jsp/pi/cercascuole/home.jsp
Nel caso di iscrizioni alle altre classi diverse dalla prima
è necessario rivolgersi alla propria scuola di stradario. I
genitori degli studenti che non provvedono all'iscrizione nei tempi
previsti devono recarsi quanto prima presso la propria scuola di
stradario, ma in questo caso l'inserimento in corso di anno
scolastico diventa molto complesso.
Contestualmente all'iscrizione on-line si potrà
richiedere l'iscrizione al servizio di refezione scolastica, per la
scuola primaria e secondaria di 1° grado.
Si ricorda inoltre che l'amministrazione comunale, con la
collaborazione del Pin - Polo universitario Città di Prato,
ha promosso una campagna di informazione per l'iscrizione alla
scuola dell'obbligo, rivolta prevalentemente ad un target cinese,
che prevede la distribuzione di volantini e l'affissione di
locandine al Macrolotto Zero, nei negozi, bar, ristoranti e
attività commerciali presenti nella zona, oltre che tra le
associazioni cinesi del territorio. E' inoltre partita la campagna
di diffusione su Wechat, un'applicazione gratuita di messaggistica
molto diffusa nella comunità cinese.
Sono numerosi infatti i casi di cittadini cinesi che chiedono di
iscrivere i propri figli fuori termine, e questo può causare
dei problemi successivi di inserimento. La campagna informativa
è volta proprio ad andare ad intercettare quella porzione di
popolazione dove sono presenti studenti tra i 6 e i 16 anni che
intendono iscriversi alla prima classe della scuola elementare,
media e superiore."
196,http://comunicati.comune.prato.it/generali/?action=dettaglio&comunicato=14201600000196,22/02/2016,10,Cultura,"On stage teatro, in scena Reality Portraits della Compagnia Uthopia tra cielo e terra","Mercoledì 24 febbraio alle 21:30 nella sala teatro di Officina Giovani in piazza dei Macelli","La scrittura dei due giornalisti Fabio Galati e Laura Montanari incontra nuovamente il lavoro di scena di Ciro Masella","Mercoledì 24 febbraio alle 21:30 nella sala teatro di
Officina Giovani va in scena ""Reality Portraits"" della Compagnia
Uthopia tra cielo e terra per la rassegna On Stage Teatro.
Storie. Vite. Racconti. Ritratti del reale. Frammenti di un
racconto in divenire. La realtà passata al microscopio,
sotto il bisturi di una scrittura che la illumina, di una
drammaturgia che la interroga. Dopo la felice esperienza di
Muro/vita di NOF4, astronautico ingegnere minerario nel sistema
mentale, la scrittura di Fabio Galati e Laura Montanari incontra
nuovamente il lavoro di scena di Ciro Masella.
Attingendo alla cronaca, alla realtà quotidiana, al
nostro presente più presente, Fabio Galati e Laura
Montanari, due giornalisti di uno dei nostri più prestigiosi
quotidiani, la Repubblica, già alle prese in passato con i
linguaggi e la grammatica del teatro, avendo collaborato a progetti
con Stefano Massini e alla stesura, tra gli altri, di un copione
scritto assieme a Francesco Niccolini sulla storia di Oreste
Ferdinando Nannetti e dei suoi graffiti incisi sui muri del
manicomio di Volterra, costruiscono uno spazio in cui la 'notizia'
è passata al microscopio, il tempo della sua analisi
è dilatato, la fantasia degli autori ne illumina le pieghe,
gli angoli più reconditi. Il nostro tempo raccontato
attraverso la cronaca e gli avvenimenti, non più come
semplice elenco di fatti e notizie, ma come strumento di
comprensione della realtà e delle sue infinite sfaccettature
e contraddizioni. Un'investigazione del reale che diventa indagine
sull'uomo e le sue contraddizioni, le sue paure, i suoi sogni, il
suo agire e rappresentarsi sul palcoscenico del mondo.Un'indagine
attraverso i fatti di cronaca, economia, politica, cultura, sul
presente della nostra società, sulle sue contraddizioni
(emigrazione, guerra, terrorismo, disoccupazione, volontariato,
accoglienza/rifiuto dei profughi, omofobia e razzismo, crisi
economica e disgregamento del tessuto sociale, rapporti di forza e
dinamiche politiche nella ancora fragile Unione Europea, politica
interna e politica estera, cambiamenti climatici…)
Per informazioni Officina Giovani: Indirizzo Piazza dei Macelli,
4 Prato 59100 (PO), Telefono 0574 1836753, Fax 0574 1836779, Home
Page www.cantiericulturali.prato.it, email
staff@officinagiovani.it."
197,http://comunicati.comune.prato.it/generali/?action=dettaglio&comunicato=14201600000197,23/02/2016,10,Cultura,"VII edizione di ""BodySongs - Corpi che cantano""","Il 25, il 26 e il 27 febbraio a Officina Giovani. Due workshop gratuiti in sala danza e quattro spettacoli in sala eventi","La danza presentata quest'anno, tutta creata da donne, indaga sulla fragilità in forme ed espressioni diverse","Giovedì 25, venerdì 26 e sabato 27 febbraio
Officina Giovani ospiterà ""BodySongs - Corpi che cantano"",
arrivata alla sua VII edizione. 
Venerdì e sabato sera due coreografi
presenteranno i loro ultimi lavori, creando un' alternanza di
stili, poetiche e spunti di ricerca. La danza presentata
quest'anno, tutta creata da donne, indaga sulla fragilità in
forme ed espressioni diverse. Caratteristica comunemente attribuita
al femminile, la fragilità sottende la forza. Quattro donne
hanno sviluppato questa idea, partendo da territori poetici
completamente diversi.
Quattro gli spettacoli che si svolgeranno in sala
eventi: venerdì 26 alle 21:30 andranno in scena i ""Canti
Notturni"" di Francesca Stampone e ""Dell'arrendersi"" della Compagnia
rAn-network; mentre sabato 27 febbraio sarà la volta de
""L'Ospite"" di Paola Corsi e delle ""Disarmate lucertole senza
coda"" di Sabrina Mazzuoli.

Giovedì 25 dalle 20 alle 22:30 e
venerdì 26 febbraio dalle 19 alle 21:30, BodySongs
ospiterà 'Il corpo e la parola. Tecniche di teatro e
movimento', un workshop di Teatro-danza , aperto a tutti, condotto
da Ilaria Cristini e Sabrina Mazzuoli. La partecipazione al
workshop è gratuita. Iscrizioni su info@bodysongs.eu.
Per informazioni Officina Giovani: Indirizzo Piazza dei Macelli,
4 Prato 59100 (PO), Telefono 0574 1836753, Fax 0574 1836779, Home
Page www.cantiericulturali.prato.it, email
staff@officinagiovani.it.
"
198,http://comunicati.comune.prato.it/generali/?action=dettaglio&comunicato=14201600000198,15/02/2016,14:56,"Protezione civile","Chiuso un tratto della pista ciclabile A. Binda a Galciana","La saturazione dei suoli è assoluta. L'avviso di criticità durerà probabilmente per i prossimi quindici giorni","Nel tardo pomeriggio di ieri, domenica 14 febbraio, si è verificato un consistente cedimento arginale lungo il Torrente Bardena/Iolo","Nel tardo pomeriggio di ieri, domenica 14 febbraio, si è
verificato un consistente cedimento arginale lungo il
Torrente Bardena/Iolo in località Galciana.
Il tratto della pista ciclabile Alfredo Binda
è  
chiuso a qualsiasi transito fin da ieri sera,
quando i tecnici del Genio Civile della Regione e del Centro
Situazioni della Protezione Civile sono intervenuti insieme alla
Polizia municipale e ad una squadra di operatori di ASM
servizi.
Una specifica 
ordinanza di chiusura del tratto della pista
ciclabile A. Binda fra la via della Lastruccia e la via Renzo degli
Innocenti per il corretto svolgimento dei lavori necessari al
ripristino è in corso di adozione. Il tratto interessato
è di circa 30 metri.
Secondo la Protezione civile, a causa delle importanti
piogge degli ultimi giorni, si è ormai alla completa
saturazione del terreno.
L'avviso di criticità durerà probabilmente
per i prossimi quindici giorni. "
199,http://comunicati.comune.prato.it/generali/?action=dettaglio&comunicato=14201600000199,15/02/2016,18:53,"Polizia municipale","Sequestrati 500 capi di abbigliamento per etichettatura irregolare","Intervento della Polizia municipale sulla contraffazione",,"Personale dell’Unità Operativa Commerciale
Amministrativa e Anticontraffazione della Polizia Municipale ha
posto sotto sequestro amministrativo circa 500 capi di
abbigliamento, costituiti da pantaloni, maglie, pigiami e giubotti,
posti in vendita all’interno di un negozio di via Pistoiese,
gestito da C.P. cittadino cinese di  anni 25.
Dopo accurate verifiche eseguite su tutta la merce presente
all’interno dell’esercizio, gli agenti di piazza
Macelli hanno individuato infatti irregolarità relative
all’etichettatura dei prodotti. In particolare i capi di
abbigliamento che sono stati sequestrati erano sprovvisti
dell’etichetta con le indicazioni relative alla composizione
delle fibre tessili, come previsto dal regolamento CE 1007 del 27
settembre 2011, nonché delle informazioni obbligatorie in
lingua italiana destinate ai consumatori, compresa
l’indicazione del produttore o dell’importatore, come
previsto dal codice del consumo del 2005.
Le verifiche da parte della Polizia Municipale sulla
contraffazione rappresentano una costante
dell’attività svolta soprattutto
nell’ottica della tutela del consumatore finale che, come in
questo caso specifico, può essere particolarmente colpito
dagli effetti nocivi dei prodotti posti in vendita
Alla titolare sono state contestate le relative violazioni
amministrative in attesa dei successivi atti da parte della locale
Camera di Commercio, autorità competente per la specifica
materia. La merce sequestrata è stata depositata nei
magazzini della polizia Municipale."
200,http://comunicati.comune.prato.it/generali/?action=dettaglio&comunicato=14201600000200,16/02/2016,10:30,Cultura,"Giorno del Ricordo in Lazzerini","Foibe, per tenere accesa la memoria storica","Giovedì 18 febbraio alle 17 torna lo storico Roberto Spazzali con l'incontro dedicato alla tragedia degli italiani dell'Istria, Fiume e Dalmazia","""Identità e memoria delle terre
istriano-fiumano-dalmate” è il titolo della
conferenza, 
a ingresso libero, in programma 
giovedì 18 febbraio alle 17 nella Sala
Conferenze della 
Biblioteca Lazzerini. Si tratta
dell’appuntamento annuale, promosso dall’assessorato
alla Cultura del Comune di Prato e dalla Lazzerini, per rendere
omaggio al 
Giorno del Ricordo, dedicato alle vittime delle
Foibe e alla tragedia dell’esodo che colpì più
di 300mila persone tra istriani, fiumani e dalmati. 
Un’iniziativa che, come ogni anno, intende approfondire
aspetti poco conosciuti di un dramma collettivo troppo a lungo
ingoiato nel silenzio. A condurre la conferenza, ci sarà
anche quest’anno Roberto Spazzali, storico e pubblicista, uno
dei maggiori esperti in materia nel panorama nazionale, tra i
protagonisti del rinnovamento degli studi sul tema delle foibe e
dell'esodo degli italiani da Istria, Fiume e Dalmazia. Spazzali
ripercorrerà le vicende storiche e umane che videro
coinvolte quelle terre e i suoi protagonisti. E, in particolare,
risponderà ad interrogativi come quali e quante
identità sono state trasmesse e quale tipo di rapporto si
è creato tra la memoria degli esuli e quella delle
generazioni successive.
Per tenere accesa la memoria storica e non dimenticare, la
Biblioteca Lazzerini ha inoltre allestito come ogni anno nella hall
uno spazio dedicato alle pubblicazioni sulla “Giornata del
Ricordo”, che offre proposte di lettura per il pubblico,
disponibili al prestito.

Info: Biblioteca comunale Lazzerini, 0574 1837800,
lazzerini@comune.prato.it, www.bibliotecalazzerini.prato.it"
201,http://comunicati.comune.prato.it/generali/?action=dettaglio&comunicato=14201600000201,16/02/2016,10:34,Commercio,"Ok della commissione al nuovo regolamento del commercio","I requisiti dichiarati all'inizio di un'attività dovranno essere mantenuti per tutta la vita dell'esercizio","La chiusura di un esercizio commerciale potrà avvenire anche in seguito alla ripetizione di azioni di sospensione da parte della Questura","Via libera dalla commissione 1 (affari generali, personale,
sistema informativo e comunicazione), presieduta da Rosanna
Sciumbata, al nuovo regolamento del
commercio. 4 i voti favorevoli (Sciumbata, Tassi,
Mennini e Bartolozzi), 2 gli astenuti (Pieri e
Benelli). Alla discussione del pomeriggio di ieri,
lunedì 15 febbraio, hanno partecipato anche i
membri della commissione 2 (sviluppo economico, finanze,
patrimonio e politiche comunitarie).
Gli emendamenti hanno riguardato soprattutto il sistema
sanzionatorio. 
La chiusura di un esercizio commerciale potrà
avvenire anche in seguito alla ripetizione di azioni di
sospensione dell'attività da parte della Questura.
Il nuovo art. 43 del regolamento, a questo proposito, richiama
il testo unico delle leggi di pubblica sicurezza
(TULPS) sugli esercizi di vicinato. Questo
permetterà, in casi analoghi a quello del minimarket di via
Santa Margherita, di procedere immediatamente alla chiusura
dell'attività senza la necessità di un'apposita
ordinanza.
Stabilita anche la durata della speciale regolamentazione
sulle nuove aperture nell'area compresa tra le vie Tintori, Canto
alle Tre Gore, Santa Margherita, via Pier Cironi e via San
Giorgio: sarà valida per un periodo di 5 anni a
partire dall'approvazione del regolamento da parte
del Consiglio comunale. 
I requisiti dichiarati all'inizio di un'attività, in
particolare il rispetto di quelli specifici per chi apre in
centro storico, dovranno essere mantenuti per tutta la vita
dell'esercizio, altimenti scatterà la sospensione. La
chiusura è prevista inoltre nel caso in cui i requisiti
non vengano ripristinati entro il termine del provvedimento di
sospensione.
In caso di perdita dei requisiti morali o professionali,
il regolamento recepisce la normativa nazionale
che si allarga al preposto alle vendite, oltre che
ai titolari dell'attività.
Altri emendamenti hanno riguardato nei dettagli le tipologie di
attività ammesse e non ammesse in centro storico, la nascita
di un unico centro commerciale naturale dentro le mura, la
specificità delle incompatibilità nella zona di via
Cironi e la possibilità di utilizzo della rete WI-FI
pubblica.
Il regolamento è stato, inoltre, adeguato alla
normativa regionale nelle definizioni di outlet e di
superficie di vendita."
202,http://comunicati.comune.prato.it/generali/?action=dettaglio&comunicato=14201600000202,16/02/2016,11:46,Personale,"Assunzione nuovi ausiliari del traffico","Conferenza stampa, domani, mercoledì 17 febbraio, ore 12, sala giunta",,"Si terrà domani, mercoledì 17 febbraio, alle 12,
in sala giunta, la conferenza stampa dal titolo ""Assunzione
nuovi ausiliari del traffico"". 
Parteciperanno il sindaco Matteo Biffoni e l'assessore al
personale Benedetta Squittieri.
I colleghi giornalisti sono invitati a partecipare.
Graditi fotografi ed operatori tv."
203,http://comunicati.comune.prato.it/generali/?action=dettaglio&comunicato=14201600000203,16/02/2016,11:48,"Sviluppo Economico","Prato al centro degli studi degli alunni del Master per esperti di Smart City e Turismo Territoriale","Gli alunni in visita in città per analizzare le potenzialità pratesi in ambito di smart city e innovazione",,"Prato e le sue potenzialità in ambito di turismo, smart
city e innovazione, al centro di uno studio condotto dagli studenti
del master per esperti di Turismo Territoriale.
Il master, organizzato dal Centro studi Turistici di Firenze e
Impresa Insieme, con la collaborazione di Ethics for Tourism e
Istituto di Ricerca sulla Formazione-intervento, è volto a
formare figure professionali capaci di contribuire alla
valorizzazione e alla promozione del patrimonio culturale e
ambientale e alla progettazione di strategie di marketing
turistico. Il corso di studi prevede, oltre a 200 ore in aula,
100 ore di workshop e 150 ore di project work per la realizzazione
di progetti specifici su alcuni territori della Toscana, anche
delle visite pressi i Comuni e gli enti committenti.
Due gruppi di studenti del master fiorentino hanno scelto
proprio la città di Prato come oggetto dei loro studi.
Questa mattina gli alunni hanno incontrato l'assessore allo
Sviluppo economico Daniela Toccafondi, con la quale
hanno affrontato varie tematiche: il turismo, le bellezze
pratesi e le potenzialità che questa città ha per
attrarre turisti da ogni parte del mondo, ma anche lo sviluppo
economico e produttivo di Prato.
Nel pomeriggio invece hanno incontrato l'assessore
all'Agenda digitale Benedetta Squittieri per parlare di smart city,
nuove tecnologie e innovazione."
204,http://comunicati.comune.prato.it/generali/?action=dettaglio&comunicato=14201600000204,16/02/2016,11:54,Sport,"""Cittadella dello sport"" di Iolo, avviso pubblico di manifestazione di interesse per la concessione degli impianti sportivi","La data di scadenza per la presentazione dell'interesse è lunedì 7 marzo alle 17 e la domanda deve essere presentata allufficio protocollo generale, piazza del Pesce, 9","Il modello di partecipazione disponibile al link http://www.comune.prato.it/servizicomunali/gare","Il Comune di Prato ha pubblicato gli avvisi pubblici per la
concessione in gestione di tre impianti alla “Cittadella
dello sport” di Iolo: il campo sportivo Fantaccini, il campo
rugby Chersoni e l’impianto da calcetto comunale.
La concessione avrà una durata di 5 anni rinnovabili per
ulteriori 5 anni, in virtù del regolamento comunale per la
concessione e l’uso degli impianti sportivi comunali.
Alla selezione possono partecipare società o associazioni
sportive dilettantistiche, enti di promozione o società loro
affiliate, discipline sportive associate, federazioni sportive
nazionali o loro affiliate per i campi Chersoni e Fantaccini. La
selezione per l’impianto da calcetto è aperta a tutti
i soggetti di cui all’art. 34 del Codice dei contratti
operanti nel settore dello sport e/o della gestione impianti.
Ad entrambe le manifestazioni possono partecipare coloro che
abbiano gestito almeno un impianto analogo a quello in questione,
anche come sub concessionari o in modo indiretto tramite soggetti
appartenenti alla compagine sociale per almeno 12 mesi consecutivi
nel periodo gennaio 2012 - dicembre 2015.
Gli interessati sono invitati a prendere visione
dell’avviso e del modello di partecipazione nella seguente
pagina: http://www.comune.prato.it/servizicomunali/gare  
La data di scadenza per la presentazione della dichiarazione di
interesse a partecipare alla selezione è lunedì 7
Marzo alle 17 e la domanda deve essere presentata
all’ufficio protocollo generale, piazza del Pesce, 9.
Seguirà una procedura ristretta di gara tra coloro che
hanno risposto all’avviso pubblico, secondo le
modalità previste nello stesso."
205,http://comunicati.comune.prato.it/generali/?action=dettaglio&comunicato=14201600000205,16/02/2016,12:49,"Parco centrale Prato","Parco centrale di Prato, successo internazionale per il concorso per la progettazione","Riviste specializzare di dodici nazioni hanno pubblicato la notizia. Variante urbanistica pronta per l'approvazione definitiva","L'assessore Barberis: ""E' stata un'idea vincente di marketing territoriale""","Il concorso di progettazione del Parco centrale di Prato, che
sorgerà nell’area dell’ex ospedale Misericordia
e Dolce, ha proiettato il nome della città al di fuori
dei confini italiani. A due settimane dalla scadenza dei termini
per la presentazione delle candidature dei progettisti, la
notizia del concorso internazionale è stata infatti
pubblicata su numerose riviste specializzate in 12 paesi (Usa,
Russia, Portogallo, Spagna, Brasile, Cile, Olanda,
Romania,Argentina, Germania, Turchia e Libano)  coinvolgendo
un’amplissima comunità di progettisti che hanno
già manifestato, accedendo al sito del concorso
www.pppprato.it, un forte e preciso interesse.
 “Si tratta di un grande segnale di attenzione da
parte della comunità internazionale degli architetti e in
generale del mondo legato all'arte ed al design”
commenta l’assessore all’urbanistica Valerio Barberis.
“Ma soprattutto è un successo per l’idea che
sta alla base del concorso di progettazione, che noi avevamo
inteso come il primo passo di una strategia di marketing
territoriale della città di Prato. In questo senso
è un grande motivo d’orgoglio che la prima tappa del
percorso che porterà alla trasformazione in parco di
una parte importante del centro storico cittadino sia diventata lo
strumento per far conoscere e affermare all’estero
il nome e l’immagine della nostra città
 come luogo contemporaneo, sostenibile ed innovativo”.
Il termine per la presentazione delle candidature degli studi
di architettura che dovranno poi presentare il progetto preliminare
del Parco centrale di Prato è fissata per il 29
febbraio. A vagliare i candidati, dieci dei quali saranno
chiamati a presentare il progetto preliminare di parco, sarà
la giuria di esperti presieduta da Bernard Tschumi.
Intanto, prosegue anche l’iter della variante al
Regolamento urbanistico per la valorizzazione dell’area
dell’ex ospedale che, conclusa la fase delle osservazioni,
approderà nelle prossime settimane in consiglio comunale per
l’approvazione definitiva."
206,http://comunicati.comune.prato.it/generali/?action=dettaglio&comunicato=14201600000206,16/02/2016,12:40,Ambiente,"Riqualificazione CSN, il comune partecipa a un bando regionale","Il bando è finalizzato al ripristino dei danni causati alle foreste dal vento il 5 marzo scorso","Il progetto prevede la piantumazione di 170 alberi e il rifacimento delle recinzioni. Il costo complessivo è di circa 275 mila euro.","Per riqualificare i boschi del Centro di Scienze Naturali (CSN)
di Galceti, il Comune partecipa ad un bando
regionale, finalizzato al ripristino dei danni causati alle
foreste dal vento il 5 marzo scorso.
La Giunta ha approvato la presentazione della richiesta di
contributo. Il progetto prevede la piantumazione di 170 alberi
e il rifacimento delle recinzioni per
un costo complessivo pari a circa 275 mila euro.
Il bando della Regione Toscana è relativo al Programma di
Sviluppo Rurale (PSR) e scade il 22 febbraio."
207,http://comunicati.comune.prato.it/generali/?action=dettaglio&comunicato=14201600000207,16/02/2016,13:36,Cultura,"Gianluigi Nuzzi inaugura Libri d'Italia","Domani, mercoledì 17 febbraio, alle 21:15 al Teatro Cicognini. Ingresso libero","Al centro dell'incontro il libro-inchiesta ""Via Crucis""","Si aprirà domani, 
mercoledì 17 febbraio, con 
Gianluigi Nuzzi, la nuova stagione di ""Libri
d'Italia"", la rassegna curata da Stefano Coppini e promossa dal
Comune di Prato, insieme al Kiwanis Club Prato, giunta alla
ventiduesima edizione.
L'appuntamento con Gianluigi Nuzzi e il suo libro-inchiesta ""Via
Crucis"", pubblicato da Chiarelettere, è alle 
21:15 al Teatro Cicognini (piazza del Collegio).
L'autore racconta la lotta che Francesco e i suoi fedelissimi
stanno conducendo per riformare la chiesa. Non era mai successo che
un giornalista potesse ascoltare la registrazione di diversi
incontri riservati tra i vertici del Vaticano e il papa. Ecco
Francesco, nominato da poco più di tre mesi, mentre sferra
un attacco contro la nomenclatura da anni a capo delle finanze
della Santa Sede. Una situazione negativa mai conosciuta nel suo
insieme, e qui svelata, che fa capire perché Benedetto XVI
si è dimesso. I fasti dei cardinali e le dimore a canone
zero, la fabbrica dei santi, le offerte dei fedeli sottratte alla
beneficenza, i furti e le truffe commerciali, il buco nero delle
pensioni, le veline e i veleni di chi sabota la vigorosa
rivoluzione del papa, tra spionaggio, scassinamenti e azioni di
delegittimazione. Una guerra, qui ricostruita come in un giallo. In
gioco è il futuro della chiesa e la sua credibilità
nel mondo."
208,http://comunicati.comune.prato.it/generali/?action=dettaglio&comunicato=14201600000208,16/02/2016,14:50,"Polizia municipale","Polizia municipale, sequestrato materiale irregolare in un sexy shop","Circa 300 articoli senza indicazioni minime obbligatorie in italiano e sprovvisti della marcatura obbligatoria CE","Contestate al titolare, un 31enne cinese, violazioni amministrative per 5000 euro","Sequestrati circa 300 pezzi e articoli erotici ed elevate
sanzioni amministrative per 5000 mila euro. E' il risultato di un
controllo effettuato questa mattina da personale dell'unità
Operativa commerciale amministrativa e anticontraffazione della
Polizia municipale.
Proseguono infatti senza sosta i controlli della polizia
municipale per contrastare il fenomeno della contraffazione,
questione che, oltre a rappresentare problematiche di natura
economica e sociale, comporta anche implicazioni di sicurezza e
decoro pubblico.
Stamani gli agenti di piazza Macelli hanno sequestrato circa 300
pezzi e articoli erotici, tra cui profilattici, vibratori
uomo/donna, bambole gonfiabili e stimolatori, in vendita in un Sexy
Shop di via IV Novembre e gestito da un 31enne cinese.
Dopo accurate verifiche eseguite su tutta la merce presente
all’interno del negozio, gli agenti di piazza Macelli hanno
individuato infatti irregolarità relative
all’etichettatura dei prodotti: in particolare negli articoli
messi in vendita mancavano le indicazioni minime obbligatorie in
italiano, il nome o la ragione sociale, il marchio e la sede del
produttore e dell'importatore stabilito nell'Unione Europea, in
violazione del Codice del consumo. Tanti prodotti, inoltre, erano
sprovvisti della marcatura obbligatoria CE, così come
previsto dalla normativa vigente.
Tutta la merce è stata sequestrata e depositata nei
magazzini della polizia municipale, al titolare invece sono state
contestate violazioni amministrative per un totale di 5000
euro.

   
"
209,http://comunicati.comune.prato.it/generali/?action=dettaglio&comunicato=14201600000209,18/02/2016,15:46,Ambiente,"Parco ex Ippodromo, al via alcuni interventi di riqualificazione","Nuove recinzioni e due aree di sgambatura per i cani. Da oggi al lavoro gli operatori di Asm Servizi","L'assessore Filippo Alessi: ""Soddisfatti di restituire ad un parco così importante per la città ulteriore verde e nuovi servizi""","Sono partiti questa mattina i lavori all'ex Ippodromo che
prevedono una serie di interventi di riqualificazione.
Nello specifico gli operatori di Asm Servizi installeranno una
nuova recinzione sul lato di via del Purgatorio, da cui sarà
nuovamente possibile accedere, e sposteranno la recinzione che,
all'interno del parco, divide la zona a verde pubblico da quella
affidata alle associazioni di volontariato, che sarà
leggermente ridotta così da ampliare la parte ad uso
pubblico. 
Il terzo intervento consiste nella realizzazione di due nuove
aree di sgambatura per i cani.
Gli operatori di Asm servizi già da oltre quindici giorni
sono a lavoro all'interno del parco per la potatura di alcuni
alberi dalla parte di via Roma e da quella del campo da calcio
Chiavacci.
""Siamo molto soddisfatti degli interventi - ha dichiarato
l'assessore all'ambiente Filippo Alessi -  perché
restituiscono ulteriore verde, facilità di ingresso e nuovi
servizi ad un parco davvero molto importante per la città
"""
210,http://comunicati.comune.prato.it/generali/?action=dettaglio&comunicato=14201600000210,16/02/2016,17:21,Scuola,"Mensa scolastica, domani l'incontro dell'assessore Ciambellotti con i rappresentanti delle commissioni mensa","Convocazione straordinaria per tutti gli istituti","Ciambellotti: ""Disponibile a incontrare i genitori che vogliono un confronto sul tema""","Convocazione straordinaria per i rappresentanti della 
commissione mensa cittadina domani, 
mercoledì 17 febbraio alle 14.30, in
Salone Consiliare. L'assessore alla Pubblica istruzione 
Maria Grazia Ciambellotti incontrerà i
rappresentanti (due per istituto) di tutte le scuole di ogni ordine
e grado per un'analisi della situazione sulla fornitura dei pasti
alle mense scolastiche. Dopo l'ultimo episodio accaduti alla
scuola Gandhi, quando è stato segnalato il ritrovamento di
una graffetta in un pasto, gli uffici scolastici hanno proceduto
con i controlli e la denuncia alle autorità competenti,
ma l'assessore Ciambellotti ha deciso di incontrare
personalmente tutti i genitori che vogliano informazioni: ""Domani
l'incontro è operativo e riservato ai rappresentanti della
commissione mensa cittadina, ma sono a disposizione di tutti i
genitori che vogliono incontrarmi per avere informazioni precise""."
211,http://comunicati.comune.prato.it/generali/?action=dettaglio&comunicato=14201600000211,16/02/2016,17:39,Profughi,"Richiedenti asilo, vertice regionale per gestire l'accoglienza. Biffoni: ""Lavorare in sinergia per diminuire i disagi""","L'incontro presso la prefettura di Firenze tra Anci, Regione e Prefettura","Per il 2016 previsti flussi pari a quelli che hanno interessato l'Italia nel 2015","Anche il 2016 non sarà un anno facile per la gestione
dell'emergenza sbarchi, dato che le previsioni parlano di
flussi pari a quelli che hanno interessato l'Italia nel 2015.
Perché l'arrivo di 
richiedenti asilo sul territorio crei il minor
disagio possibile le istituzioni toscane stanno lavorando in
sinergia prima che si arrivi all'emergenza. Oggi in Prefettura a
Firenze si è riunito il 
tavolo di coordinamento regionale alla presenza
del sindaco di Prato e presidente di Anci Matteo Biffoni e
dell'assessore regionale Vittorio Bugli. Per il Comune di Prato era
presente anche il vicesindaco Simone Faggi. ""Dopo due anni possiamo
dire che il sistema Toscana è il migliore esistente, ma
perché il sistema tenga è necessario che ogni
territorio faccia la propria parte - ha ribadito Biffoni. - Al
momento ci sono almeno 70 Comuni che non hanno accolto richiedenti
asilo ma che potrebbero farlo senza problemi"".

Le prefetture di tutti i territori hanno
già fatto i bandi e in questo momento le
percentuali di ripartizione sono rispettate: ""E' importante che
anche le nuove ripartizioni, come è avvenuto ultimamente,
tengano conto di alcuni criteri, come la presenza di immigrati sul
territorio. - ha sottolineato Biffoni - Inoltre è
fondamentale una 
procedura di uscita nei casi in cui la
richiesta di asilo viene negata e chiediamo l'impegno da
parte del ministero dell'Interno per sostenere i rimpatri
volontari assistiti"". A breve si riunirà un tavolo
tecnico dell'Anci con i Comuni capoluogo.

In questo momento a Prato sono presenti 444 richiedenti
asilo: ""E' importante che la Toscana si muova tutta
insieme e senza aspettare l'emergenza per affrontare un tema
delicato come l'accoglienza dei richiedenti asilo. - ha spiegato
Faggi - Il Comune di Prato ha sempre fatto la propria parte, anche
in collaborazione con la Prefettura, e ha dato il massimo. 
Tener conto dell'incidenza di migranti sulla popolazione
residente nel momento in cui si fanno le ripartizioni
è fondamentale per salvaguardare il modello di accoglienza
della Toscana e, al contempo, per evitare conflittualità.
Davanti a fenomeni di questa portata è essenziale lavorare
in sinergia tra istituzioni""."
212,http://comunicati.comune.prato.it/generali/?action=dettaglio&comunicato=14201600000212,17/02/2016,10:01,Personale,"Assunzione nuovi ausiliari del traffico","Conferenza stampa, oggi, mercoledì 17 febbraio, ore 12, sala giunta",,"Si terrà oggi, mercoledì 17 febbraio, alle 12,
in sala giunta, la conferenza stampa dal titolo ""Assunzione
nuovi ausiliari del traffico"". 
Parteciperanno il sindaco Matteo Biffoni e l'assessore al
personale Benedetta Squittieri.
I colleghi giornalisti sono invitati a partecipare.
Graditi fotografi ed operatori tv."
213,http://comunicati.comune.prato.it/generali/?action=dettaglio&comunicato=14201600000213,17/02/2016,12:01,"Polizia municipale","Convegno Internazionale sul falso documentale e anticontraffazione","Venerdì 19 febbraio dalle 9 nella sala convegni della Camera di Commercio in via del Romito, 71","Tra gli interventi sono previsti infatti tre ospiti internazionali: Jens Eichler e Gabriele Mackies della polizia tedesca e Albert Cammajo della polizia spagnola","Venerdì 19 febbraio dalle 9 nella sala convegni della
Camera di Commercio in via del Romito, 71, si terrà il
Convegno Internazionale sul falso documentale e
anticontraffazione.
La giornata si aprirà con i saluti del comandante
della Polizia Municipale di Prato Andrea Pasquinelli, del sindaco
di Prato Matteo Biffoni e dell'onorevole Susanna Cenni, componente
della Commissione parlamentare d'inchiesta sui fenomeni della
contraffazione, della pirateria in campo commerciale e del
commercio abusivo. Seguiranno gli interventi di esponenti delle
polizie comunali e provinciali provenienti da tutta Italia.
Quest'anno il Convegno Nazionale sul Falso Documentale,
che giunge ormai alla sua terza edizione, sarà
anche il I° Convegno Internazionale sul Falso Documentale
e Anticontraffazione.
Tra gli interventi sono previsti infatti tre ospiti
internazionali: alle 10 Albert Cammajo, perito in documentoscopia
della Polizia Spagnola Mossos d'Esquadra-Catalunya, parlerà
di ""Documenti di identità e circolazione in Spagna,
sistemidi controllo e sicurezza""; alle 15.15 Jens Eichler,
Capo Divisione Anticrimine, e Gabriele Mackies, Capo Squadra
Mobile, Commissari presso la Bundespolizeidirektion della Sassonia
- Anhalt (Germania) illustreranno ""Il Falso Documentale nel
riciclaggio dei veicoli tedeschi"".
L'intera giornata sarà moderata dal
commissario Stefano Assirelli della Polizia municipale di
Prato.
Per tutta la durata del Convegno sarà allestito,
inoltre, un laboratorio per l'analisi di casi pratici e
perizie che i partecipanti vorranno trattare.  Il laboratorio
sarà diretto da Leonardo Fabbri e Andrea Silvi, con la
collaborazione di tutti i relatori."
214,http://comunicati.comune.prato.it/generali/?action=dettaglio&comunicato=14201600000214,17/02/2016,12:01,Mobilità,"Piano urbano della mobilità sostenibile: città accessibile a tutti e a rischio zero","Lunedì 22 febbraio alle ore 17 allAuditorium della Camera di Commercio il Comune di Prato incontra i cittadini per progettare con loro la mobilità del futuro","Nella prima parte saranno illustrate le strategie di azione e nella seconda i partecipanti potranno confrontarsi con gli amministratori e i tecnici nei laboratori di co-progettazione","Lunedì 22 febbraio alle ore 17 all’Auditorium della
Camera di Commercio il Comune di Prato incontra i cittadini per
progettare con loro la mobilità del futuro. Si tratta del
primo di una serie di incontri tematici nell’ambito Piano
Urbano della mobilità sostenibile (PUMS). Il nuovo piano
stabilirà le linee di indirizzo e gli obiettivi ed azioni
concrete per garantire e migliorare l’accessibilità al
territorio cittadino, garantendo sicurezza ed efficienza alla
viabilità. Inoltre favorirà l’uso del trasporto
collettivo, migliorando la qualità dell’aria e
dell’ambiente urbano, anche attraverso l’utilizzo di
tecnologie innovative.
Nella prima parte del pomeriggio l’Amministrazione
illustrerà le strategie di azione che intende perseguire nel
PUMS e i principali  risultati del quadro conoscitivo del
piano, evidenziando le criticità, i punti di forza e le
opportunità dell’attuale sistema della mobilità
cittadina. Nella seconda parte i partecipanti potranno confrontarsi
con gli amministratori e i tecnici nei laboratori di
co-progettazione, cioè tavoli di discussione, presidiati da
facilitatori esperti, dove i partecipanti potranno esprimere
opinioni, idee e progetti su come vorrebbero “muoversi”
a Prato nei prossimi 10 anni.
I temi centrali sui quali i cittadini saranno chiamati a
discutere, che peraltro rappresentano due dei principali obiettivi
strategici che l’Amministrazione intende raggiungere
attraverso il piano,  sono:

- Città accessibile a tutti come fattore-guida
nella pianificazione-progettazione dello spazio pubblico e
dell’accesso ai servizi di mobilità, con particolare
riferimento ai percorsi pedonali-ciclabili.

- Città a rischio zero per gli utenti deboli della
strada (pedoni, ciclisti, motociclisti).
Pur non essendo necessaria l'iscrizione all'evento è
opportuno registrarsi compilando il modulo online
all'indirizzo http://bit.ly/1QIbpvC "
215,http://comunicati.comune.prato.it/generali/?action=dettaglio&comunicato=14201600000215,17/02/2016,12:18,Eventi,"Due iniziative in via Magnolfi e in piazza Mercatale nel fine settimana","Domenica 21 ritorna Mercatale Viva, a cura dell'associazione AMI in collaborazione con APA, nei giardini di piazza Mercatale","Da venerdì 19 a domenica 21 febbraio dalle 9 alle 19 la storica via del centro sarà il cuore del Festival delle tradizioni italiane","Due le iniziative in programma nel centro storico nel fine
settimana.
Da venerdì 19 a domenica 21 febbraio dalle 9 alle 19, via
Magnolfi sarà il cuore del 
Festival delle tradizioni italiane, una mostra
mercato di prodotti enogastronomici e non, provenienti da diverse
regioni italiane. Per il settore alimentare saranno presenti
tipicità ed eccellenze di Puglia, Sardegna, Liguria,
Sicilia, Lombardia, Emilia Romagna, Toscana e Umbria nonché
la vera liquirizia calabrese. Per il settore non alimentare, i
profumi e i colori della lavanda del Lago di Garda, si
affiancheranno all'oggettistica tradizionale in legno della
Valchiavenna e a ricercati accessori di pelletteria. Un fine
settimana diverso per la storica via del centro storico.
Domenica 21 ritorna l’appuntamento, nei giardini di piazza
Mercatale, con 
Mercatale viva, la manifestazione fieristica, a
cura dell'associazione AMI in collaborazione con l'associazione APA
di Prato. L'iniziativa ha la finalità di creare una
piattaforma di scambio per i cittadini, dando nuova vita a tutto
ciò che rimane troppo spesso inutilizzato, nelle soffitte o
in qualche angolo di casa propria. Sono previsti spazi per
associazioni di volontariato, onlus, disoccupati, pensionati che
pongono in vendita oggetti nuovi e usati, articoli commerciali e
manufatti artigianali, nell'ottica di un sostegno sociale verso
fasce deboli della popolazione."
216,http://comunicati.comune.prato.it/generali/?action=dettaglio&comunicato=14201600000216,17/02/2016,13:44,Personale,"Al via la selezione per l'assunzione a tempo determinato di 10 ausiliari del traffico","Nei prossimi giorni uscirà l'avviso pubblico. Le selezioni tramite il Centro per l'Impiego","Il sindaco Biffoni: ""L'amministrazione comunale continua ad investire sul personale, per rispondere a un bisogno di occupazione e per effettuare un maggior controllo del territorio""","Uscirà nei prossimi giorni l'avviso pubblico per la
selezione a tempo determinato di 10 ausiliari del traffico, che
entreranno in servizio a partire da giugno. Le assunzioni
avverranno tramite selezione dei candidati iscritti, in
qualità di disoccupati, al Centro per l'impiego di Prato.
Oggi è stata firmata la determina dirigenziale che
stabilisce il percorso, nei prossimi giorni il Centro per l'Impiego
pubblicherà l'avviso di selezione.
""L'amministrazione comunale continua ad investire sul personale,
con un duplice obiettivo, rispondere ad un bisogno di occupazione
ed effettuare un maggiore e più efficace controllo sul
territorio - ha commentato il sindaco Matteo Biffoni -. Questa
però non è l'unica novità, entro fine anno
bandiremo un concorso per l'assunzione di nuovi agenti di Polizia
municipale"".
Prosegue quindi il percorso di assunzioni promosso
dall'amministrazione comunale per rispondere al fabbisogno del
personale.
""In seguito al blocco delle assunzioni, dovuto anche al riordino
delle Province, fino a tutto il 2016 l'amministrazione comunale non
può assumere nuovi agenti di Polizia municipale - ha
spiegato l'assessore al Personale Benedetta Squittieri
-. L'amministrazione comunale ha quindi deciso di avvalersi
del Centro per l'impiego per poter così andare incontro alle
richieste di personale, per rispondere ad un bisogno di occupazione
ed espletare le pratiche di assunzione in tempi più
brevi.  Grazie a queste dieci nuove assunzioni a tempo
determinato sarà così possibile effettuare un
presidio più stringente sul territorio e alleviare il carico
di lavoro che oggi grava tutto sugli agenti di polizia municipale.
Le risorse per l'assunzione dei dieci ausiliari sono state inserite
nel bilancio 2016, approvato in tempi record a fine dicembre"".
Nello specifico verranno assunte 10 persone che saranno
inquadrate nella categoria B, alle quali verrà fatto un
contratto di un anno, eventualmente rinnovabile per un altro
anno.
""Non sono agenti di polizia municipale, ma ausiliari del
traffico, che avranno quindi una funzione di controllo delle
soste - ha spiegato Andrea Pasquinelli, comandante della
Polizia municipale -. Il nostro organico è estremamente
ridotto, con 177 agenti e 19 ufficiali. Prima la funzione di
controllo soste spettava agli agenti stessi, andando così ad
appesantire il loro carico di lavoro. Grazie al supporto di dieci
nuovi ausiliari sarà per gli agenti possibile effettuare un
controllo di pubblica sicurezza migliore e più
capillare sull'intero territorio pratese"".
Questa la procedura per l'assunzione: il Centro per l'Impiego
pubblicherà l'apposito avviso di selezione per almeno otto
giorni, poi avrà 30 giorni di tempo, dalla scadenza della
pubblicazione, per formare la graduatoria provvisoria. La
graduatoria definitiva sarà poi inviata al Comune di Prato e
i competenti servizi dell'ente, in questo caso il corpo di Polizia
municipale, in collaborazione con il servizio risorse umane,
effettueranno la selezione.
Dieci assunzioni che vanno quindi a sommarsi alle 6 assunzioni a
tempo indeterminato di Istruttori educativi, per i quali è
in corso la procedura di selezione. A breve uscirà inoltre
il bando per l'assunzione di 4 assistenti sociali ed entro la fine
del 2016, l'auspicio dell'amministrazione comunale è quello
di poter bandire anche il concorso per l'assunzione di agenti di
Polizia Municipale. A questo personale si aggiungerà anche
quello acquisito da altri Enti."
217,http://comunicati.comune.prato.it/generali/?action=dettaglio&comunicato=14201600000217,17/02/2016,14:38,Integrazione,"""Islam: una visione mediterranea"", un'iniziativa per ricordare Roberto Minardi","Domani, giovedì 18 febbraio, alle 21 nella sala ovale della Provincia","Intervengono il vicesindaco Simone Faggi, lo scrittore e studioso del mondo islamico contemporaneo Lorenzo Declich e il docente di politica comparata del Mediterraneo Alessandro Vanoli","Domani, giovedì 18 febbraio alle 21 nella sala ovale
della Provincia (via Ricasoli 25), appuntamento con 
""Islam: una visione meditrranea"", un'iniziativa in
ricordo di Roberto Minardi, a dieci anni dalla sua scomparsa.
""Roberto era un convertito all'Islam, che ha contribuito al
dialogo interreligioso a Prato. Una persona libera, curiosa,
che aveva capito che la nostra città si sarebbe dovuta
confrontare con la diversità e con i problemi che questa
comporta - ha dichiarato il vicesindaco Simone Faggi -. Noi lo
ricordiamo portando a Prato due persone che conoscono la situazione
dell'Islam in Italia e che sono in grado di stimolare una
discussione efficace sui temi che Roberto aveva sempre amato"".
Dopo i saluti del vicesindaco Simone Faggi interverrà
Lorenzo Declich, esperto di mondo islamico contemporaneo,
che ha scritto vari libri fra cui ""L’islam nudo, le
spoglie di una civiltà nel mercato globale"". Dottore di
ricerca in Civiltà islamica, ha insegnato all'Orientale di
Napoli e si occupa di mondo islamico contemporaneo, collaborando
con diverse testate giornalistiche, fra le quali Limes.
A seguire Alessandro Vanoli, docente di Politica
comparata del Mediterraneo alla facoltà di Conservazione dei
beni culturali dell’Università di Bologna, sede di
Ravenna. Ha insegnato Cultura spagnola alla facoltà di
Mediazione linguistica e culturale dell’Università
Statale di Milano. E' membro dell'Istituto Italiano per l'Africa e
l'Oriente (ISIAO), dell'Associazione Italiana per lo Studio del
Giudaismo (AISG), del consiglio accademico della Maestría en
Diversidad Cultural della Universidad Nacional de Tres Febrero di
Buenos Aires (Argentina). Vanoli fa parte inoltre del comitato
scientifico della rivista Religioni e società. E'
collaboratore della casa editrice Rizzoli con particolare riguardo
alle pubblicazioni di ebraistica e islamistica. Tra le sue
pubblicazioni: Alle origini della Reconquista (Torino 2003); Il
mondo musulmano e i volti della guerra. Conflitto politica e
comunicazione nella storia dell’Islam (Firenze 2005); Le
parole e il mare. Tre considerazioni sull’immaginario
politico mediterraneo (Torino 2005); La «reconquista»
(2009); La Sicilia musulmama (2013); Andare per l'Italia araba
(2014); Quando guidavano le stelle. Viaggio sentimentale nel
Mediterraneo (2015)."
218,http://comunicati.comune.prato.it/generali/?action=dettaglio&comunicato=14201600000218,18/02/2016,10:30,Solidarietà,"PratoFarma ed Admenta per lEmporio della Solidarietà","Conferenza stampa, OGGI, giovedì 18 febbraio, ore 11,45, sala giunta",,"Si terrà OGGI, giovedì 18 febbraio, alle 11,45
in sala giunta, la conferenza stampa dal titolo ""PratoFarma ed
Admenta per l’Emporio della Solidarietà "". 
Parteciperanno il vice sindaco Simone Faggi, il coordinatore
dell'Emporio della Solidarietà Umberto Ottolina, la
direttrice area sud per Admenta Italia Marilena Stefanati e il
presidente di Pratofarma Stefano Lenzi.
I colleghi giornalisti sono invitati a partecipare.
Graditi fotografi ed operatori tv."
219,http://comunicati.comune.prato.it/generali/?action=dettaglio&comunicato=14201600000219,17/02/2016,15:23,"Pubblica istruzione","L'assessore Ciambellotti: ""Genitori tranquillizzati ripercorrendo l'iter dei controlli""","La riunione straordinaria della commissione mensa cittadina si è svolta oggi, mercoledì 17 febbraio, alle 14:30 in Sala Giunta","Il contratto di fornitura non verrà rinnovato automaticamente ma, alla scadenza naturale, si procederà ad una nuova gara per l'assegnazione del servizio","I controlli continueranno ad essere serrati e, alla scadenza
naturale del contratto di fornitura, si procederà ad una
nuova gara per l'assegnazione del servizio. Questo è l'esito
della riunione straordinaria per i rappresentanti
della commissione mensa cittadina, che si è
svolta oggi, mercoledì 17 febbraio alle
14.30, in Sala Giunta di Palazzo comunale.
Erano presenti i rappresentanti (due per istituto) di tutte le
scuole di ogni ordine e grado per un'analisi della situazione sulla
fornitura dei pasti alle mense scolastiche, dopo il ritrovamento di
una graffetta in un pasto alla scuola Ghandi.
""Abbiamo tranquillizzato i genitori, ripercorrendo l'iter
delle procedure di controllo sia all'interno della ditta sia
all'interno della scuola - ha dichiarato l'assessore alla Pubblica
istruzione Maria Grazia Ciambellotti -. I genitori hanno
avuto la possibilità di fare molte domande e di
chiarire le loro perplessità. I controlli sono oltre 300
l'anno e continuerà ad esserci la massima attenzione in
tutte le fasi della somministrazione"".
La scelta dell'amministrazione è stata avvertire subito i
NAS e la stampa. L'indagine nell'ambiente scolastico è
scattata immediatamente: sono state controllate le aule, la mensa e
la cucina dell'istituto. Un'attenta relazione su tutte le
dichiarazioni delle persone coinvolte (insegnanti, sporzionatrici,
ecc.) e tutto il materiale sono stati inviati
all'autorità giudiziaria.
""Visti questi episodi, alla scadenza naturale del
contratto, si procederà ad una nuova gara per una maggiore
serenità di tutti. Gli uffici lavoreranno da subito in
quest'ottica"", ha affermato inoltre l'assessore
Ciambellotti. 
L'attuale contratto di fornitura, derivante dall'appalto del
2013 ed iniziato il 7 gennaio 2014, prevede la possibilità
di un rinnovo automatico di anno in anno per tre anni. I pasti al
giorno serviti dalle ditte esterne nelle scuole pratesi sono circa
9.600. Il valore della gara è di 8 milioni l'anno che, col
ribasso d'asta, diventano 20 milioni in tre anni. "
220,http://comunicati.comune.prato.it/generali/?action=dettaglio&comunicato=14201600000220,18/02/2016,11:06,"Agenda Digitale","CoderDojo Prato, appuntamento con il software di programmazione Scratch 2.0","Sabato 20 febbraio dalle 15 alle 18, Palazzo Banci Buonamici, sede della Provincia (via Ricasoli 25)","I ragazzi potranno divertirsi con un gioco creato per loccasione dai Mentor","Il CoderDojo di Prato e la sezione pratese dell’AID
(Associazione Italiana Dislessia) ancora una volta insieme per un
pomeriggio dedicato alla programmazione guidata di un gioco.
L'evento si terrà sabato 20 febbraio dalle 15 alle 18 a
Palazzo Banci Buonamici, sede della Provincia (via Ricasoli
25).
Il pomeriggio sarà dedicato a Scratch 2.0, il
software di programmazione facilitata creato dal Massachussets
Institute of Technology.
Durante il pomeriggio i ragazzi potranno divertirsi con un gioco
creato per l’occasione dai Mentor: ci potranno giocare, lo
potranno modificare e potranno anche ripartire da zero con qualcosa
di completamente diverso. Impareranno senza accorgersene le basi
della programmazione e non solo. I giovani partecipanti verranno
suddivisi in tavoli di lavoro e seguiranno un tutorial fornito dai
Mentor. Potranno aiutarsi a vicenda per seguire e completare i
tutorial, supportati anche da una squadra di volontari che li
aiuteranno in caso di difficoltà.
Per partecipare agli eventi organizzati dal CoderDojo Prato
è necessario avere dagli 8 ai  14 anni di
età, essere iscritti tramite Evenbrite (per
l'appuntanento di sabato le iscrizioni sono chiuse), portare un
computer portatile, una merenda per la pausa che si
terrà durante l'evento e avere un genitore o un adulto
responsabile presente durante tutta la durata dell'evento."
221,http://comunicati.comune.prato.it/generali/?action=dettaglio&comunicato=14201600000221,18/02/2016,12:23,Solidarietà,"PratoFarma e Admenta sostengono l'Emporio della Solidarietà","Siglato l'accordo che prevede donazioni di prodotti per la prima infanzia, come latte in polvere, omogeneizzati, bevande e biscotti","Il vicesindaco Faggi: ""L'amministrazione comunale ha un'attenzione particolare nei confronti della povertà urbana che sta imperversando e che trova nell'Emporio della Solidarietà un'ancora di salvezza""","Pratofarma e Admenta sostengono l'Emporio della
Solidarietà donando prodotti di prima necessità per i
bambini. E' stato infatti siglato a fine anno l'accordo tra la
società che gestisce le farmacie pratesi, e che fa capo alla
holding Admenta, e l'Emporio della Solidarietà, una
realtà che da anni in città si occupa dell'aiuto alle
famiglie meno abbienti, fornendo loro generi alimentari di prima
necessità.
""L'Emporio è un punto di riferimento importante per la
nostra comunità, in grado di aiutare le persone che stanno
vivendo un periodo di difficoltà economica - ha
spiegato il vicesindaco Simone Faggi -. L'amministrazione comunale
ha un'attenzione particolare nei confronti della povertà
urbana che sta imperversando e che trova nell'Emporio della
Solidarietà un'ancora di salvezza. Non possiamo quindi che
essere soddisfatti di questo accordo con PratoFarma e Admenta,
grazie al quale sarà possibile andare incontro ancora di
più alle famiglie che hanno bimbi piccoli e che necessitano
di prodotti per la prima infanzia"".
Grazie a questa collaborazione nelle varie farmacie pratesi
vengono raccolti tutti quei prodotti per la prima infanzia, come
latte in polvere, omogeneizzati, bevande e biscotti, a due mesi
dalla loro scadenza. Il materiale viene poi portato nella
farmacia comunale 12 (via Cavour), e da lì viene consegnato
a personale dell'Emporio, che lo porta nella sede del supermercato
solidale di via del Seminario.
""Questa collaborazione è un grandissimo vantaggio per
noi, poiché ci permette di recuperare prodotti alimentari
anche costosi che prima eravamo costretti a comprare: latte in
polvere e omogeneizzati sono infatti la merce più
richiesta, ma anche quella più dispendiosa
– ha aggiunto il coordinatore dell’Emporio
della Solidarietà Umberto Ottolina -. Sono 140 le tessere
dedicate all'infanzia, grazie al supporto di Admenta e
Pratofarma possiamo riuscire a soddisfare le esigenze di coloro che
altrimenti non potrebbero permettersi di comprare determinati
prodotti"". 
L'Emporio della Solidarietà ha già ricevuto nei
mesi scorsi, subito dopo la stipula dell'accordo, alcuni
aiuti, poche settimane fa è stata effettuata un'altra
consegna: sono stati ritirati prodotti per un valore di circa 5mila
euro.
""E’ un aiuto nel settore pediatrico che ci permette di
curare l’aspetto sociale e i suoi servizi, un modo per
trasformare uno spreco in risorsa - hanno spiegato Marilena
Stefanati, direttrice area sud per Admenta Italia e Stefano
Lenzi, presidente di Pratofarma -. Si tratta di prodotti
ancora utilizzabili, a due mesi dalla loro scadenza, ma che non
possono essere tenuti per legge nelle nostre farmacie e che saremmo
costretti a buttare, ma che abbiamo quindi deciso di donare
gratuitamente alle famiglie che si trovano in situazioni
di difficoltà economica""."
222,http://comunicati.comune.prato.it/generali/?action=dettaglio&comunicato=14201600000222,18/02/2016,15:28,Cultura,"""Lilo e Stitch"", i classici Disney al cinema Eden","Domenica 21 febbraio alle 10.30. Ingresso gratuito","Terzo appuntamento con la rassegna Disney dedicata alle famiglie","Continua al cinema Eden la rassegna, ad ingresso
libero, dei classici Disney dedicata alle famiglie.
Il terzo appuntamento sarà domenica 21 febbrario,
sempre alle 10.30 al cinema Eden, con le avventure di 
Lilo e Stitch, pellicola del 2002 in cui una dolce
bambina hawaiana, adotta un bizzarro cagnolino blu senza sapere
che, in realtà, Stitch è un esperimento alieno
fuorilegge precipitato fortunosamente con la sua astronave sulle
isole Hawaii. Stitch è programmato per distruggere tutto, ma
alla fine, grazie all'amore della piccola Lilo scopre l'unica cosa
per la quale non era stato programmato: la capacità di
prendersi cura del prossimo.
L’iniziativa rientra nel progetto 
Febbraio, il cinema al centro, ideato
dall’Assessorato alla Cultura del Comune per promuovere i
film di qualità ed avvicinare il pubblico, anche le giovani
generazioni, alla cultura cinematografica.
La rassegna si concluderà domenica 28 febbraio con un
classico Disney: Pinocchio 
, storia di un burattino di legno e delle sue peripezie
per diventare un bambino in carne ed ossa, che coinvolgeranno molti
incontri con una serie di loschi personaggi…
Per maggiori informazioni: info@cinemaedenprato.it"
223,http://comunicati.comune.prato.it/generali/?action=dettaglio&comunicato=14201600000223,18/02/2016,15:58,"Consiglio Comunale","Mensa scolastica, Ciambellotti: ""Aspettiamo i risultati delle indagini""","L'assessore alla pubblica istruzione ha risposto in Consiglio comunale a quattro interrogazioni","""Renderemo i controlli più serrati e se emergeranno responsabilità precise, revocheremo il contratto""","""L'autorità giudiziaria si sta adoperando per fare piena
luce in seguito al ritrovamento di una graffetta di metallo e di
una vite nel risotto alla parmigiana servito alla mensa della
scuola primaria Gandhi di Galciana lo scorso giovedì 11
febbraio"". E' quanto ha detto oggi pomeriggio durante la seduta del
consiglio comunale l'assessore alla Pubblica istruzione Mariagrazia
Ciambellotti, in risposta a quattro interrogazioni presentate dal
consigliere indipendente Emanuele Berselli, dalla capogruppo di
Forza Italia Rita Pieri, dal consigliere del Pd Marco Sapia e dalla
capogruppo del Movimento 5 Stelle Mariangela Verdolini.
""Appena ricevuta la segnalazione dall'ufficio refezione
scolastica del Comune, l'assessorato alla pubblica istruzione ha
immediatamente fatto scattare i controlli, garantendo sempre la
massima trasparenza - ha proseguito l'assessore -. Gli ispettori
sono giunti subito sul posto, hanno controllato le aule, la
mensa e la cucina dell'istituto ed hanno poi registrato tutte le
dichiarazioni rilasciate dalle persone coinvolte. Tutto il
materiale è poi stato raccolto in una relazione che è
stata inviata all'autorità giudiziaria. Non è mai
stato tralasciato niente, se dovesse emergere una
responsabilità riconducibile a qualcuno, non avremo remore
nel recedere il contratto"".
L'assessore Ciambellotti, che ieri pomeriggio ha incontrato i
rappresentanti della commissione mensa, si è poi
soffermata sulle caratteristiche dell'attuale contratto di
fornitura, il cui appalto è stato effettuato nel 2013 ed
è entrato in vigore effettivamente il 7 gennaio 2014. ""Il
contratto prevede la possibilità di un rinnovo automatico
annuale, per tre anni. Vista la situazione ho dato mandato di
effettuare una nuova gara e di non rinnovarlo automaticamente. I
controlli continueranno ad essere sempre più serrati, i
genitori possono organizzarsi in gruppi e andare a vedere il punto
cottura. Intendiamo quindi garantire la massima trasparenza e
attenzione in tutte le fasi della somministrazione, da quando viene
preparato il pasto fino a che non viene servito nei piatti degli
alunni"".
Soddisfazione per la risposta è stata espressa dal
consigliere comunale del Pd Marco Sapia: ""L'amministrazione
comunale sta operando nella maniera più trasparente e
corretta possibile, adesso spetta a chi ha il potere giudiziario
fare le indagini per cercare di risolvere il caso. Ho forti
perplessità sulla rescissione del contratto per problemi che
potrebbero nascere nella sostituzione anche in virtù di
un'assenza di una graduatoria"".
Il consigliere indipendente Berselli invece ha spiegato che ""Si
sta cercando di spostare l'attenzione dai mancati controlli al
nuovo bando di gara. Qualcuno in questa situazione non ha vigilato
come doveva"".
Insoddisfazione è stata espressa anche dalla capogruppo
di Forza Italia Rita Pieri: ""Sono quattro i centri cottura che
erano pasti in tutta la Toscana e quello che li fornisce alla
Gandhi è uno dei migliori. Volutamente o distrattamente,
qualcosa nella filiera non ha funzionato. E' necessario ora capire
cosa è realmente successo, indipendentemente dal nuovo bando
di gara, ed effettuare dei controlli giornalieri più
attenti"". La capogruppo del Movimento 5 Stelle Mariangela Verdolini
ha chiesto di recedere immediatamente il contratto: ""Non è
la prima volta che succedono episodi simili, tutti riconducibili
alla stessa ditta, forse qualcosa è venuto a mancare.
Chiediamo quindi di recesso immediato del contratto con la ditta,
chi ha sbagliato deve prendersi le responsabilità
dell'accaduto""."
224,http://comunicati.comune.prato.it/generali/?action=dettaglio&comunicato=14201600000224,18/02/2016,16:37,Partecipate,"Nasce il Parco delle Scienze e della Cultura","Il Consiglio comunale ha approvato l'incorporazione della Prato Ricerche nella Fondazione Centro di Scienze Naturali","Il vicesindaco Faggi: ""Raggiunto l'obiettivo che ci eravamo prefissati nel 2015. E' la prima di altre sinergie tra partecipate""","Nasce il Parco delle Scienze e della Cultura: il Consiglio
comunale ha approvato il progetto di fusione per l'incorporazione
della Fondazione Prato Ricerche nella Fondazione Centro
di Scienze Naturali. 18 i favorevoli (PD e Lista Biffoni per
Prato), 9 i contrari (Forza Italia, Lista Prato con Cenni,
Movimento 5 Stelle e Berselli).
""Abbiamo raggiunto a febbraio del 2016 uno degli obiettivi
che ci eravamo prefissati nel Documento Unico di Programmazione
(DUP) del 2015- ha dichiarato l'assessore alle Partecipate Simone
Faggi -. E' la prima di altre sinergie che si succederanno nel
corso della legislatura"".
La ""Fondazione Centro di Scienze Naturali"" appartiene al comune
e svolge attività di studio, ricerca ed attività
operativa in difesa dell'ambiente, oltre che funzioni di struttura
polivalente di aggregazione sociale.
La ""Prato Ricerche - Istituto per la ricerca ambientale e la
mitigazione dei rischi"" appartiene, invece, alla Provincia di
Prato, all'Università degli Studi di Firenze e alla
Fondazione Pro Verbo. Attualmente ha una convenzione con la
Provincia per la gestione del Museo di Scienze Planetarie e della
Biblioteca di Scienze geo-ambientali e planetarie. Anche questa
fondazione svolge attività di ricerca in campo
ambientale.
La fusione tra le due Fondazioni ha lo scopo di
razionalizzare le funzioni svolte da entrambe e si colloca
all'interno del più generale processo di riorganizzazione
delle partecipazioni del Comune, avviato con la Delibera di
Consiglio 13 del 26 marzo 2015.
L'accordo prevede il subentro della Fondazione Parsec ex
Centro di Scienze Naturali in tutti i rapporti giuridici attivi e
passivi della Prato Ricerche, compresi i rapporti di lavoro, e una
rappresentanza della Fondazione Pro Verbo nel nuovo Consiglio di
Amministrazione (CdA). Inoltre, l'Università di Firenze
svolgerà un ruolo di direzione e coordinamento all'interno
del comitato Scientifico della nuova Fondazione.
Per quel che riguarda i contributi, quello della Provincia
sarà costituito dal comodato d'uso gratuito della sede del
Museo di Scienze Planetarie, in via Galcianese, e della
disponibilità a titolo gratuito delle collezioni museali
esposte. Il Comune di Prato, a seguito della fusione, dovrà
sostenere un maggiore sforzo di 200.000 euro, importo
prima corrisposto dalla Provincia per il funzionamento del Museo di
Scienze Planetarie, ma la spesa pubblica complessiva per
l'ente diminuirà.
Il Consiglio ha anche approvato un Ordine del Giorno, presentato
dalla Presidente della Commissione competente Cristina
Sanzò (23 voti favorevoli, 1 contrario e 3
astenuti), che chiede la verifica giuridica affinché le
collezioni esposte al Museo di Scienze Planetarie siano donate al
Comune. ""Recepiamo l'Ordine del Giorno e ci impegniamo ad
attuarlo"", ha chiosato il vicesindaco Faggi. "
225,http://comunicati.comune.prato.it/generali/?action=dettaglio&comunicato=14201600000225,18/02/2016,18:23,Sanità,"Meningite, Biancalani: ""Non è emergenza, ma corretto fare prevenzione""","L'asessore ha risposto in Consiglio comunale a due question time delle consigliere Sciumbata e Lombardi","L'assessore alla Sanità: ""Le nuove adesioni dei medici e il potenziamento dei servizi Asl faranno accelerare i tempi per la vaccinazione""","“Dopo una prima fase di informazioni non sempre puntuali,
il potenziamento dei servizi dell’Asl, che entrerà a
regime nei prossimi giorni e che l’amministrazione comunale
aveva fortemente sollecitato nelle scorse settimane,
permetterà di affrontare in maniera seria ed efficace la
gestione delle vaccinazioni per contrastare la diffusione dei casi
di meningite”. Lo ha detto l’assessore alla Salute e
alle Politiche sociali, Luigi Biancalani, rispondendo a due
question time sull’argomento presentate dalle consigliere
comunali Rosanna Sciumbata (Biffoni per Prato) e Roberta Lombardi
(Pd).
L’assessore Biancalani ha sottolineato che in relazione ai
casi di meningite finora registrati “non è corretto
parlare di emergenza sanitaria, ma di un problema sanitario che
va affrontato con adeguatezza. Lo strumento giusto è la
prevenzione, e proprio in questa direzione va la scelta di
vaccinare la totalità della popolazione”.
Biancalani ha anche rivolto un ringraziamento ai medici di
medicina generale che negli ultimi giorni hanno deciso di aderire
alla campagna di vaccinazione decisa dalla Regione Toscana:
“Grazie a queste nuove adesioni, oggi possiamo dire che la
quasi totalità dei pediatri di libera scelta e 145 medici di
medicina generale, rispetto ai 35 iniziali, garantiranno la
vaccinazione ai loro pazienti, andando così a rafforzare gli
strumenti di potenziamento del servizio che saranno attivati dalla
Asl”. Nonostante questo, ha precisato Biancalani, “per
vaccinare l’intera popolazione occorreranno alcuni
mesi”.
L’assessore, infine, ha ricordato le misure annunciate
dalla Asl. Gli ambulatori passano da 25 a 206 a settimana. I
presidi territoriali, con più ambulatori per ciascuno,
saranno così distribuiti:
Poggio a Caiano e Carmignano, Via Giubilei, Montemurlo e Vaiano:
tutti i pomeriggi dal lunedì al sabato compreso;
CSS Giovannini: lunedì, giovedì e venerdì
pomeriggio; sabato mattina e pomeriggio;
CSS Giovannini palazzina E: lunedì, mercoledì e
venerdì pomeriggio;
Ospedale Santo Stefano: sabato pomeriggio e domenica sia mattina
che pomeriggio;
Dipartimento della prevenzione: Lunedì, martedì,
venerdì e sabato mattina; dal lunedì al
venerdì tutti i pomeriggi."
226,http://comunicati.comune.prato.it/generali/?action=dettaglio&comunicato=14201600000226,19/02/2016,10:26,"Polizia municipale","Convegno Internazionale sul falso documentale e anticontraffazione","Oggì 19 febbraio dalle 9 nella sala convegni della Camera di Commercio in via del Romito, 71","Tra gli interventi sono previsti infatti tre ospiti internazionali: Jens Eichler e Gabriele Mackies della polizia tedesca e Albert Cammajo della polizia spagnola","Oggi, venerdì 19 febbraio, a partire dalle 9, nella
sala convegni della Camera di Commercio in via del Romito,
71, si terrà il Convegno Internazionale sul falso
documentale e anticontraffazione.
La giornata si aprirà con i saluti del comandante
della Polizia Municipale di Prato Andrea Pasquinelli, del sindaco
di Prato Matteo Biffoni e dell'onorevole Susanna Cenni, componente
della Commissione parlamentare d'inchiesta sui fenomeni della
contraffazione, della pirateria in campo commerciale e del
commercio abusivo. Seguiranno gli interventi di esponenti delle
polizie comunali e provinciali provenienti da tutta Italia e da
paesi esteri."
227,http://comunicati.comune.prato.it/generali/?action=dettaglio&comunicato=14201600000227,19/02/2016,11:20,Riconoscimenti,"Lavinia, la prima bambina nata in Italia nel 2016 sarà nominata ""Piccola Ambasciatrice di Pace""","Lunedì 22 febbraio, alle 17, nel salone consiliare di palazzo comunale",,"Lunedì 22 febbario, alle 17, nel salone consiliare di
palazzo comunale il vice sindaco Simone Faggi, insieme a Flora
Grassinaro, presidente della Federazione delle Donne per la Pace
del Mondo, di Padova, consegneranno il gigliato d'argento ed un
attestato a Lavinia, la prima bambina nata in Italia nel 2016.
Lavinia, nata all'ospedale di Prato allo scoccare della
mezzanotte, sarà nominata ""Piccola ambasciatrice di
Pace"".
Si prega di inviare un fotografo e/o un operatore tv"
228,http://comunicati.comune.prato.it/generali/?action=dettaglio&comunicato=14201600000228,19/02/2016,11:41,Personale,"Ausiliari del traffico, lunedì 22 la pubblicazione dell'avviso pubblico","Le domande di ammissione dal 22 al 29 febbraio per posta o di persona al Centro per l'Impiego o tramite pec",,"Lunedì 22 febbraio sarà pubblicato sul sito del
Comune e su quello del Centro per l'Impiego di Prato, il testo
integrale dell'avviso pubblico per la selezione a tempo determinato
di 10 ausiliari del traffico, che entreranno in servizio a partire
da giugno. Le assunzioni avverranno tramite selezione dei candidati
iscritti, in qualità di disoccupati, al Centro per
l'Impiego pratese.
L'ausiliario del traffico avrà il compito di svolgere
funzioni di prevenzione e accertamento delle violazioni in materia
di sosta su tutto il territorio comunale.
Nello specifico verranno assunte 10 persone che saranno
inquadrate nella categoria B (posizione economica 1), alle
quali verrà fatto un contratto di un anno, eventualmente
rinnovabile per un altro anno.
Tra i requisiti richiesti per partecipare alla selezione, essere
maggiorenni, avere la cittadinanza italiana, la patente B,
l'assenza di precedenti o pendenze penali. Ma anche essere iscritti
negli elenchi anagrafici dei Servizi per l'Impiego della regione
Toscana, avere l'idoneità fisica alle mansioni di ausiliario
del traffico e aver fatto la scuola dell'obbligo e almeno un anno -
anche non continuativo - di esperienza come ausiliario del traffico
o, in alternativa, avere il diploma di istruzione secondaria di
secondo grado.

Le domande di ammissione alla selezione potranno
essere presentate da lunedì 22 a lunedì 29
febbraio con le seguenti modalità:
di persona in orario di apertura al Centro per l'Impiego di
  Prato, via Galcianese 20/f
  spedita per posta A.R. al Centro per l'Impiego, allegando la
  fotocopia del documento di identità in corso di
  validità
  inviata per posta elettronica certificata all'indirizzo
  centroimpiego@pec.centroimpiegoprato.it
Questa la procedura per la selezione: il Centro per l'Impiego
pubblicherà, per almeno otto giorni, a partire da
lunedì 22 febbraio, l'apposito avviso di selezione. Il
centro stesso ha trenta giorni di tempo, dalla scadenza della
pubblicazione, per formare la graduatoria provvisoria. Gli
interessati avranno poi a disposizone dieci giorni per porre
eventuale ricorso e il Centro dovrà rispondere entro i
successivi dieci giorni. La graduatoria definitiva sarà poi
inviata al Comune di Prato e i competenti servizi dell'Ente, in
questo caso il corpo di Polizia municipale in collaborazione con il
servizio risorse umane, effettueranno la selezione. Il comune
procederà poi all'assunzione dei 10 candidati risultati
idonei. La graduatoria ha validità per i 12 mesi successivi
alla pubblicazione.
Entro venerdì 15 aprile sarà pubblicato l'elenco
delle persone che effettueranno la prova di idoneità, prova
che avrà inizio da lunedì 18 aprile."
229,http://comunicati.comune.prato.it/generali/?action=dettaglio&comunicato=14201600000229,19/02/2016,13:34,Ordinanze,"Sigilli all'Igho Market, il sindaco Biffoni chiude con ordinanza il negozio di via Tintori","A motivare l'atto tutti gli elementi raccolti dalla Polizia municipale tra il 25 maggio 2015 e l'11 febbraio 2016","L'attività è stata individuata come ""punto di appoggio e rifugio per gli spacciatori di droga""","Chiuso con 
ordinanza sindacale per un anno il l'Igho
market di 
via Tintori 71-73-75. Il sindaco 
Matteo Biffoni ha firmato l'atto questa mattina e
poco dopo mezzogiorno gli agenti della Polizia municipale hanno
notificato il provvedimento ai gestori dell'esercizio commerciale
individuato come abituale ritrovo di persone pregiudicate, punto di
appoggio per gli spacciatori di droga ai quali, secondo quanto
è emerso da numerosi appostamenti di polizia, fornisce
rifugio e copertura. 
L'ordinanza arriva al termine di quasi un anno di
operazioni effettuate dalla Polizia municipale e grazie a
quanto emerso dai rapporti di servizio tra il 19 maggio 2015 e l'11
febbraio 2016 e dai vari interventi svolti dalle 
Forze di Polizia nella zona, si è
potuto riscontrare che il negozio Igho Market è di
fatto ""il punto di riferimento e aggregazione di tossicodipendenti""
e il ""principale luogo di abituale ritrovo di persone socialmente
pericolose dedite ad attività criminose, oltre che punto di
appoggio e rifugio per gli spacciatori di droga, per lo più
di nazionalità nigeriana"".
Nell'ordinanza viene fatto riferimento anche agli 
esposti presentati dai cittadini che si sono
rivolti in questi mesi all'Amministrazione comunale e alle 
numerose denunce di abitanti ed esercenti della zona fatte
tramite la stampa locale.
Come nel caso del market di via Santa Margherita, chiuso il
19 novembre 2015, l'ordinanza fa riferimento all' 
articolo 54 del Testo unico delle leggi sull'ordinamento
degli enti locali che dà la facoltà al
sindaco di intervenire sia per contrastare che per prevenire
situazione urbane di degrado quando ne sussistano sufficienti
motivazioni. Il regolamento sul commercio in sede fissa approvato
in commissione nei giorni scorsi e che il Consiglio comunale si
appresta a votare parte dagli stessi presupposti prevendo la
chiusura immediata delle attività quando viene registrato il
ripetersi di un reato all'interno dell'attività stessa.
""Continuiamo a lavorare con ogni mezzo per riqualificare
tutta l'area del Serraglio e dintorni - spiega il sindaco
Matteo Biffoni -. Da un lato ci sono i continui controlli
della Polizia municipale e delle forze dell'ordine e
gi strumenti amministrativi come il regolamento sul commercio,
che mette paletti rigidi alle nuove aperture alzando il livello
dell'offerta; dall'altra ci sono le nuove aperture, come la
prossima della mensa universitaria, e
le iniziative quali il Mercato dei prodotti tradizionali,
che in questo fine settimana animerà via Magnolfi
e che verrà ripetuto, necessari per dare un nuovo volto alla
zona. Per questo lavoriamo con la massima collaborazione
tra istituzioni per contrastare il fenomeno dello spaccio, ma allo
stesso tempo apprezzo l'impegno dei residenti e dei commercianti
che ci aiutano con idee, proposte e impegno a dare nuova linfa a
uno dei quartieri più belli del centro storico""."
230,http://comunicati.comune.prato.it/generali/?action=dettaglio&comunicato=14201600000230,19/02/2016,13:38,"Polizia municipale","Falso documentale e anticontraffazione, a Prato a confronto i maggiori esperti internazionali","Oggi alla Camera di Commercio il convegno. Presenti specialisti dell'argomento provenienti da diverse città italiane e straniere","Un'occasione per confrontarsi e instaurare una collaborazione e uno scambio di buone pratiche tra la Polizia municipale di Prato e le municipali nazionali e di frontiera","Grande successo per il Convegno Internazionale sul falso
documentale e anticontraffazione, organizzato dalla Polizia
municipale di Prato, che si è tenuto oggi alla Camera di
Commercio di via del Romito. Una giornata di incontro e confronto
per gli addetti ai lavori su temi sempre più attuali quali
la falsificazione e la verifica dei documenti di identità e
di guida, e la contraffazione.
Divenuto ormai un appuntamento fisso, il Convegno è
stato l'occasione per confrontarsi e instaurare una collaborazione
e uno scambio di buone pratiche tra la Polizia municipale di Prato
e le municipali nazionali e di frontiera. Quello della verifica dei
falsi documentali è infatti un argomento ben
noto per la Polizia municipale pratese, che rappresenta
un'avanguardia in questo campo ed un punto di riferimento a livello
regionale, con l’ambizione di diventare un polo centrale per
tutto il Paese. Prato è stata infatti tra le prime
città in Italia a dotarsi di un ufficio apposito
per individuare i documenti falsi.
La giornata si è aperta con i saluti del comandante della
Polizia municipale di Prato Andrea Pasquinelli e del sindaco di
Prato Matteo Biffoni. Presente anche l'onorevole Susanna Cenni,
componente della Commissione Parlamentare d'inchiesta sui fenomeni
della contraffazione, della pirateria in campo commerciale e del
commercio abusivo, che proprio il mese scorso ha presentato in
città la ""Relazione sulla contraffazione nel settore
tessile: il caso del distretto di Prato"".
Specialisti dell'argomento provenienti da diverse città
italiane (Prato, Firenze, Milano, Verona e Torino) e dall'estero
(Spagna, Germania e Svizzera) hanno raccontato ai partecipanti
la loro esperienza in materia di verifica e dei falsi
documentali.
Sono stati due i temi principali affrontati durante la giornata
di confronto tra i maggiori esperti internazionali del settore: il
falso documentale e le modalità per individuare i documenti,
soprattutto i permessi di soggiorno falsi, e gli strumenti
operativi a disposizione delle polizie di frontiera per contrastare
la contraffazione.
I vari esponenti delle polizie comunali e provinciali italiane e
straniere hanno poi trattato il tema dell'etichettatura e della
contraffazione dei prodotti tessili. Si è parlato delle app,
del web e delle nuove frontiere nel contrasto del falso
documentale; è stato analizzato il falso come chiave di
volta per accedere ai servizi di tutti gli enti pubblici e le
misure di contrasto patrimoniale ai reati di contraffazione e la
tassazione dei proventi illeciti. Si è poi discusso dei
documenti di identità e di circolazione in Spagna e dei
sistemi di controllo e di sicurezza adottati dalla polizia
iberica. E' stato inoltre trattato il fenomento della
contraffazione alimentare e della falsificazione del marchio.
Spazio anche al falso documentale nel riciclaggio dei veicoli
tedeschi, e allo studio dell'asse Italia-Grecia-Albania e delle
organizzazioni criminali e le modalità di approvvigionamento
di documenti falsi per ottenere permessi di soggiorno regolari
all'interno della Comunità Europea. Il confronto ha portato
a scambiarsi saperi e punti di vista ed è stato
un’occasione importante per fare rete.
A moderare gli interventi il commissario della Polizia
municipale Stefano Assirelli.
Per tutta la durata del convegno è stato inoltre
allestito un laboratorio, diretto da Leonardo Fabbri e Andrea
Silvi, e sono state eseguite in diretta delle perizie documentali
con apparecchiature di alto livello."
231,http://comunicati.comune.prato.it/generali/?action=dettaglio&comunicato=14201600000231,19/02/2016,15:19,Mobilità,"Al via i laboratori sulla mobilità sostenibile: gli assessori Alessi e Barberis ai tavoli di lavoro con i cittadini","Lunedì 22 febbraio, alle 17, Auditorium Camera di Commercio","Saranno trattati i temi: ""Città accessibile a tutti"" e ""Città a rischio zero"" e si lavorerà alla formulazione di proposte per una mobilità nuova e sostenibile","Il nuovo Piano Urbano della Mobilità Sostenibile (PUMS)
orienterà le politiche di mobilità della città
per i prossimi anni. Il Piano prevede la partecipazione dei
cittadini che potranno contribuire con proposte e progetti alla
formulazione delle strategie del Piano su traffico, sicurezza
stradale, trasporto pubblico, mobilità ciclabile e pedonale,
etc.
Per questo motivo lunedì 22 febbraio alle 17
all’Auditorium della Camera di Commercio di Prato,
l’Assessore alla Mobilità Filippo Alessi e l'Assessore
all'Urbanistica e Lavori Pubblici Valerio Barberis incontreranno i
cittadini che, in tavoli di discussione, lavoreranno alla
formulazione di proposte per una mobilità nuova e
sostenibile.
In particolare saranno trattati i temi:  
Città accessibile a tutti come fattore-guida nella
pianificazione-progettazione dello spazio pubblico e
dell’accesso ai servizi di mobilità, con particolare
riferimento ai percorsi pedonali-ciclabili e 
Città a rischio zero per gli utenti deboli della
strada (pedoni, ciclisti, motociclisti)."
232,http://comunicati.comune.prato.it/generali/?action=dettaglio&comunicato=14201600000232,19/02/2016,16:02,Viabilità,"Capodanno cinese, tutti i divieti e le deviazioni","Sabato 20 e domenica 21 febbraio per la Festa delle Luci e per la Sfilata del Dragone",,"Tutte le deviazioni e i divieti in occasione del 
Capodanno cinese.
Per la 
Festa delle Luci nella zona di via Pistoiese
(Mascrolotto 0), dalle 8 di sabato 20 fino alle 24
di domenica 21 febbraio saranno chiuse via Pistoiese, nel
tratto compreso tra l'intersezione con via D. Chiesa e quella
con via A. Marini; via Giuseppe Becagli; via Luigi Borgioli, nel
tratto compreso tra l'incrocio con via Pistoiese ed il civico 6;
via Vincenzo Bonicoli, tra l'intersezione con via Pistoiese ed il
civico 6; via Don Enrico Tazzoli; via Giacomo
Puccini, nel tratto tra l'intersezione con via Pistoiese
e quella con via G. Chiti; e via Nino Rota, nel tratto tra
l'incrocio con via Pistoiese ed il civico 10.
Durante l'intera manifestazione il traffico veicolare
proveniente da via Pistoiese verso il centro
città sarà deviato in via U. Giordano, via C.
Colombo, via Galcianese, via Due Novembre, via Cavour. Le
auto provenienti da via F. Filzi, sempre in direzione centro
città, saranno indirizzate in via F. Filzi, via S.
Pellico, via Pistoiese, via U. Giordano, via C. Colombo, via
Galcianese, via Due Novembre, via Cavour. I
veicoli provenienti da via L. Borgioli e diretti
in via F. Filzi saranno deviati in via A. Vespucci, via G. Da
Verrazzano, via C. Colombo, via U. Giordano, via Pistoiese, via D.
Chiesa e via F. Filzi. Il traffico proveniente sempre da via
L. Borgioli ma diretto verso il centro sarà
spostato invece in via A. Cadamosto, via G. Puccini, via
N. Rota, via Orti del Pero, via Due Novembre e via Cavour. Infine,
le auto provenienti da via V. Bonicoli saranno deviate in via
V. Bonicoli, via A. Vespucci, via G. Da Verrazzano, via C. Colombo,
via Galcianese, via Due Novembre, via Cavour.
Le strade interessate dalla 
Festa del Dragone saranno chiuse solo il
tempo necessario per permettere il passaggio della sfilata. Nella
zona del macrolotto 1 sabato 20 febbraio dalle 9:30 alle 13 e in
via del Molinuzzo, via Toscana, via Traversa Il Crocifisso, via dei
Fossi, via Gora del Pero, via delle Colombaie e via Pollative;
e dalle 14 alle 18 in via Piemonte, via Veneto, via Val
d'Aosta, via Puglia, via Friuli Venezia Giulia, via Trentino Alto
Adige, via Basilicata, via Calabria, via Cipriani
e via Ghisleri.
Nella zona di via Pistoiese (macrolotto 0 ) e del centro storico
domenica 21 febbraio dalle 9:30 alle 13 in piazza del Mercato
Nuovo, via Bologna, piazza Ciardi, via Porta al Serraglio, via
Strozzi, via Marini, via Filzi, via Pistoiese, via Scarlatti e via
Busoni."
233,http://comunicati.comune.prato.it/generali/?action=dettaglio&comunicato=14201600000233,22/02/2016,10:31,Partecipate,"Partecipazione nelle realtà associative, il Comune risparmia quasi 16mila euro","E' stato comunicato dal vicesindaco alla commissione Controllo e garazia presieduta da Giorgio Silli",,"Il Comune ha rinunciato alla propria partecipazione in alcune
realtà associative registrando così un risparmio di
15.775 euro. Lo ha comunicato quest’oggi il vicesindaco
Simone Faggi alla Commissione 6 Controllo e garanzia presieduta da
Giorgio Silli, convocata per un aggiornamento sulla
funzionalità e l'opportunità della partecipazione del
Comune in alcune realtà associative.
Una prima riunione della commissione dedicata all’esame
dell’argomento si era svolta nel mese di giugno del 2015. In
quell’occasione il  vicesindaco Faggi si era detto
disponibile a valutare la permanenza dell’amministrazione in
una serie di associazioni."
234,http://comunicati.comune.prato.it/generali/?action=dettaglio&comunicato=14201600000234,22/02/2016,11:02,Cittadinanza,"""Giovani musulmane in Italia. Percorsi biografici e pratiche quotidiane"", la presentazione del volume","Mercoledì 24 febbraio, ore 21, salone consiliare di palazzo comunale",,"Mercoledì 24 febbraio, alle 21, nel salone consiliare di
palazzo comunale si terrà la presentazione della ricerca dal
titolo ""Giovani musulmane in Italia. Percorsi biografici e pratiche
quotidiane"", recentemente pubblicata e a cura di Ivana Acocella e
Renata Pepicelli.
Ad aprire la serata con i saluti sarà il vice sindaco e
assessore alle politiche per la Cittadinanza Simone Faggi insieme
al presidente del comitato Cittadino per la Pace Massimo Carlesi.
Il Comune ha concesso il patrocinio all'iniziativa.
Gli interventi si riferiranno ai risultati della ricerca
condotta in quattro città italiane, Firenze, Roma, Prato e
Padova, dall'Università degli Studi di Firenze e dal Forum
per i problemi della pace e della guerra, con il finanziamneto
dell'8 per mille della Tavola Valdese.
Ad intervenire saranno il professor Alberto Tonini del Forum per
i problemi della pace e della guerra che affronterà il tema
del rapporto tra Islam e Europa, la dottoressa Katia Cigliuti,
dell'Università di Firenze che parlerà di pratiche
religiose e quotidianità delle giovani musulmane di seconda
generazione e la dottoressa Ivana Acocella, dell'Università
di Firenze, che tratterà il tema della cittadinanza
religiosa e delle sue criticità.
Il vice sindaco sarà presente anche all'Istituto Datini
dove nel pomeriggio di mercoledì 24 febbraio alle 15
sarà presentato il volume agli studenti.
Tutti gli interessati sono invitati a partecipare."
235,http://comunicati.comune.prato.it/generali/?action=dettaglio&comunicato=14201600000235,22/02/2016,12:34,Appuntamenti,"""La coscienza dei luoghi"", presentazione del libro di Giacomo Becattini","Domani, martedì 23 febbraio, alle 16,30, salone consiliare di palazzo comunale","Becattini, economista e profondo conoscitore della realtà cittadina, è cittadino onorario di Prato","Domani, martedì 23 febbraio, alle 16,30, nel salone
consiliare di palazzo comunale sarà presentato il libro di
Giacomo Becattini, ""La coscienza dei luoghi"".
Ad aprire i lavori di questo incontro, il primo di una serie in
programma, sarà il sindaco Matteo Biffoni, insieme
all’assessore alle Attività produttive della Regione
Stefano Ciuffo. L'introduzione sarà affidata a Alberto
Magnaghi e sarà l’assessore alle Politiche Economiche
e del Lavoro, Daniela Toccafondi a moderare.
Il volume contiene una raccolta di scritti recenti
dell'economista Giacomo Becattini, cittadino onorario di Prato e
grande teorico dei distretti. Il filo conduttore dei saggi presenti
al suo interno è il luogo inteso come matrice e tessuto
connettivo dei mondi di vita e della produzione: nella riflessione
recente di Becattini si compie una “ lunga marcia”
dagli studi economici marshalliani verso il territorio, un
“ritorno” in cui il rapporto fra produzione e luoghi si
ribalta: sono le ragioni dell’identità dei luoghi a
indirizzare i saperi e le sapienze produttive delle comunità
insediate verso modalità di relazione con l’ambiente
che ne consentano l’autoriproduzione e l’arricchimento
continui nel tempo.
A chiudere il volume un saggio in forma di dialogo fra Becattini
e Alberto Magnaghi (urbanista) sul tema “coscienza di classe
e coscienza di luogo”; saggio che, a partire dai diversi
sguardi disciplinari dei due autori, tratta la nuova
centralità del territorio come matrice patrimoniale di un
globale costituito da una moltitudine di mondi locali cooperanti in
forme federative.
Alla presentazione interverranno Mauro Bonaiuti
dell’Università di Torino, Massimo Bressan presidente
dell’Iris, Alfiero Falorni di Alfamark, Marco Bellandi, Gabi
Dei Ottati, David Fanfani e Luciana Lazzaretti
dell’Università di Firenze; Giampiero Nigro
dell’Istituto Internazionale Datini e Fabio Sforzi
dell’Università di Roma. 
"
236,http://comunicati.comune.prato.it/generali/?action=dettaglio&comunicato=14201600000236,22/02/2016,14:09,Sicurezza,"Sicurezza, Biffoni: ""Continueremo a lavorare con tutti i mezzi e gli strumenti che abbiamo a disposizione""","Stamani la riunione della commissione consiliare 3 per fare il punto sulla situazione della sicurezza e ordine pubblico in città",,"""Continueremo a lavorare con tutti i mezzi e gli strumenti che
abbiamo a disposizione per contrastare nella maniera più
efficace possibile il fenomeno dello spaccio. Occhi puntati anche
sulle periferie, per le quali abbiamo chiesto uno sforzo alle forze
dell'ordine per effettuare un presidio sempre più puntuale
ed efficace"". E' quanto ha affermato il sindaco Matteo Biffoni
questa mattina durante la riunione della commissione consiliare 3
(Sicurezza urbana, lavori pubblici, mobilità, trasporti),
presieduta da Luca Roti, durante la quale è stato affrontato
il tema della sicurezza e ordine pubblico in città.
Presente alla riunione anche il comandante della Polizia
municipale Andrea Pasquinelli. Durante la commissione il sindaco ha
fatto il punto sulla situazione, su quello che è stato fatto
fino ad ora e su quali saranno le prossime azioni che
l'Amministrazione comunale intende mettere in campo sul tema della
sicurezza urbana.
""Prato è una città grande, è cresciuta
rapidamente e la situazione in materia di ordine pubblico e
sicurezza è complicata. La prefettura ci
comunica che i reati sono in calo, ma è indubbio che la
situazione è e resta complicata - ha aggiunto il sindaco
Biffoni -. Sappiamo che con le leggi attuali il Comune non
può fare molto per i problemi di sicurezza urbana, ma nella
speranza che le norme vengano inasprite, al momento non possiamo
fare molto di più rispetto a quello che già stiamo
facendo. Ma c'è una novità, a breve sarà
discusso il disegno di legge sulla sicurezza urbana, un testo che
definirà in maniera precisa e puntuale le competenze e gli
interventi che l'amministrazione comunale può effettuare in
materia. Inoltre, nelle prossime settimane il Consiglio comunale
voterà il nuovo regolamento sul commercio in sede fissa, che
mette dei paletti rigidi alle nuove aperture alzando il livello
dell'offerta. Intanto per la prima volta quest'anno ho firmato due
ordinanze contingibili e urgenti per la chiusura dei market di via
Santa Margherita e via Tintori e per il prossimo 5 maggio
sarà discusso il ricorso al Tar contro la chiusura
presentato dai proprietari del negozio di via Santa
Margherita"".
Come sottolineato dal Sindaco, i controlli da parte della
Polizia municipale e delle forze dell'ordine nella zona del
Serraglio sono continui e costanti e i primi risultati iniziano a
vedersi. ""A fianco ad un'attività di repressione
è necessaria una riqualificazione degli spazi - ha
continuato Biffoni -. Per questo lavoriamo con la massima
collaborazione tra le istituzioni per contrastare il fenomeno dello
spaccio, ma allo stesso tempo apprezziamo l'impegno dei residenti e
dei commercianti, che ci stanno aiutando, con idee, proposte ed
impegno, a proporre iniziative per dare nuova vita ad uno dei
quartieri più belli, ma più complicati del centro
storico"".
Tra le iniziative in programma, il primo marzo sarà
inaugurata la nuova mensa universitaria in via Magnolfi, sono stati
completati i lavori al playground di street basket sulla terrazza
del Serraglio e a breve saranno creati un piccolo bar, una cupola
geodetica per il parkour e sarò recuperato il manto della
pavimentazione. Prima dell'estate prenderanno inoltre il via i
lavori per la riqualificazione di piazza Ciardi.
""La situazione nella zona del Serraglio sta migliorando, anche
in seguito alla chiusura del market di via Tintori, considerato il
punto di riferimento e di aggregazione di tossicodipendenti. Ma non
possiamo allentare la presa, dobbiamo continuare a marcare stretto
il territorio, senza però mai dimenticarci delle
periferie - ha concluso Biffoni -. Sempre sul
fronte della lotta all'illegalità la Polizia municipale
è impegnata con la squadra interforze con i
controlli nei capannoni"".
Fondamentale nella lotta allo spaccio è il lavoro
costante e quotidiano eseguito dalla Polizia municipale, nonostante
i numeri irrisori: sono infatti solo 177 gli agenti in servizio,
più 19 commissari e un comandante. ""Prato è una
città grande e vivace dal punto di vista
dell'illegalità. Quella del Serraglio è l'ottava
stazione in Toscana per numero di passeggeri, con grande
difficoltà e con gli strumenti che abbiamo a
disposizione stiamo controllando tutto il territorio pratese -
ha affermato il comandante della Polizia municipale Andrea
Pasquinelli -. Per contrastare il più possibile il
fenomeno dello spaccio ci stiamo avvalendo di
numerosi strumenti, oltre ai presidi e ai controlli fissi sul
territorio, come le ordinanze del sindaco e i fogli di via
emessi dalla questura. Stiamo inoltre lavorando per riconvertire
l'unità cinofila in cani antidroga. Stiamo ora cercando di
ottenere dei finanziamenti regionali per implementare il sistema di
videosorveglianza""."
237,http://comunicati.comune.prato.it/generali/?action=dettaglio&comunicato=14201600000237,22/02/2016,17:28,Riconoscimenti,"Lavinia, la prima bambina nata in Italia nominata ""Piccola ambasciatrice di Pace""","Oggi pomeriggio la cerimonia di riconoscimento e la consegna del gigliato d'argento",,"Lavinia, la prima bambina nata in Italia nel 2016, venuta al
mondo all'ospedale di Prato allo scoccare della mezzanotte,
è stata nominata ""Piccola ambasciatrice di Pace"".
Oggi pomeriggio nel salone consiliare di palazzo comunale il
sindaco Matteo Biffoni, insieme a Flora Grassinaro, presidente
della Federazione delle Donne per la Pace del Mondo di Padova, e al
prefetto di Prato Maria Laura Simonetti, ha consegnato alla piccola
il gigliato d'argento ed un attestato.
""Un riconoscimento importante ma anche un'assunzione di
responsabilità da parte dei genitori, chiamati ad educare la
loro piccola secondo i valori della pace, del rispetto e
dell’integrazione - ha commentato il sindaco Matteo Biffoni
-. Un augurio simbolico di un lungo e felice cammino di
prosperità che vogliamo estendere anche a tutti i bambini
che nasceranno nel corso di questo anno"".
L’ideazione della nomina di ""Piccola ambasciatrice di
pace"" è della Federazione delle Donne per la Pace nel Mondo,
che alla piccola Laviania ha donato una medaglia in oro
raffigurante la “colomba della pace”, perchè la
nomina vuole essere un messaggio e un augurio di pace che possa
estendersi dalla prima nata a tutti gli italiani.
Il riconoscimento di ""Piccola ambasciatrice di pace"" ha ottenuto
il patrocinio del Ministero del Lavoro e delle politiche
sociali.
A Lavinia sono state inoltre donate le tradizionali scarpette
della fortuna da parte della Federazione delle Famiglie per
la Pace Mondiale e l'Unificazionismo, simbolo di un lungo e
prospero cammino."
238,http://comunicati.comune.prato.it/generali/?action=dettaglio&comunicato=14201600000238,23/02/2016,10:37,"Officina Giovani","TrainingDay, a Officina Giovani una giornata di formazione sul programma Erasmus +","Martedì 8 marzo dalle 9:30 in piazza Macelli. Partecipazione gratuita, necessaria la prenotazione",,"
Martedì 8 marzo a Officina Giovani
appuntamento con il 
TrainingDay, un seminario formativo sull'Asse
Gioventù di Erasmus+, il programma comunitario che nel
settennato 2014-2020 offrirà a oltre 4 milioni di europei
l'opportunità di studiare, formarsi, acquisire esperienza
professionale e fare volontariato all'estero.
Il seminario, promosso dal Punto GIovani Europa (Informagiovani
del Comune di Prato), in collaborazione con Eurodesk Italy e
l'Agenzia Nazionale per i Giovani, inizierà alle 9:30 e
durerà circa 7 ore.
Il TrainingDay si rivolge principalmente agli operatori del
settore giovanile che vogliono migliorare la qualità della
loro progettazione e approcciarsi alla progettazione sviluppando
idee qualitativamente valide. Saranno trattate due delle quattro
attività progettuali possibili in ERASMUS+/Asse
Gioventù: scambi di giovani e mobilità per gli
animatori giovanili; servizio volontario europeo; partenariati
strategici e dialogo strutturato. Si formeranno due gruppi di 30
partecipanti ciascuno, che svilupperanno rispettivamente le due
tematiche individuate dalla maggioranza degli iscritti.
E’ possibile iscriversi al TrainingDay direttamente dal
Portale Giovani alla pagina dedicata all’evento.

La partecipazione è gratuita. Il
numero massimo di partecipanti è 60, ossia 2 gruppi
di 30 partecipanti. Si raccomanda di iscriversi il prima
possibile.

Contatti: Punto Giovani Europa -
Informagiovani del Comune di Prato; Piazza dei Macelli 4; 0574
183 6741;
puntogiovani@comune.prato.it; http://portalegiovani.prato.it/home;
www.eurodesk.it"
239,http://comunicati.comune.prato.it/generali/?action=dettaglio&comunicato=14201600000239,26/02/2016,15:48,Personale,"Assistenti sociali, pubblicato il bando per l'assunzione di 4 persone a tempo indeterminato","Le domande entro martedì 29 marzo, esclusivamente on line","Gli assessori Squittieri e Biancalani: ""Prosegue il percorso intrapreso fin dall'inizio del nostro mandato. Necessario l'inserimento di queste figure per far fronte ad una mole di lavoro sempre maggiore e ad una pianta organica sottodimensionata""","E' stato pubblicato oggi, venerdì 26 febbraio, in
Gazzetta Ufficiale il 
bando per 
l'assunzione a tempo indeterminato di 4 assistenti
sociali (cat D1). 
Le domande dovranno essere presentate entro martedì
29 marzo.
“Continua il percorso di assunzione messo in atto da
questa amministrazione  - ha affermato l'assessore al
personale Benedetta Squittieri -. Dopo il concorso per gli
insegnanti indetto poche settimane fa, adesso quello per gli
assistenti sociali, così come previsto nel piano delle
assunzioni del 2015 più volte illustrato. Abbiamo scelto di
dare priorità a queste due particolari figure, insegnanti e
assistenti sociali, proprio per il bisogno sempre maggiore che
negli ultimi anni si è fatto più evidente a causa di
un turn over importante verificatosi all'interno
dell'amministrazione e di un carico di lavoro sempre maggiore per
un ente come quello di Prato con una pianta organica
sottodimensionata.
Il concorso permetterà di ristabilire una situazione di
quasi normalità e di creare una graduatoria da cui
l'amministrazione potrà attingere per i prossimi tre anni
per dar vita ad eventuali tempi determinati su progettazione
specifica"".
Soddisfazione per la pubblicazione del bando per cui ci si
aspetta un forte interesse è stata espressa anche
dall'assessore alle Politiche sociali Luigi Biancalani. ""Fin dai
primi momenti del mio insediamento - afferma Biancalani - ho
sottolineato la necessità di inserire nuovi assistenti
sociali, al momento sono 26 quelli in servizio e da quasi dieci
anni non facciamo questo tipo di assunzioni. Nel corso degli anni
le problematiche della città sono aumentate e per far fronte
alla mole di lavoro che si presenta ogni giorno era necessario
prevedere alcuni inserimenti. Stiamo inoltre lavorando - ha
sottolineato l'assessore Biancalani - sulla riorganizzazione e
razionalizzazione di questo settore anche in funzione della nuova
realtà della Società della Salute, per cercare di
evitare la commistione tra servizi sociali, di competenza puramente
comunale, e servizi socio - sanitari, di competenza delle Asl"".
Per partecipare è necessario avere la cittadinanza
italiana o di uno degli Stati membri dell'Unione Europea o
cittadinanza di paesi terzi. Requisito fondamentale, l'iscrizione
all'albo degli assistenti sociali.
Le domande di ammissione devono essere presentate esclusivamente
via web al sito www.comune.prato.it/lavoro seguendo le indicazioni
specificate nel sito.
Le selezioni dei candidati verranno effettuate mediante due
prove scritta e una orale. Saranno ammessi alla prova orale i
concorrenti che avranno riportato in ciascuna prova scritta una
votazione di almeno 21/30. L'amministrazione si riserva la
facoltà di effettuare una preselezione qualora il numero
delle domande di concorso presentate risulti superiore a 300. La
preselezione consisterà in un test sulle materie d'esame e/o
su argomenti di cultura generale. Alla successiva prova d'esame
saranno ammessi a partecipare i primi 300 candidati alla prova
preselettiva e i parimerito col 300esimo.
La tassa di concorso, pari a 5 euro, deve essere pagata entro la
data di scadenza del bando, tramite versamento sul c/c postale n.
30372502 intestato a: Comune di Prato – Tesoreria Comunale.
Oppure può essere pagata presso i T - Serve
autorizzati, i Terminali Polifunzionali “Jolly”, le
Agenzie della Provincia di Prato della Banca Popolare di Vicenza o
la Banca di Credito Cooperativo Area Pratese. Qualunque sia la
modalità di pagamento della tassa di concorso, è
necessario indicare il codice del presente concorso 
ASSOC16 e causale di versamento. La tassa di
concorso non è in alcun caso rimborsabile.
L’originale della ricevuta deve essere presentato il
giorno della prima prova del concorso.
Gli elenchi dei candidati ammessi e degli esclusi, i calendari
delle prove d’esame, gli esiti delle prove ed ogni altra
comunicazione sul concorso saranno resi pubblici 
esclusivamente mediante pubblicazione
all’Albo Pretorio del Comune di Prato e sul sito Internet
www.comune.prato.it/lavoro/."
240,http://comunicati.comune.prato.it/generali/?action=dettaglio&comunicato=14201600000240,23/02/2016,12:42,"Polizia municipale","Polizia municipale, sgomberata l'ex sede di Publiacqua in via Targetti","L'intervento questa mattina del Reparto Territoriale","Il plesso era stato segnalato come luogo di rifugio per senzatetto e di assunzione di stupefacenti. All'interno trovati quattro uomini che vi alloggiavano abusivamente","Questa mattina pattuglie del Reparto Territoriale della Polizia
Municipale hanno effettuato un intervento di sgombero all'interno
del plesso in via Targetti n 34 meglio conosciuto per essere l'ex
sede degli uffici di Publiacqua.
L'intervento è scaturito a seguito di segnalazioni che
indicavano il luogo come rifugio di sbandati e senzatetto ed
in cui si consumavano fenomeni di assunzione di
stupefacenti. 
All'interno, oltre ad evidenti tracce di insediamenti e
danneggiamenti alle strutture ed agli arredi, sono stati
trovati quattro uomini dei quali tre di origine extracomunitaria,
che vi alloggiavano abusivamente. Sono stati allontanati e deferiti
alla competente Autorità Giudiziaria per i reati
commessi mentre l'immobile è stato restituito alla
disponibilità dei proprietari."
241,http://comunicati.comune.prato.it/generali/?action=dettaglio&comunicato=14201600000241,23/02/2016,14:44,Scioperi,"L'8 marzo sciopero della sigla sindacale Slai Cobas","Il Comune garantirà l'adeguato funzionamento dei servzi pubblici essenziali",,"Il Comune di Prato comunica che l'Associazione sindacale Slai
Cobas, con nota del 15 febbraio scorso, ha proclamato lo
sciopero generale nazionale, per l'intera giornata di
martedì 8 marzo, in coincidenza con la giornata
internazionale della donna, in tutti i settori lavorativi pubblici,
privati e cooperativi, di tutte le lavoratrici e i lavoratori a
tempo indeterminato e determinato, con contratti precari e
atipici.
Al fine di contemperare l'esercizio del diritto di sciopero con
il godimento dei diritti della persona costituzionalmente tutelati,
nel corso dello sciopero il Comune assicurerà adeguati
livelli di funzionamento dei servizi pubblici essenziali, mediante
l'erogazione delle prestazioni indispensabili individuate dai
contratti collettivi di lavoro."
242,http://comunicati.comune.prato.it/generali/?action=dettaglio&comunicato=14201600000242,23/02/2016,15:02,Sociale,"Un locale per i padri separati nell'ex asilo nido comunale di via Fiorentina","La Giunta ha deliberato la nuova destinazione dell'immobile, proposta dall'assessore Biancalani","Saranno creati 5/6 posti letto con il relativo spazio per i figli attraverso la parziale ristrutturazione della struttura","Un locale per i padri separati nell'ex asilo nido comunale di
via Fiorentina. La Giunta, su proposta dell'assessore
alle Politiche sociali Luigi Biancalani,
ha deliberato la nuova destinazione dell'immobile,
inutilizzato ormai da circa un anno.
""Daremo una risposta ad una necessità che ci è
stata più volte sollecitata - spiega l'assessore -. I padri
separati potranno ritrovare un ambiente di vita idoneo, con una
relativa autonomia, anche rispetto alla possibilità di
ospitare i figli minori, come è nel loro diritto"".
La struttura di via Fiorentina, attraverso la parziale
riorganizzazione e ristrutturazione degli spazi interni,
potrà soddisfare questa necessità: saranno
creati circa 5/6 posti letto con il relativo spazio per ospitare i
figli minori.
L'immobile potrà essere concesso solo previo
pagamento di un canone, di cui si faranno carico, a seconda
dei casi, o i servizi sociali o i padri separati stessi"
243,http://comunicati.comune.prato.it/generali/?action=dettaglio&comunicato=14201600000243,23/02/2016,17:05,Viabilità,"Attraversamenti pedonali luminosi, gli interventi fatti e in fase di realizzazione","In programma anche l'installazione di attraversamenti pedonali protetti",,"Nuovi attraversamenti pedonali luminosi negli incroci ritenuti
più pericolosi o più bui della città. Molti
sono già stati installati, altri sono in corso di
realizzazione e a breve, una volta che saranno aggiudicati gli
appalti, ne verranno installati altri.
Nello specifico il nuovo sistema di segnalazione prevede una
cartellonistica che indica la presenza di un attraversamento
pedonale, dei lampeggianti e una luce che illumina le strisce
pedonali, così da garantire una maggior sicurezza per i
pedoni. Si tratta di attraversamenti particolarmente visibili di
notte, in grado di richiamare l'attenzione degli automobilisti.
Sono 11 i nuovi attraversamenti già installati:
via Fiorentina con la declassata;
  via Giuseppe Valentini in prossimità di via Stefano
  Vai;
  via Giulio Braga con via Manfredo Pasquinelli e via della
  Fattoria;
  via Roma in prossimità di via Guittone d'Arezzo;
  via Pistoiese con via Lorenzo da Prato;
  via Fabio Filzi con via Solferino;
  ponte Datini in proseguimento della pista ciclabile;
  via Pistoiese in prossimità di via Arcangelo
  Corelli;
  viale Ferraris in prossimità di via delle
  Ripalte;
  via Senio all'altezza del civico 104 e via per Iolo al civico
  55;
  nuova viabilità che collega via Traversa Pistoiese con
  via Traversa Vicinale.
Sono inoltre in corso di realizzazione attraversamenti pedonali
luminosi in viale Montegrappa, in prossimità di via Alfonso
Parigi e in via Borgo di Casale all'altezza della chiesa.
Sono già state effettuate le gare e sono in fase di
aggiudicazione gli appalti per la realizzazione di ulteriori
passaggi luminosi. I prossimi interventi verranno effettuati
in:
via Capponi tra via Campanella e via Cadorna;
  via Curtatone in prossimità di via Oberdan (percorso
  pedonale proveniente da San Fabiano - Bastione delle
  Civette);
  via Alfani in prossimità di via P.Massilimiano
  Kolbe;
  via Marco Roncioni all'altezza della rotatoria con via
  Monnet;
  via di Galceti in prossimità della rotatoria con via
  VII Marzo;
  via San Martino per Galceti in prossimità del percorso
  ciclopedonale lungo il Bardena;
  via Marradi in prossimità di via Bensa;
  via del Palco in prossimità di via Nuti;
  via Roma all'altezza dell'ingresso della piscina;
  viale della Repubblica all'altezza di via Brunelleschi;
  via del Purgatorio all'altezza del civico 90;
  via Traversa Pistoiese in prossimità della
  farmacia
Saranno poi realizzati alcuni attraversamenti pedonali protetti,
che saranno installati nelle strade più larghe. Questi
consistono nella restringimento della carreggiata e nella
realizzazione di un manufatto (cordoli o aiuole), così da
garantire una sicurezza maggiore per il pedone e allo stesso tempo
far diminuire la velocità delle auto. Al momento, in via
prioritaria, attraversamenti protetti saranno realizzati in via
Orti del Pero, via Bresci e via Pistoiese."
244,http://comunicati.comune.prato.it/generali/?action=dettaglio&comunicato=14201600000244,23/02/2016,17:42,Libri,"Il rapporto tra economia e territorio ne ""La coscienza dei luoghi"" di Becattini","Oggi pomeriggio in salone consiliare alla presenza dell'assessore alle Attività produttive regionali Stefano Ciuoffo","Il sindaco Biffoni: ""La nostra comunità ha bisogno di riflessioni profonde per trovare una nuova prospettiva""","""La coscienza dei luoghi"", il volume dell'economista Giacomo
Becattini, esperto conoscitore della realtà pratese e
cittadino onorario, è stato presentato questo pomeriggio nel
salone consiliare di palazzo comunale.
Per motivi di salute non è potuto essere presente
l'autore Giacomo Becattini che ha, comunque, seguito, il dibattito
attraverso la diretta  di Radio Spin e a presentare l'opera
è stato l'urbanista e co-autore Alberto Magnaghi.
""Becattini e Magnaghi sono letture complicate ma capaci di dare
spunti di riflessioni particolari su un tema, quello
dell'urbanistica, su cui negli ultimi anni Prato è stata
deficitaria - ha dichiarato in apertura dei lavori il
sindaco Matteo Biffoni -. Abbiamo smesso di studiare il distretto e
la nostra comunità e abbiamo invece bisogno di riflessioni
profonde per dare una nuova prospettiva"". 
""Con le sue opere Becattini ha segnato una generazione intera e
ha influenzato le politiche di governo - ha affermato invece
l’assessore alle Attività produttive della Regione
Stefano Ciuoffo -. L'economia e l'urbanistica sono due materie che
si contagiano in questo libro, sovrapposte e sovrapponibili.
Ne viene fuori una visione rivolta al futuro che mette
in discussione alcuni modelli storici"".
""Becattini è stato il mio maestro - ha
esordito l’assessore alle Politiche Economiche e del
Lavoro Daniela Toccafondi -. Dalla lettura del volume emerge
una visione corale da coltivare, in cui le responsabilità
vanno individuate dal basso per costruire percorsi basati su valori
positivi e condivisi"".
Il volume contiene una raccolta di scritti recenti
dell'economista. Il filo conduttore dei saggi presenti al suo
interno è il luogo inteso come matrice e tessuto connettivo
dei mondi di vita e della produzione: nella riflessione recente di
Becattini si compie una “ lunga marcia” dagli studi
economici marshalliani verso il territorio, un
“ritorno” in cui il rapporto fra produzione e luoghi si
ribalta: sono le ragioni dell’identità dei luoghi a
indirizzare i saperi e le sapienze produttive delle comunità
insediate verso modalità di relazione con l’ambiente
che ne consentano l’autoriproduzione e l’arricchimento
continui nel tempo.
A chiudere il volume un saggio in forma di dialogo fra Becattini
e Alberto Magnaghi (urbanista) sul tema “coscienza di classe
e coscienza di luogo”; saggio che, a partire dai diversi
sguardi disciplinari dei due autori, tratta la nuova
centralità del territorio come matrice patrimoniale di un
globale costituito da una moltitudine di mondi locali cooperanti in
forme federative.
Alla presentazione sono intervenuti Mauro Bonaiuti
dell’Università di Torino, Massimo Bressan presidente
dell’Iris, Alfiero Falorni di Alfamark, Marco Bellandi, Gabi
Dei Ottati, David Fanfani e Luciana Lazzaretti
dell’Università di Firenze; Giampiero Nigro
dell’Istituto Internazionale Datini e Fabio Sforzi
dell’Università di Roma. 
"
245,http://comunicati.comune.prato.it/generali/?action=dettaglio&comunicato=14201600000245,26/02/2016,10:08,Personale,"Assistenti sociali, nuove assunzioni","Conferenza stampa, oggi, venerdì 26 febbraio, ore 12, sala giunta",,"Si terrà oggi, venerdì 26 febbraio, alle 12, in
sala giunta, la conferenza stampa dal titolo ""Assistenti
sociali, nuove assunzioni"". 
Parteciperanno l'assessore al personale Benedetta Squittieri e
l'assessore alle Politiche sociali Luigi Biancalani.
I colleghi giornalisti sono invitati a partecipare.
Graditi fotografi ed operatori tv."
246,http://comunicati.comune.prato.it/generali/?action=dettaglio&comunicato=14201600000246,,,,,,,"notizia non presente"
247,http://comunicati.comune.prato.it/generali/?action=dettaglio&comunicato=14201600000247,25/02/2016,10:41,"Attività produttive","La mortadella di Prato IGP protagonista della trasmissione di RaiUno ""A conti fatti""","Domani, venerdì 26 febbraio, alle 11, piazza del Comune e Biblioteca lazzerini","L'invita Serena Magnanensi parlerà anche delle altre eccellenze del territorio come il pane prodotto con farina Gran Prato e le Pesche di Prato","La Mortadella di Prato diventa IGP e richiama in città le
telecamere di RaiUno per una diretta con la trasmissione ""A conti
fatti"", in onda alle 11 e condotta in studio da Elisa Isoardi.
Il collegamento con lo studio avverrà, domani,
venerdì 26 febbraio, da Piazza del Comune e
coinvolgerà non solo la Mortadella di Prato ma anche altre
eccellenze del territorio come il pane prodotto con farina Gran
Prato e le Pesche di Prato. Subito dopo seguirà un secondo
collegamento con interviste dalla Biblioteca Lazzerini.
Inviata della trasmissione sarà Serena Magnanensi, che
ospiterà durante il collegamento il Presidente del Consorzio
Mortadella di Prato Carlo Conti assieme ad Enrico Conti, titolare
della omonima macelleria che preparerà in diretta alcuni
piatti a base di Mortadella di Prato, a cui si uniranno anche il
Presidente dell'Associazione Gran Prato Marco Bardazzi e il Vice
Presidente dell'Accademia Maestri Pasticceri Italiani nonché
miglior pasticcere italiano 2012 Paolo Sacchetti del Caffè
Nuovo Mondo con le Pesche di Prato."
248,http://comunicati.comune.prato.it/generali/?action=dettaglio&comunicato=14201600000248,25/02/2016,10:25,Giunta,"Prato e Firenze, seduta comune delle due giunte cittadine","Venerdì 16 febbraio alle 15.30 presso la Villa La Ferdinanda","Al termine i sindaci Biffoni e Nardella incontreranno la stampa","La Giunta comunale di Prato e la Giunta comunale di Firenze si
riuniranno in seduta congiunta domani, venerdì 26 febbraio
alle 15.30, presso la Villa La Ferdinanda di Artimino.
Al termine dei lavori, previsto tra le 17 e le
17,30, i sindaci Matteo Biffoni e Dario Nardella incontreranno
la stampa."
249,http://comunicati.comune.prato.it/generali/?action=dettaglio&comunicato=14201600000249,24/02/2016,12:35,Istituzioni,"Convenzione tra Comune e Provincia per il segretario generale unico","La delibera sarà votata durante il prossimo consiglio comunale",,"Sarà votata durante la prossima seduta del consiglio
comunale la Convenzione tra il Comune di Prato e la Provincia di
Prato per il servizio in forma associata delle funzioni di
Segretario Generale.
Una scelta, quella di svolgere in modo associato e coordinato le
funzioni di Segretaio generale, volta a garantire una maggior
economicità, efficacia ed efficienza dell'azione
amministrativa.
Il nuovo segretario generale unico sarà Roberto Gerardi,
attualmente titolare della Segreteria Generale del Comune.
Sulla base della ripartizione dei costi previsti dalla
convenzione (70% a carico del Comune e 30% a carico della
Provincia), non sono previste ulteriori spese aggiuntive per
l'amministrazione comunale."
250,http://comunicati.comune.prato.it/generali/?action=dettaglio&comunicato=14201600000250,25/02/2016,12:38,Sport,"Rugby, incontro Italia - Francia under 17: la presentazione delle squadre","Domani, venerdì 26 febbraio, alle 18, salone consiliare di palazzo comunale","Convocati per la gara in programma sabato anche cinque atleti provenienti dall'accademia di Prato","Sabato 27 febbraio, alle 14,30, si disputerà allo stadio
Chersoni di Iolo il match internazionale tra le nazionali di rugby
di Italia e Francia U17.
I ragazzi allenati da Paolo Grassi e les garçons di
Monsieur Piqueirones insieme allo staff delle due nazionali saranno
ricevuti domani, venerdì 26 febbraio, alle 18, nel salone
consiliare di palazzo comunale dalle autorità sportive ed
istituzionali.
Tra i convocati alla gara di sabato cinque atleti provenienti
dall’Accademia di Prato: Marco Bonanni, Andrea Chianucci,
Leonardo Mariottini, Mattia Strada e Gabriele Vincenti, oltre
all'allenatore Paolo Grassi. 
Si prega di inviare un fotografo e/o un operatore tv."
251,http://comunicati.comune.prato.it/generali/?action=dettaglio&comunicato=14201600000251,24/02/2016,13:55,Partecipate,"Gida, riduzione dei componenti del Consiglio di amministrazione","Approvata dalla giunta la delibera per la modifica dello statuto di Gida. L'atto sarà discusso in consiglio comunale",,"Riduzione dei componenti del consiglio di amministrazione di
Gida e dei compensi dei membri del Cda, e modifiche alle
modalità di convocazione dell'assemblea. E' quanto previsto
dal nuovo statuto di Gida, società costituita nel 1981 per
volontà del Comune e dell'Unione Industriale Pratese, le cui
modifiche sono state approvate ieri dalla giunta. L'atto
sarà votato durante la prossima seduta del consiglio
comunale.
L'azione rientra nell'ambito del programma di contenimento dei
costi del settore pubblico allargato portato avanti
dall'amministrazione comunale.
Nello specifico la delibera prevede la modifica dell'articolo 17
dello statuto e la riduzione della composizione del consiglio di
amministrazione della società, passando da 9 a 7 componenti,
di cui 4 nominati direttamente dal Comune e tre designati dal socio
di minoranza che detiene il maggior numero di azioni. Secondo
il testo attuale invece 5 membri sono nominati dal Comune, gli
altri quattro invece dall'assemblea dei soci su designazione del
socio di minoranza che detiene il maggior numero di azioni (ovvero
l'Unione Industriale pratese). In programma anche modifiche alle
modalità tecniche di convocazione dell'assemblea.
Spetterà poi all'assemblea ordinaria della società
Gida Spa la decisione di come ridurre i compensi dei componenti del
Consiglio di amministrazione, mentre l'assemblea straordinaria
avrà il compito di approvare la modifica dello statuto."
252,http://comunicati.comune.prato.it/generali/?action=dettaglio&comunicato=14201600000252,08/03/2016,10:08,Appuntamenti,"CSN, corso di disegno naturalistico","A partire dall'11 marzo, tutti i venerdì dalle 17 alle 19. Per informazioni 0574/460503","Il corso, tenuto dal dottor Tommaso Cencetti, è aperto a tutti i ragazzi dagli 8 anni in su, fino a un massimo di 15 partecipanti","A partire dall'11 marzo, il Centro di Scienze Naturali organizza
un corso di disegno naturalistico, suddiviso in 6 lezioni,
che si terrà ogni venerdì dalle 17 alle 19 a
cura del Dott. Tommaso Cencetti e in collaborazione con la
Fondazione Paolo Malenotti.
Il corso è aperto a tutti i ragazzi dagli 8 anni in su,
fino a un massimo di 15 partecipanti. Il costo complessivo del
corso è di 50 euro, incluso il materiale per la prima
lezione.
Per chi fosse interessato a partecipare è necessario
contattare la Segreteria del CSN al numero 0574-460503, o
all'indirizzo e-mail edu@csn.prato.it"
253,http://comunicati.comune.prato.it/generali/?action=dettaglio&comunicato=14201600000253,28/02/2016,11:08,Urbanistica,"Concorso Parco centrale di Prato, domani, lunedì 29 febbraio la scadenza per la presentazione delle domande","Entro l'11 marzo saranno resi noti i nomi dei vincitori di questa prima fase del bando e dei 5 nomi di riserva",,"C'è tempo fino alle 17 di domani, lunedì 29
febbraio per partecipare al concorso di progettazione ""Il parco
centrale di Prato"" (www.ilparcocentralediprato.it) che
ridisegnerà l'area dell'ex Ospedale Misericordia e Dolce. Un
parco urbano attrezzato di oltre tre ettari sui quali il costruito
non potrà superare i 3000 mq.
Entro l'11 marzo saranno resi noti i nomi dei vincitori di
questa prima fase del bando e dei 5 nomi di riserva.
La notizia del concorso internazionale è stata pubblicata
su numerose riviste specializzate in 12 paesi (Usa, Russia,
Portogallo, Spagna, Brasile, Cile, Olanda, Romania,Argentina,
Germania, Turchia e Libano) coinvolgendo un’amplissima
comunità di progettisti che hanno già manifestato un
forte e preciso interesse."
254,http://comunicati.comune.prato.it/generali/?action=dettaglio&comunicato=14201600000254,25/02/2016,12:22,Personale,"L'Avvocatura del Comune ricerca un Dottore in Giurisprudenza","La domanda di ammissione deve essere presentata a mani alla Segreteria Legale, o all'indirizzo e-mail p.tognini@comune.prato.it, o al Protocollo Generale","Alla domanda dovranno essere allegati il curriculum vitae, dal quale emerga la votazione dell'esame finale, nonchè il titolto della tesi","L'Avvocatura del Comune sta ricercando un Dottore in
Giurisprudenza interessato allo svolgimento della pratica forense
presso il Comune. L'ufficio si occupa di gestire il contezioso
dell'ente, sia in ambito civile che amministrativo, e di fornire
consulenza legale a tutti gli uffici del Comune.
Lo svolgimento della pratica consentirà di acquisire una
buona conoscenza del diritto amministrativo, con particolare
riguardo al tema dell'espropriazioni, dell'edilizia e degli
appalti, oltre che del diritto civile e processuale.
La domanda di ammissione all'esercizio della pratica forense
deve essere presentata a mano alla segreteria legale di questa
Avvocatura, o all'indirizzo e-mail p.tognini@comune.prato.it,
o al Protocollo Generale del Comune, in Piazza del Comune n.3, ed
indirizzata al Servizio Legale.
Alla domanda dovranno essere allegati il curriculum vitae, dal
quale emerga la votazione dell'esame finale, nonchè il
titolto della tesi.
Per ulteriori informazioni è possibile telefonare al
numero 0574/1836386 o al numero 0574/1836048."
255,http://comunicati.comune.prato.it/generali/?action=dettaglio&comunicato=14201600000255,25/02/2016,13:56,Lavoro,"Sciopero lavoratori del gas, Biffoni: Nei bandi di gara anche garanzie per i dipendenti","Questa mattina il confronto tra lAmministrazione e i rappresentanti di Cgil, Cisl e Uil",,"Alla vigilia delle gare per l’affidamento di distribuzione
del gas i sindacati chiedono garanzie per i lavoratori delle
aziende. Questa mattina, durante la giornata di sciopero generale
proclamata da Cgil, Cisl e Uil, il 
sindaco Matteo Biffoni, il vicesindaco Simone Faggi e
l’assessore Benedetta Squittieri hanno incontrato i
rappresentanti sindacali.
Prato sarà tra le prime città toscane a bandire la

gara per l’affidamento del servizio di
distribuzione del gas e i rappresentanti dei
lavoratori hanno chiesto di essere coinvolti durante la stesura del
bando perché venga garantita continuità di
trattamento dei dipendenti nel caso in cui a vincere sia
un’azienda diversa da quella in cui attualmente lavorano. I
sindacati hanno spiegato che non si tratta soltanto di garantire da
parte del vincitore  l’assorbimento di tutto il
personale che già opera sul territorio, come già ora
avviene, ma anche di prevedere clausole di garanzia per una
continuità delle condizioni contrattuali, in particolare sul
fronte del versamento dei contributi previdenziali. Il sindaco
Matteo Biffoni ha dichiarato massima disponibilità al
confronto in fase di stesura del bando: “Prato in quanto
stazione appaltante redigerà un bando che di fatto coinvolge
altri Comuni. Immediatamente mi confronterò con gli altri
sindaci ma sono certo della loro volontà nel tenere in forte
considerazione i diritti dei lavoratori. Dopo questo passaggio
sarà importante una consultazione con i nostri tecnici per
capire come possiamo mettere a punto un bando che garantisca
parità di trattamento ai dipendenti, qualunque sia
l’azienda vincitrice della gara. E’ importante tutelare
i lavoratori, in particolare per quanto riguarda il riconoscimento
dei contributi previdenziali versati”.

Lo sciopero di oggi ha coinvolto i lavoratori di tutte le
aziende del gas della Toscana (2i Rete Gas, Asa, Estra, Gergas,
Gesam, Italgas, Toscana Energia), che impiegano complessivamente
circa 1.300 persone."
256,http://comunicati.comune.prato.it/generali/?action=dettaglio&comunicato=14201600000256,25/02/2016,14:30,Cittadinanza,"Piano per il lavoro sicuro, Faggi: ""Rendere strutturali i controlli degli ispettori""","Il vicesindaco: ""Bisogna allargare le verifiche alla regolarità contributiva e fiscale""","La necessità è emersa dalla riunione del tavolo che si è svolta in Comune","“I risultati raggiunti attraverso i controlli degli
ispettori Asl nelle aziende sono molto positivi, ma nessuno si
illude che il problema del rispetto delle regole e della sicurezza
nei luoghi di lavoro sia risolto”. Lo hanno affermato il
vicesindaco di Prato, Simone Faggi, e il coordinatore regionale per
il Piano per il lavoro sicuro, Renzo Berti, al termine della
riunione del tavolo pratese “Patto per il lavoro
sicuro” che si è svolta questa mattina in palazzo
comunale e alla quale hanno partecipato tutte le categorie
economiche. Intanto si comincia a guardare anche al futuro, con
l’idea di arrivare a definire un progetto con il quale
potenziare i controlli anche sul terreno della regolarità
contributiva e fiscale.
“In considerazione dei dati analizzati stamani”, ha
aggiunto il vicesindaco Faggi, “dal tavolo è emersa la
necessità di rendere strutturale il percorso dei controlli,
perché solo così potremo contare su un baluardo in
tema di prevenzione del rischio e  i affermazione di una
cultura sulla sicurezza nei luoghi di lavoro. Affinché tutto
questo sia possibile, il tavolo pratese ritiene necessario che la
Regione Toscana stabilizzi le assunzioni di un numero congruo di
ispettori”.
Il vicesindaco Faggi ha sottolineato anche un’altra
necessità emersa dal tavolo. “Ora serve un passo in
più. Bisogna ampliare i controlli, che già stiamo
facendo ma che vanno potenziati, alla regolarità
contributiva e fiscale, che dovranno avere la stessa
intensità con cui si sono fatti e si stanno facendo le
verifiche sulla sicurezza”.
Il tavolo si riunisce con cadenza periodica e ha
l’obiettivo di verificare l’andamento dei controlli
attuati dagli ispettori Asl e valutare nuove ipotesi di
intervento.
I controlli effettuati finora in ambito di area vasta hanno
interessato circa 4.000 aziende.
“Al primo controllo i due terzi delle aziende sono
risultate non regolari in ordine alla sicurezza”, ha spiegato
Berti, “e hanno ricevuto le prescrizioni Asl alle quali
doversi adeguare. L’84% delle aziende hanno ottemperato alle
richieste e hanno pagato la multa, con introiti che, a fine 2015,
sono risultati pari a 4 milioni e 861 euro, permettendo di
autofinanziare gli investimenti messi in campo dalla Regione per
questa iniziativa”.
Secondo le stime elaborate, questi dati, proiettati in
prospettiva, alla fine del 2016 consentiranno di avere l’80%
delle aziende in regola."
257,http://comunicati.comune.prato.it/generali/?action=dettaglio&comunicato=14201600000257,25/02/2016,15:02,Mobilità,"Permessi di pubblica utilità, non sarà più l'assessorato alla mobilità a rilasciarli","Sarà avviato un percorso in commissione 3 per la riscrittura del disciplinare. Per ogni permesso saranno richiesti documenti specifici valutati da un ufficio tecnico","L'assessore Filippo Alessi: ""Prosegue il percorso di trasparenza e semplificazione avviato all'inizio del nostro mandato""","L'assessore Filippo Alessi, insieme ai tecnici
dell'amministrazione, avvierà un percorso attraverso la
commissione consiliare 3, presieduta da Luca Roti, che
porterà alla riscrittura del disciplinare per la concessione
dei permessi di pubblica utilità per l'accesso alla Ztl
cittadina.
""Ad oggi, inusualmente e a causa di retaggi del passato -
afferma l'assessore Alessi - è di competenza
dell'assessorato alla Mobilità la scelta del rilascio o meno
dei permessi di pubblica utilità di accesso alla ztl
cittadina. Dopo una serie di confronti all'interno
dell'amministrazione abbiamo convenuto che questa situazione non
potesse essere più sostenibile e per questo motivo
inizieremo una serie di incontri all'interno della commissione 3
per la riscrittura del disciplinare"".
A chiunque, associazione o singolo, vorrà richiedere il
permesso di accesso saranno richiesti dei requisiti che dovranno
essere dimostrati con dei documenti specifici e sarà poi un
ufficio tecnico all'interno dell'amministrazione ad
occuparsene. 
""Ad oggi sono 1200 i permessi di pubblica utilità
rilasciati: 200 i permessi di tipo 3 e 1000 quelli di tipo 3A, di
questi il 90% è in uso a enti di luce acqua e gas per le
manutenzioni. Intendiamo così - conclude l'assessore -
portare avanti il percorso di semplificazione e trasparenza
intrapreso all'inizio del nostro mandato"". "
258,http://comunicati.comune.prato.it/generali/?action=dettaglio&comunicato=14201600000258,26/02/2016,10:00,Economia,"L'assessore Toccafondi parteciperà all'inaugurazione del portale Pratoexpo.com","L'inaugurazione è fissata per lunedì 29 febbraio alle ore 20","La titolare della delaga alle politiche economiche: ""Iniziativa importante per vincere la sfida dell'economia globalizzata""","L’assessore alle Politiche economiche e per il lavoro,
Daniela Toccafondi, lunedì 29 febbraio alle ore 20
parteciperà, presso Eventi e Cucina in viale Montegrappa,
all’inaugurazione del portale marketplace PRATOEXPO.COM,
innovativo strumento di mercato attraverso il quale i clienti
potranno conoscere le disponibilità di magazzino e
acquistare tessuti dai produttori pratesi che hanno aderito al
progetto.
“Mi auguro che il progetto promosso e realizzato da
Pratotrade abbia successo”, dice l’assessore
Toccafondi. “ Non solo perché mette in campo il primo
strumento di informazione e di mercato che sfrutta le nuove
tecnologie ma soprattutto perché dà visibilità
delle aziende pratesi che producono tessuti. È
un’iniziativa estremamente importante. Anche per lo sforzo di
fare squadra dimostrato dalle imprese che hanno aderito, che a mio
giudizio è la strada giusta per vincere la sfida
dell’economia globalizzata”."
259,http://comunicati.comune.prato.it/generali/?action=dettaglio&comunicato=14201600000259,26/02/2016,10:45,Cultura,"""Pinocchio"", i classici Disney al cinema Eden","Domenica 28 febbraio alle 10.30. Ingresso gratuito","Ultimo appuntamento con la rassegna Disney dedicata alle famiglie","Giunge al termine la rassegna di cartoni animati
Disney promossa dal Comune di Prato nell’ambito del
progetto 
Febbraio, il cinema al centro, ideato per promuovere i
film di qualità ed avvicinare le nuove generazioni alla
cultura cinematografica.
L'ultimo appuntamento al cinema Eden è per domenica
28 febbraio, alle 10.30, ingresso gratuito, con 
Pinocchio, storia di un burattino di legno nato
dalle mani di Geppetto e delle sue peripezie per diventare un
bambino in carne ed ossa, che coinvolgeranno molti incontri con una
serie di loschi personaggi come il gatto e la volpe,
Magiafuoco e Lucignolo, che lo porteranno a cacciarsi in
grossi guai! Per fortuna, però, Pinocchio sarà
aiutato dal grillo parlante e dalla bella fata turchina. Un
classico Disney, che nonostante il passare del tempo, non perde il
fascino e la vocazione formativa per i bambini di tutte le
età.
Per maggiori informazioni: info@cinemaedenprato.it"
260,http://comunicati.comune.prato.it/generali/?action=dettaglio&comunicato=14201600000260,26/02/2016,10:06,Giunta,"Prato e Firenze, per la prima volta seduta comune delle due giunte cittadine","Oggi venerdì 26 febbraio alle 15.30 presso la Villa La Ferdinanda di Artimino","Biffoni: ""Momento importante che nasce dalla consapevolezza che non è più possibile governare le città restando chiusi dentro i propri confini""","La Giunta comunale di Prato e la Giunta comunale di Firenze si
sono riunite in seduta congiunta oggi pomeriggio, venerdì 26
febbraio, presso la Villa La Ferdinanda di Artimino.
Dal confronto tra le due giunte è scaturito un documento
comune e il lavoro verrà portato avanti con una nuova
modalità attraverso sei gruppi di lavoro formati da sindaci
e assessori.
I sei gruppi sono concentrati su questi temi: 
economia
  saperi, cultura e formazione, promozione turistica e
  marketing territoriale
  ambiente, territorio, urbanistica
  mobilità e infrastrutture
  servizi pubblici locali
  immigrazione, sociale, sicurezza urbana
""E' un momento importante - ha affermato il sindaco Matteo
Biffoni - che nasce dalla consapevolezza che non è
più possibile governare le città restando chiusi
dentro i propri confini. Per migliorare i servizi, contenere le
spese, programmare le scelte urbanistiche, socio sanitarie,
ambientali, l'unica strada è incontrarsi, discutere,
collaborare. Senza perdere di identità, anzi
rafforzandola"". 
E' la prima volta che le giunte dei due Comuni, i
più grandi del centro Italia, lavorano in seduta comune."
261,http://comunicati.comune.prato.it/generali/?action=dettaglio&comunicato=14201600000261,26/02/2016,10:20,Viabilità,"Lavori di risanamento del manto stradale in un tratto di Viale Leonardo da Vinci","Lunedì 29 febbraio dalle 7 e non oltre le 10",,"Allo scopo di effettuare lavori urgenti di risanamento e
rifacimento del manto stradale in Viale Leonardo da Vinci,
limitatamente alla corsia d'uscita in direzione di Viale
dell'Unione Europea per il traffico proveniente dal lato di Via dei
Trebbi, e nell'area d'intersezione tra Viale dell'Unione Europea
con Via del Calice, lunedì 
29 febbraio, dalle 7 fino al termine dei
lavori, e comunque non oltre le 10, in Via del Calice, sarà
attivo il divieto di sosta con rimozione forzata su ambo i lati e
il divieto di transito. Nell'area di intersezione regolata da
rotatoria tra Via del Calice e Viale dell'Unione Europea
sarà attivo il divieto di sosta con rimozione forzata su
ambo i lati, il restringimento della carraggiata e sarà
imposto il limite massimo di velocità di 30 Km/h.
Durante la chiusura del suddetto tratto di Via del Calice, il
traffico proveniente dal lato di Via dell'Unione Europea
sarà deviato in Viale dell'Unione Europea, Via L. da Vinci,
Via dei Trebbi, Via Casale e Fatticci, Via Argine del Calice e Via
del Calice; mentre il traffico proveniente dal lato di Via Argine
del Calice sarà deviato in via Argine del Calice, Viale L.
da Vinci e Viale dell'Unione Europea."
262,http://comunicati.comune.prato.it/generali/?action=dettaglio&comunicato=14201600000262,26/02/2016,10:22,"Attività produttive","Sportello unico, novità per l'invio delle pratiche telematiche","Da lunedì 29 febbraio il passaggio al nuovo sistema telematico di accettazione regionale","Non è prevista interruzione del servizio di trasmissione. Saranno cancellate le pratiche in lavorazione e non ancora trasmesse al SUEAP entro le 24 del 28 febbraio","Lunedì 29 febbraio 2016 sarà disabilitata la
piattaforma telematica del Sistema in supplenza della Regione
Toscana (il cosiddetto Portale Regionale), tramite cui si
presentano al Comune le pratiche di avvio e modifica (variazione,
subentro, cessazione) relative alle attività produttive e
alla polizia amministrativa.
Il passaggio al nuovo Sistema Telematico di Accettazione
Regionale (STAR) sul momento non comporterà alcuna
interruzione del servizio di trasmissione delle pratiche; ma tutte
le pratiche in lavorazione e non ancora trasmesse al SUEAP entro le
ore 24 del 28 febbraio, saranno cancellate, mentre rimarranno
sempre consultabili le pratiche già inviate.
Il nuovo Sistema Telematico di Accettazione Regionale è
l’unica modalità, salvo specifiche eccezioni,
consentita per la trasmissione delle pratiche allo Sportello.
E’ il sistema di accettazione adottato da Regione Toscana su
tutto il territorio regionale.
A partire da oggi inoltre il SUEAP invierà agli iscritti
una newsletter. Per iscriversi basta inserire il proprio indirizzo
e-mail nella pagina di iscrizione sul sito del
SUEAP: http://sueap.comune.prato.it/newsletter/pagina437.html.
La newsletter non avrà una cadenza fissa, perché
il SUEAP invierà agli iscritti le novità normative,
regolamentari e procedurali relative alle pratiche edilizie,
commerciali, produttive, di servizio e di polizia
amministrativa."
263,http://comunicati.comune.prato.it/generali/?action=dettaglio&comunicato=14201600000263,,,,,,,"notizia non presente"
264,http://comunicati.comune.prato.it/generali/?action=dettaglio&comunicato=14201600000264,26/02/2016,13:18,Eventi,"Fiere e mercatini, gli appuntamenti del fine settimana","Tutta la giornata di sabato 27 e di domenica 28 febbraio","Le iniziative si svolgeranno in piazza San Francesco, piazza Santa Maria in Castello, piazza Buonamici e piazza SantAntonino","Due le iniziative in programma nel centro storico nel fine
settimana.
Per gli appassionati del vintage e del modernariato, da non
perdere l’edizione di “ 
Collezionare in piazza”, prevista per tutta
la giornata di sabato 27 e quella di domenica 28 febbraio in piazza
San Francesco. Organizzata da Associazione Culturale “Il
Penny”.  
Domenica 28 febbraio, una giornata all'insegna dei prodotti
alimentari di stagione anche per la "" 
Fierucola delle Bigonce"", la consueta iniziativa
della quarta domenica del mese, che anima con prodotti biologici,
ecologici e di artigianato alimentare piazza Santa Maria in
Castello, piazza Buonamici e piazza Sant’Antonino.
Organizzata dall’Associazione “Il Filo di
Paglia”.
Sempre domenica 28 si
svolgerà il mercato nel parcheggio di piazza
Mercatale."
265,http://comunicati.comune.prato.it/generali/?action=dettaglio&comunicato=14201600000265,26/02/2016,18:10,Sport,"Rugby, incontro Italia - Francia under 17: presentate le squadre","La gara si disputerà domani, sabato 27 febbraio, alle 14,30 allo stadio Chersoni di Iolo",,"Si è tenuta questo pomeriggio, nel salone consiliare di
palazzo comunale la presentazione delle due nazionali, italiana e
francesce, under 17 di rugby che domani, sabato 27 febbraio, si
sfideranno in un match internazionale alle 14,30 allo stadio
Chersoni di Iolo.
Tra i presenti in salone comunale, oltre ad una parte dei
ragazzi allenati da Paolo Grassi, a les garçons di Monsieur
Piqueirones, ai due allenatori e alle autorità sportive e
istituzionali, anche il manager della formazione francese Christian
Gallonier e di quella italiana Claudio Gaudianello oltre al
presidente della Federazione italiana Rugby della Toscana Riccardo
Bonaccorsi.
Tra i convocati alla gara di domani cinque atleti provenienti
dall’Accademia di Prato: Marco Bonanni, Andrea Chianucci,
Leonardo Mariottini, Mattia Strada e Gabriele Vincenti, oltre
all'allenatore Paolo Grassi. "
266,http://comunicati.comune.prato.it/generali/?action=dettaglio&comunicato=14201600000266,27/02/2016,12:18,"Protezione civile","Meteo, chiuse alcune piste ciclabili. Tutti gli aggiornamenti sul sito della protezione civile","Criticità arancione per alcune zone del territorio pratese",,"Week end di pioggia a Prato dove il centro funzionale regionale
prevede criticità gialla per la giornata di oggi e
criticità arancione a partire da domani. Ricordiamo
che  
i tratti delle piste ciclabili cittadine che corrono lungo
i fiumi a livello inferiore rispetto a quello
stradale, sono  
chiuse e rimarranno chiuse, per assicurare la
massima sicurezza e tutela, durante l’intero periodo di
validità dell’a criticità meteo emessa dal CFR
(almeno fino alla mezzanotte di lunedì 29 febbraio).
E' chiuso anche il tratto a Galciana della pista ciclabile
A.Binda che corre lungo l'argine del Bardena/Iolo per permettere i
lavori di ripristino di un tratto di arginatura franata nel corso
della settimana passata (vedi ordinanza n. 410/2016).
Tutti gli aggiornamenti sul sito della Protezione civile e sul
sito del Comune di Prato."
267,http://comunicati.comune.prato.it/generali/?action=dettaglio&comunicato=14201600000267,,,,,,,"notizia non presente"
268,http://comunicati.comune.prato.it/generali/?action=dettaglio&comunicato=14201600000268,28/02/2016,13:15,Lutto,"Cordoglio dell'Amministrazione per la scomparsa dell'ex sindaco Lucarini","Biffoni: ""Uomo della politica sempre attento ai problemi sociali della città""","Martedì 1° marzo sarà allestita la camera ardente in salone consiliare","""A nome di tutta l'Amministrazione comunale esprimo vicinanza
alla famiglia per la morte di Alessandro Lucarini. Lucarini
è sempre stato attento ai bisogni della città, come
sindaco, come politico e come persona. Dopo l'impegno come primo
cittadino si è sempre messo a disposizione di Prato
occupandosi dei problemi sociali del territorio pratese.""
Così Matteo Biffoni ricorda l'ex sindaco, scomparso
all'età di 80 anni, che governò a Prato tra il 1985 e
il 1989.
Alle 10 di martedì 1° marzo verrà aperta
la camera ardente in Salone Consiliare fino alle ore 16.00 dove si
svolgerà la commemorazione a cura dell’Amministrazione
comunale."
269,http://comunicati.comune.prato.it/generali/?action=dettaglio&comunicato=14201600000269,01/03/2016,10:40,Bilancio,"Vento del 5 marzo 2015, in arrivo oltre un milione di euro di rimborso danni per il patrimonio comunale","L'amministrazione comunale ha stipulato una polizza assicurativa per coprire i danni ai patrimoni mobili e immobili","L'assessore Monia Faltoni: ""Il risultato ottenuto è frutto di un complesso lavoro di squadra tra gli uffici che ha portato alla definizione di una pratica di danno così rilevante""","A breve l'Amministrazione comunale incasserà oltre un
milione di euro dalla compagnia assicurativa per il rimborso dei
danni che il patrimonio comunale, mobiliare ed immobiliare, ha
subito in occasione dell’evento atmosferico del 5 marzo
scorso e per cui il Consiglio dei ministri dichiarò lo stato
di emergenza.
Grazie alla sinergia tra l’ufficio assicurazioni e gli
uffici tecnici dell’Ente,  si sono potute raccogliere,
in tempi brevi, tutte le informazioni necessarie per elaborare la
proposta di liquidazione giungendo, in meno di un anno, al
riconoscimento a favore del Comune della somma di 1.164.000,00
euro.
""Il risultato ottenuto - ha affermato l'assessore al Bilancio
Monia Faltoni - è frutto di un complesso lavoro di squadra
in cui il contributo degli uffici, ognuno per la parte di
competenza, è stato fondamentale per la definizione di una
pratica di danno così rilevante"".
Numerosi gli edifici che hanno subito danni e per i quali
l'Amministrazione ha anticipato risorse per la sistemazione
nell'immediato: Corale Guido Monaco, Palazzo Valentini, Palazzo
Pretorio, Palazzo Comunale, Palazzo Benassai, Ex Teatro S.
Caterina, Monastero S. Clemente, Biblioteca Lazzerini, Teatro
Metastasio, Palazzo della Prefettura, Palazzo di Giustizia, Comando
della Polizia municipale di piazza Macelli, sede della
circoscrizione sud, 48 edifici scolastici fra asili nido, scuole
d'infanzia, primarie, secondarie e superiori, 18 cimiteri comunali
e 4 impianti sportivi come la piscina e la palestra di via Roma, la
palestra delle scuole Meucci e Le Fonti."
270,http://comunicati.comune.prato.it/generali/?action=dettaglio&comunicato=14201600000270,,,,,,,"notizia non presente"
271,http://comunicati.comune.prato.it/generali/?action=dettaglio&comunicato=14201600000271,29/02/2016,12:17,"Attività produttive","Sportello Unico, dal 1° marzo il pagamento dell'imposta di bollo si eseguirà tramite il sistema T-Serve","Con il nuovo invio telematico per la quasi totalità delle pratiche SUEAP cambia la modalità di pagamento","Il pagamento può avvenire nelle agenzie Banca Popolare di Vicenza (Cariprato), BCC e nelle tabaccherie T-Serve della provincia","Da domani, martedì 1° marzo, il pagamento
dell'imposta di bollo si eseguirà tramite
il sistema T-Serve. Con l'introduzione dell'invio
telematico per la quasi totalità delle pratiche da
presentare allo Sportello Unico per l'Edilizia e le
Attività Produttive (SUEAP) non si
procederà più mediante scansione e annullamento
della marca cartacea.
Sempre dal 1° marzo 2016,
il sistema T-Serve sarà
utilizzato anche per il pagamento dell'imposta di bollo
dovuta dai privati sui provvedimenti autorizzatori con cui il
Comune conclude i procedimenti (edilizi, produttivi e di
polizia amministrativa).
Il relativo pagamento può avvenire nelle
agenzie Banca Popolare di Vicenza (Cariprato), nelle agenzie BCC e
nelle tabaccherie T-Serve, operanti nel territorio della provincia
di Prato.
In caso di impossibilità all'utilizzo della
modalità T-Serve, il versamento deve essere effettuato
tramite bonifico bancario o c/c postale intestato alla Tesoreria
Comunale.
L'imposta di bollo continuerà ad essere assolta tramite
apposizione del bollo cartaceo per rilascio di tesserini, patenti e
altre pratiche residuali di attività produttive e polizia
amministrativa."
272,http://comunicati.comune.prato.it/generali/?action=dettaglio&comunicato=14201600000272,29/02/2016,13:14,Rifiuti,"Porta a porta in centro storico, novità in arrivo per commercianti ed esercenti","Questa mattina il confronto tra l'Amministrazione comunale, Asm e le associazioni di categoria","L'assessore Filippo Alessi: ""Dal 2009 a oggi il centro è cambiato, troviamo nuove soluzioni insieme a chi ci lavora""","Un centro storico più ricco di ristoranti e locali,
affollato dall'ora dell'aperitivo fino alla tarda serata, con nuove
esigenze anche sul fronte dei rifiuti. Oggi è molto cambiato
il volto del centro rispetto al 
2009, quando fu introdotto il porta a
porta nell'area all'interno le mura, e quindi anche
l'organizzazione per il ritiro dei rifiuti deve adattarsi alle
nuove esigenze. Per questo stamattina l'assessore all'ambiente
Filippo Alessi e il presidente di Asm Gianluca Tapparini si
sono incontrati con i rappresentanti delle categorie economiche,
dando il via a 
un lavoro di programmazione condiviso che porterà,
prima dell'estate, a rivedere gli orari per il ritiro dei rifiuti
in accordo con le associazioni.
""Il calendario e gli orari attuali non si conciliano bene
con i bisogni di commercianti ed esercenti perché in 7
anni i cambiamenti che hanno investito questa parte di città
ha portato alla luce esigenze diverse - spiega 
l'assessore Filippo Alessi -. E'
aumentato il numero dei locali, ma anche il consumo si
è spostato soprattutto sull'orario serale, modificando di
fatto le esigenze dei gestori che devono esporre fuori
dalla propria attività i rifiuti da ritirare. Per
questo è necessario rivedere il sistema e riscrivere,
insieme alle associazioni di categoria, i nuovi orari per
ottimizzare il porta a porta"".
""All'evoluzione del contesto rispondiamo con un adeguamento del
servizio - sottolinea 
Gianluca Tapparini, presidente di Asm -. Oggi
abbiamo avviato il confronto con i rappresentanti delle categorie
economiche per un lavoro che continuerà nei prossimi mesi e
che si concluderà prima dell'estate, quando inizieremo il
porta a porta con nuove regole scritte insieme""."
273,http://comunicati.comune.prato.it/generali/?action=dettaglio&comunicato=14201600000273,02/03/2016,10,"Officina Giovani","On Stage Musica, i Perturbazione presentano ""Le storie che ci raccontiamo""","Venerdì 4 marzo alle 22 ad Officina Giovani. Ingresso gratuito","Sul palco anche Andrea Mirò che ha collaborato alla composizione delle canzoni del loro nuovo album","Venerdì 4 marzo alle 22 a Officina Giovani i 
Perturbazione presentano il loro settimo album ""Le
storie che ci raccontiamo"" con la produzione di Tommaso Colliva
(Muse, Calibro 35, Marta sui Tubi, Afterhours,etc….). Il
concerto vedrà anche la partecipazione di 
Andrea Mirò che ha collaborato alla
composizione delle canzoni di questo ultimo lavoro. In apertura i
Lo-wave. L'iniziativa fa parte della rassegna On Stage Musica.
L'ingresso è libero.
I Perturbazione sono uno dei principali gruppi rock
italiani dei nostri anni. Nati a Rivoli, alle porte di Torino,
hanno segnato la musica nazionale grazie a una manciata di album
fra i più significativi dell’ultimo decennio. Dopo gli
esordi nel ‘98 (Waiting to Happen e 36) è
arrivato il passaggio alla lingua italiana e con esso l’album
della svolta: In circolo, uno dei dischi più rilevanti
della contemporaneità nazionale, considerato dal mensile
“Rolling Stone” come uno dei 100 più belli di
sempre della musica italiana, e ristampato in una versione doppia e
celebrativa per il decennale. Canzoni
allo specchio e Pianissimo
Fortissimo completano una sorta di trilogia della
“formazione” e contribuiscono ad affermare il nome
della band nel panorama nazionale. Nel 2010 arriva Del nostro
tempo rubato.
Nel 2013 i Perturbazione fanno uscire  il 6 Maggio il
nuovo e 6° disco del gruppo, prodotto da Max
Casacci (Subsonica), intitolato Musica X; 10 nuovi
brani, con specialissimi ospiti (I Cani, Erica
Mou e Luca Carboni. Otto mesi dopo la pubblicazione della
prima versione dell’album, la band si presenta sul palco del
Festival di Sanremo con L’Unica e L’Italia vista
dal bar  per partecipare alla 64esima edizione che consacra
i Perturbazione come vera rivelazione del Festival.
Per info: Officina Giovani, Piazza dei Macelli, 4 
  tel. 0574.1836753, e-mail
staff@officinagiovani.it, sito web www.portalegiovani.prato.it,
f.b.: Officina Giovani, Twitter: @officinagiovani.

  "
274,http://comunicati.comune.prato.it/generali/?action=dettaglio&comunicato=14201600000274,29/02/2016,14:56,Dichiarazioni,"Morte di Pietro Maddaluno, Biffoni: ""Ricordo l'impegno costante a difesa dei più deboli""","Le condoglianze ai familiari. Domani un rappresentante dell'Amministrazione parteciperà ai funerali",,"“Sono addolorato per la morte di Pietro Maddaluno che
ricordo per l’impegno sincero e costante verso la ‘sua
associazione', che ha onorato con tre mandati da presidente, e per
la difesa dei più deboli e degli invalidi del lavoro. Di lui
mi piace sottolineare anche il suo impegno e la sua battaglia per
realizzare, dopo la proposta avanzata dal Comune di Prato, il
monumento ai Caduti sul Lavoro, posto in Piazza San Niccolò.
Alla moglie e ai figli e a tutti i suoi familiari esprimo le
più sentite condoglianze e la vicinanza mia e
dell’Amministrazione comunale”.
Lo ha dichiarato il sindaco di Prato, Matteo Biffoni, dopo aver
appreso la notizia della morte di Pietro Maddaluno, anima della
sezione Anmil della città.
Alla  cerimonia religiosa presso la Chiesa dei Santo
Martiri, che si terrà domani alle 15,30,
l’Amministrazione comunale sarà presente con un suo
rappresentante."
275,http://comunicati.comune.prato.it/generali/?action=dettaglio&comunicato=14201600000275,29/02/2016,15:34,Viabilità,"Lavori in un tratto di viale Leonardo da Vinci: ecco i divieti e le deviazioni","Domani, martedì 1 marzo, dalle 7 alle 12 in direzione della rotatoria con via S. Allende e, dalle 13 alle 17, in direzione Agliana",,"Domani, martedì 1 marzo, saranno effettuati lavori
urgenti di risanamento e rifacimento del manto stradale in viale
Leonardo da Vinci.
Limitatamente alla corsia in direzione della rotatoria di viale
S. Allende, sarà attivo il divieto di transito dalle 7 fino
al termine dei lavori e comunque non oltre le 12.
Durante i lavori il traffico veicolare proveniente da via dei
Trebbi in direzione della rotatoria posta all'intersezione con
viale S. Allende sarà deviato in viale L. da Vinci, via
Abbe' Pierre, via delle Pleiadi, via Orione e viale S. Allende.
Per quel che riguarda la corsia in direzione Agliana il divieto
di transito sarà attivo dalle 13 fino al termine dei lavori
e comunque non oltre le 17. Inoltre, sempre dalle 13 alle 17,
saranno attivi i divieti di transito e di sosta con rimozione
forzata su ambo i lati in via del Calice dalla rotatoria
all'incrocio con viale dell'Unione Europea per una lunghezza di
circa 40 metri. Il limite di velocità massima
consentita sarà di 30 km/h.
Durante questi altri lavori il traffico veicolare proveniente da
viale dell'Unione Europea in direzione Agliana sarà deviato
in viale L. da Vinci, in direzione di via dei Trebbi, per
effettuare inversione all'altezza della rotatoria posta all'altezza
della stessa via dei Trebbi ed immettersi nuovamente nel viale L.
da Vinci, S.P. 6 in direzione Agliana. Durante la chiusura del
tratto di via del Calice indicato sopra le auto saranno
indirizzate in viale dell'Unione Europea, via L. da Vinci, via dei
Trebbi, via Casale e Fatticci, via Argine del Calice e via del
Calice. Infine, il traffico proveniente da via Argine del
Calice sarà spostato in via Argine del Calice, viale
Leonardo da Vinci e viale dell'Unione Europea. "
276,http://comunicati.comune.prato.it/generali/?action=dettaglio&comunicato=14201600000276,29/02/2016,16:50,"Progetto Parco centrale Prato","230 domande da 12 Paesi per il progetto Parco centrale di Prato","Oggi pomeriggio l'apertura delle buste. Previsti almeno due giorni di lavoro della commissione","Saranno preselezionati 10 architetti che potranno partecipare al concorso di progettazione","Un concorso di livello internazionale per il Parco centrale di
Prato: 
230 domande provenienti da 12 diversi Paesi sono
arrivate oggi all'attenzione della commissione, che si è
riunita in seduta pubblica per dare il via alla 
preselezione di 10 architetti che potranno partecipare al
concorso di progettazione. I membri della commissione si
sono collegati in conference call con gli uffici dell'Urbanistica
di viale Vittorio Veneto: dai rispettivi studi hanno seguito la
seduta il presidente della commissione Bernard
Tschumi, Michelle Provoost, Sébastien Marot. Negli
uffici dell'assessorato erano presenti Francesco Procopio, Roberto
Zancan, Marzia de Marzi e Mario Moscardi. Tutta la commissione si
è svolta in doppia lingua, italiano e inglese, per
permettere agli architetti stranieri di seguire correttamente lo
svolgimento dei lavori.
""Questo concorso dimostra che Prato è diventata punto di
attrazione per tutto il mondo. Abbiamo ricevuto un altissimo numero
di domande, di notevole livello qualitativo sfogliando i nominativi
dei partecipanti - ha commentato 
l'assessore all'Urbanistica Valerio Barberis -.
Stiamo avviando un percorso importante che porterà Prato a
cambiare volto con la realizzazione di un parco urbano attrezzato
di oltre tre ettari e siamo orgogliosi dell'attenzione che si
è creata intorno a quello che è un vero e proprio
evento"".

Le domande presentate da studi stranieri sono circa la
metà, provenienti da Francia, Spagna, Olanda, Portogallo,
Stati Uniti, Belgio, Germania, Austria, Svizzera, Slovenia, Gran
Bretagna: ""Molti studi esteri hanno un capogruppo
italiano, che ha presentato formalmente la domanda, quindi i Paesi
di provenienza in realtà sono molti di più - spiega
Barberis -.  Adesso i membri della commissione analizzeranno
le candidature, siamo certi che ci sarà soltanto l'imbarazzo
della scelta"".
Dopo la seduta pubblica di questo pomeriggio sono programmate
altre due sedute pubbliche per proseguire l'ammissione dei
candidati nei giorni di martedì 1° marzo e
mercoledì 2 marzo. S 
aranno resi noti i risultati della preselezione durante la
seduta pubblica di venerdì 4 marzo alle ore
16.00. 
Entro la fine di giugno 2016 sarà annunciato il vincitore
al quale verrà dato un premio di 40mila euro e affidato
l’incarico della redazione del progetto definitivo ed
esecutivo per il nuovo Parco Centrale di Prato
(www.ilparcocentralediprato.it)
Intanto giovedì 3 marzo andrà in votazione in
Consiglio comunale l'approvazione definitiva della variante
urbanistica dell'area."
277,http://comunicati.comune.prato.it/generali/?action=dettaglio&comunicato=14201600000277,01/03/2016,10:32,Viabilità,"Le modifiche alla viabilità in un tratto di viale L.da Vinci di domani","Mercoledì 2 marzo dalle 7 alle 19 sarà chiusa la rampa di uscita in direzione viale dell'Unione Europea",,"Per effettuare lavori urgenti di risanamento e rifacimento del
manto stradale in viale Leonardo da Vinci limitatamente alla corsia
d'uscita in direzione della rotatoria con viale dell'Unione Europea
sarà attivo il divieto di transito domani, mercoledì
2 marzo, dalle 7 alle 19.
Durante i lavori, il traffico veicolare proveniente da via dei
Trebbi in direzione della rotatoria all'incrocio
con viale dell'Unione Europea sarà deviato in viale
Leonardo da Vinci, verso Agliana per effettuare inversione
all'altezza della rotatoria di via Francesco Ferrucci ed immettersi
nuovamente nella strada provinciale 6 in direzione
della rotatoria tra viale Leonardo da Vinci e viale
dell'Unione europea."
278,http://comunicati.comune.prato.it/generali/?action=dettaglio&comunicato=14201600000278,03/03/2016,10:08,Appuntamenti,"Giornata internazionale delle donne, tutte le iniziative in programma","Conferenza stampa, oggi, giovedì 3 marzo, ore 12, sala giunta",,"Si terrà oggi, giovedì 3 marzo, alle 12, in sala
giunta, la conferenza stampa dal titolo ""Giornata
internazionale delle donne, tutte le iniziative in programma"". 
Parteciperanno gli assessori alla Cultura Simone Mangani e alle
Pari Opportunità Mariagrazia Ciambellotti e la presidente
del consiglio comunale Ilaria Santi.
I colleghi giornalisti sono invitati a partecipare.
Graditi fotografi ed operatori tv."
279,http://comunicati.comune.prato.it/generali/?action=dettaglio&comunicato=14201600000279,01/03/2016,11:35,"Centro storico","Piazza Buonamici e Santa Maria in Castello, iniziata stamani la collocazione delle nuove pietre","I lavori da parte di Asm servizi dureranno circa 10 giorni","Le nuove pietre sostituiranno l'asfalto utilizzato in via temporanea dopo il cedimento della pavimentazione","Asm servizi ha iniziato questa mattina i lavori in piazza
Buonamici e piazza Santa Maria in Castello per la ricollocazione
delle pietre tolte settimane fa a causa dello sbriciolamento di
alcune di queste e sostituite temporaneamente dall'asfalto.
Le pietre danneggiate non potevano essere riparate e quindi, in
attesa della realizzazione del bando per la gara d'appalto per il
reperimento di nuove, per alcune settimane la pavimentazione
è stata sostituita con l'asfalto.
I lavori si protrarranno per circa dieci giorni e le due piazze
saranno completamente risistemate e restituite a
cittadini e turisti.
Il cedimento delle vecchie pietre non era dovuto alla
qualità del materiale usato ma è stato
causato da una struttura meccanica utilizzata durante
i lavori di consolidamento effettuati nel giardino della
Provincia che ne ha causato un inesorabile degrado."
280,http://comunicati.comune.prato.it/generali/?action=dettaglio&comunicato=14201600000280,04/03/2016,10,Cittadinanza,"""Prato cittAperta"", i vincitori del premio giornalistico letterario dedicato alla cultura migrante","Conferenza stampa, OGGI, venerdì 4 marzo, ore 11,30 caffè Bacchino, piazza Santa Maria delle Carceri, 21",,"Si terrà OGGI, venerdì 4 marzo, alle 11,30 al
caffè Bacchino in piazza Santa Maria delle Carceri, 21, la
conferenza stampa per la presentazione dei vincitori del premio
giornalistico letterario dedicato alla cultura migrante
""PratocittAperta"". 
Parteciperanno il vice sindaco e assessore alle politiche per la
cittadinanza Simone Faggi, il presidente dell'associazione 6
settembre Mirko Castellani, il presidente dell'Arci provinciale
Andrea Barni, Manuela Marigolli dell'ufficio immigrati della CGIL
Prato, e la dirigente dell'Anpi Provinciale Angela Riviello.
I colleghi giornalisti sono invitati a partecipare.
Graditi fotografi ed operatori tv."
281,http://comunicati.comune.prato.it/generali/?action=dettaglio&comunicato=14201600000281,02/03/2016,10,Mobilità,"Servizio Taxi, dopo cinque anni cambiano le tariffe","Previsto un aumento minimo di alcune tariffe rispetto alle variazioni Istat e una nuova articolazione per aree della tariffa extraurbana",,"Cambiano le tariffe del Servizio Taxi. La Giunta ha
deliberato una revisione che prevede l'aumento di
alcune tariffe in misura minima rispetto alle variazioni
Istat e una loro diversa articolazione per garantire una
maggiore trasparenza agli utenti.
L'ultimo adeguamento risaliva al 2011 nonostante il ""Regolamento
taxi"" affermi che le tariffe del servizio sono definite annualmente
dalla Giunta, su proposta delle associazioni di categoria.
Per quel che riguarda la tariffa urbana, la corsa minima feriale
passa da 5,60 a 6 euro mentre quelle minime notturne e
festive salgono da 7,60 a 8 euro. Gli scatti successivi
rimangono di 1 euro per chilometro. Il bagaglio costerà 1
euro anziché 0,60. La sosta oraria, vale a dire il tempo in
cui il veicolo non è in movimento (perché
fermo al semaforo o in attesa di un utente), che
viene chiesta separatamente dalla relativa tariffa, da 27,70
arriva a 30 euro.
La tariffa extraurbana attuale era unica e in
progressione, con importi iniziali e di corsa minima pari a quelli
della tariffa urbana fino a 3,50 euro di scatti mentre oltre i 3,50
euro erano previsti ulteriori 0,10 euro ogni 62,5 metri oppure ogni
13 secondi di sosta oraria.  
Per una maggiore trasparenza sono state ora individuate le
seguenti aree e le relative tariffe minime: 25 euro per
Agliana, 15 per Bagnolo, 20 per Calenzano, 15 per Capalle, 25 per
Montale, 20 per Montemurlo, 20 per Oste, 20 per Poggio a Caiano e
25 per Seano. "
282,http://comunicati.comune.prato.it/generali/?action=dettaglio&comunicato=14201600000282,03/03/2016,10,Cultura,"Ritorna Libri d'Italia con Giulia Bongiorno","Sabato 5 marzo alle 17 al Teatro Cicognini. Ingresso libero.","L'autrice presenterà ""Le donne corrono da sole"" per il secondo appuntamento della rassegna curata da Stefano Coppini","Sabato 5 marzo alle 17 al Teatro Cicognini Giulia Bongiorno
sarà protagonista del secondo appuntamento della
stagione di Libri d'Italia, la rassegna curata da Stefano Coppini e
promossa dal Comune di Prato, insieme al Kiwanis Club Prato, giunta
alla ventiduesima edizione.
L'autrice presenterà ""Le donne corrono da sole"",
edito Rizzoli. Com’è possibile che domande come
“Dove sono finiti i miei calzini” siano rivolte sempre
alle donne? Le donne continuano a fare quello che facevano
cinquant’anni fa, magari con il cellulare in mano. Restano
loro a dover fare quadrare, da sole, lavoro, casa e famiglia.
In questo viaggio tra norme inadeguate e pregiudizi –
degli uomini ma non solo –, esperienze personali e storie di
altre donne, Giulia Bongiorno ricorda l’urgenza di agire per
passare dalla libertà virtuale a quella reale: battendosi
quotidianamente per la distribuzione dei doveri familiari
nonché per l’approvazione di leggi sacrosante per una
parità concreta (dalla previsione dei meccanismi di quote di
genere in ogni ambito alla trasmissibilità del cognome
materno sino all’introduzione del compenso per il lavoro
domestico), con l’ambizione di ottenere anche più
degli uomini. Perché soltanto con la disparità a
favore delle donne è possibile uscire dalla
discriminazione."
283,http://comunicati.comune.prato.it/generali/?action=dettaglio&comunicato=14201600000283,01/03/2016,17:44,Commemorazioni,"L'ultimo saluto della città ad Alessandro Lucarini","In molti, cittadini comuni ed amministratori, hanno gremito la sala consiliare del Comune per rendere omaggio all'ex sindaco della città dal 1985 al 1989","Il sindaco Matteo Biffoni: ""Uomo di grande cultura e intelligenza, capace di mettere la propria passione politica al servizio degli altri""","Cittadini, amici, ex amministratori e compagni di partito,
consiglieri comunali e assessori in carica hanno gremito la sala
consiliare del Comune per salutare, per l’ultima volta,
Alessandro Lucarini, sindaco della città dal 1985 al 1989.
Alla cerimonia hanno preso la parola, per ricordare il suo impegno
rigoroso e innovativo in politica e nell’amministrazione
della cosa pubblica, il sindaco Matteo Biffoni, l’ex sindaco
e ora senatore Claudio Martini, il presidente del Pin Maurizio
Fioravanti e il parroco di Santa Lucia, don Mauro. Proprio don
Mauro ha letto il messaggio inviato alla moglie Gabriella e al
figlio Federico e alla parrocchia di Santa Lucia per ricordare il
lavoro tenace che Alessandro Lucarini, da sindaco, compì per
giungere al gemellaggio tra la città di Prato e quella di
Ebensee, che la storia ha reso unite dalla tragedia, vissuta su
fronti opposti, della deportazione e dei campi di sterminio.
Di seguito il discorso del sindaco Matteo Biffoni alla cerimonia
di commemorazione:
""Chi ha lavorato in prima persona con Alessandro Lucarini ne
ricorda la grande cultura e intelligenza, la capacità di
mettere la propria passione politica al servizio degli altri. Negli
anni in cui Lucarini era alla guida del Partito Comunista Italiano
e in cui svolse il suo mandato di Sindaco, io ero un bambino. Ma a
oltre trent’anni  dal congresso di Coiano del 1983 non
posso che apprezzare il grande merito di Lucarini di aver sostenuto
il cambiamento del gruppo dirigente di allora, riuscendo a fare da
ponte verso le giovani generazioni. Claudio Martini meglio di me
potrà ricordare quegli anni. Fu l’inizio di una strada
che portò a un grande cambiamento politico, oltre che nella
gestione amministrativa della città.
Segretario del Partito comunista, presidente del Teatro
Metastasio, negli anni in cui ricoprì il ruolo di sindaco,
tra il 1985 e il 1989, Lucarini si trovò a governare una
città che viveva quotidiane trasformazioni, uno sviluppo
notevole soprattutto sotto il profilo sociale. Durante il suo
mandato, nel 1986, ebbe l’onore di incontrare Giovanni Paolo
II e di presentare a Karol Wojtyla la Prato
dell’operosità e del lavoro, in una giornata che fu
storica per la nostra città. In occasione della visita di
Papa Francesco, lo scorso novembre, ho riletto come il sindaco
Lucarini accolse e commentò quella giornata e nelle sue
parole si ritrova tutta la profondità di un intellettuale di
grande spessore culturale.
A Lucarini si deve anche il gemellaggio tra Prato e Ebensee,
siglato nel 1987: un patto dal grande significato morale, alla cui
realizzazione ha partecipato al Comitato internazionale di
Mauthasen, l’organismo mondiale che raccoglie i superstiti
dei campi di sterminio. Un gemellaggio voluto da quei pratesi, su
tutti Roberto Castellani,  deportati nei campi di Ebensee e
Mauthausen e che Lucarini portò a compimento nel rispetto
della storia.
 Gli anni in cui fu Sindaco per Lucarini non furono anni
facili, ma terminata quella esperienza e passato il timone a
Claudio Martini, accettò volentieri di coordinare la scuola
del partito dove regalò a molti giovani la propria
preparazione, la capacità di essere un educatore attento.
Grande studioso, è stato sempre attivo nel sindacato Spi
Cgil, dove ha seguito la politica degli anziani con forte impegno
per i problemi sociali.A questo ultimo saluto ad Alessandro
Lucarini voglio quindi unire il ringraziamento di tutta la
città di Prato per quanto ha fatto per il nostro territorio
e soprattutto per la sua capacità di aver sostenuto i
giovani a portare""."
284,http://comunicati.comune.prato.it/generali/?action=dettaglio&comunicato=14201600000284,03/03/2016,14:50,Eventi,"Dal 5 al 31 marzo nove iniziative per la Giornata internazionale della donna","Martedì 8 marzo un incontro con le scuole e uno workshop sul lavoro femminile in Comune","La presidente Santi: ""Finché dei problemi delle donne se ne occuperanno solo le donne sarà difficile raggiungere la parità""","Dal 5 al 31 marzo nove iniziative per la Giornata Internazionale
della donna, programmate dalla presidenza del Consiglio, in
collaborazione con gli assessorati alla Cultura e alla Pubblica
Istruzione e pari opportunità. Tre di queste si svolgeranno
martedì 8 marzo.  

Martedì 8 marzo la giornata si
aprirà in Salone consiliare di Palazzo comunale alle 10
con l'iniziativa ""trecentosessantacinquegiorniall'anno - l'8 marzo
oltre la celebrazione"". Parteciperanno i ragazzi e le insegnanti
delle scuole primaria e secondaria di I grado paritaria
Conservatorio San Niccolò, delle scuole secondarie di I
grado Ser Lapo Mazzei, Curzio Malaparte e Don Bosco. Saranno
presenti anche i consiglieri comunali.
""Abbiamo deciso di aprire l'iniziativa della mattina in Salone
consiliare alle scuole e abbiamo chiesto ai ragazzi e alle ragazze
insieme di riflettere su alcuni stereotipi che
possono rappresentare il germe della violenza sulle donne - ha
dichiarato la Presidente del Consiglio Ilaria Santi -.
Finché dei problemi delle donne se ne occuperanno solo le
donne, la parità non potrà essere raggiunta"".
Alle 17, sempre nel Salone del Consiglio comunale, si
terrà lo workshop ""Un viaggio nel lavoro delle donne fino
all'economia globale"". Interverranno l'italianista Rossana
Cavaliere, la docente del Polo universitario (PIN) di Prato
Annalisa Tonarelli, le imprenditrici Francesca Fani e Marcella
Banci e la lavoratrice tessile Maria Prizzitano Mancuso.
""Parleremo insieme del ruolo della donna nel mondo del lavoro
con un'attenzione all'industria manifatturiera tessile e alla
situazione pratese.- ha esordito l'assessore alla Pubblica
Istruzione e Pari Opportunità Mariagrazia Ciambellotti -.
Partiremo da un excursus storico della professoressa Rossana
Cavaliere, conciliandolo con la realtà odierna attraverso la
sociologa Annalisa Tonarelli e Patrizia Bogani, una delle prime
studentesse del Buzzi, docente del PIN e cavaliere del
lavoro. Non mancheranno i punti di vista delle imprenditrici e
delle lavoratrici di oggi"".
Alle 21, invece, nel Salone consiliare della Provincia continua
la collaborazione tra comune e teatro
Metropopolare. Sarà proiettata l'opera video ""Un'acerba
felicità"", ispirato a Romeo e Giulietta di Shakespeare e
realizzato da Metropopolare con le detenute del carcere femminile
minorile di Pontremoli. A seguire alcuni detenuti-attori della Casa
Circondariale La Dogaia di Prato interverranno sul tema della
giornata con contributi artistici.  
Ad aprire, invece, l'intero programma di eventi sarà
l'associazione Giulio Gabbiani, 
sabato 5 marzo alle 17 nella Sala delle Colonne
della Scuola di Musica G.Verdi, con il recital lirico dal titolo
""Dodici donne, dodici canti"": un viaggio poetico e musicale (dalla
canzone pop alle colonne sonore di Morricone, dall'opera lirica
fino alla tradizionale canzone napoletana) nel mistero
dell'universo femminile italiano, attraverso il ritratto di dodici
donne che con la loro bellezza ed unicità hanno abbattuto
ogni barriera temporale e culturale.

Domenica 6 marzo, invece, alle 21 al Teatro
Cicognini andrà in scena lo spettacolo teatrale ""Per donna
sola"" dell'associazione Altroteatro, con un montaggio
scenico appositamente ideato per la Giornata Internazioanle
della Donna 2016. La femminilità verrà esplorata
attraverso i testi tratti dall'opera di Arnold Wesker, uno dei
più illustri esponenti della drammaturgia inglese di fine
'900. 

Mercoledì 9 marzo ritorna
l'appuntamento con il premio Margherita Bandini Datini, a
cura dei coordinamenti femminili della sezione di Prato di Rete
Imprese Italia, giunto alla IV° edizione. Quest'anno si
terrà nel Salone consiliare della Provincia alle 18. Saranno
consegnati 5 riconoscimenti a 5 imprese in rosa. Interverrà,
inoltre, il direttore artistico della Camerata Strumentale
Città di Prato Alberto Batisti, che parlerà di cosa
significhi la concertazione e la direzione d'orchestra.

Giovedì 10 marzo alle 21 al Circolo Arci I
Risorti de La Querce serata sul tema ""La resistenza delle donne""
organizzata dallo stesso circolo, dall'Associazione Nazionale
Partigiani Italiani (ANPI) di Prato e da Rete Kurdistan. Una
riflessione che parte dall'esperienze delle donne partigiane della
resistenza italiana fino a quella delle combattenti curde che hanno
imbracciato il fucile per difendersi e difendere gli altri dallo
stato islamico e per dare vita a una federazione democratica basata
sulla parità. 

Lunedì 14 marzo alle 21 ad Officina
Giovani arriva l'iniziativa organizzata dall'assessorato alla
Cultura: lo spettacolo teatrale ""Fire"", a
cura dell'associazione Teatro delle Muse, con la regia di
Massimiliano Vintaloro, dedicato al Triangle Shirtwaist Fire,
avvenuto nel 1911 a New York, una delle più grandi tragedie
industriali d'America che ha spento la vita di tanti operai
provenienti dall'Italia, come Giuseppe Zito e Vincenza Pinello.

Giovedì 31 marzo, infine, alle 21 di nuovo
nella Sala delle Colonne della Scuola di Musica G.Verdi il centro
antiviolenza La Nara con il contributo della
Provincia organizza ""Le suites per cello di Bach: Johann
Sebastian o Anna Magdalena?"" sulla teoria del professore della
Charles Darwin University Martin Jarvis, secondo il quale ""Suites
per violoncello solo, non le ha scritte Johann Sebastian Bach ma la
sua seconda moglie Anna Magdalena"". Esegue la violoncellista
Tilly Cernitori, presenta Roberto Bevilacqua."
285,http://comunicati.comune.prato.it/generali/?action=dettaglio&comunicato=14201600000285,02/03/2016,11:41,"Polizia municipale","Sciopero 8 marzo, garantiti i servizi minimi essenziali della Polizia municipale","Indetto dalla sigla sindacale Slai Cobas",,"La Polizia municipale comunica che, in occasione dello sciopero
nazionale indetto per l'intera giornata di martedì 8 marzo
dalla sigla sindacale Slai Cobas, garantirà i servizi minimi
essenziali. 
Nell'intera giornata potranno determinarsi riduzioni o
interruzioni dei servizi al pubblico. "
286,http://comunicati.comune.prato.it/generali/?action=dettaglio&comunicato=14201600000286,02/03/2016,11:52,Ambiente,"CSN, in programma lo spettacolo ""Dal Sistema Solare ai confini dell'Universo""","Venerdì 4 marzo, 21,30. E' richiesta la prenotazione al numero 0574 460503","Al termine, se il meteo lo consentirà, verrà aperto l'osservatorio astronomico per l'osservazione del pianeta Giove e di altri oggetti presenti nel cielo di questo periodo","Venerdì 4 marzo alle ore 21:30 al Planetario del Centro
di Scienze Naturali, in Via Di Galceti, 74 - Prato, l'Associazione
Astronomica Quasar presenta uno spettacolo dal titolo ""Dal Sistema
Solare ai confini dell'Universo"".  
Un percorso interessante, ricco di immagini e filmati fulldome,
dal nostro pianeta agli oggetti piu' misteriosi e affascinanti del
lontano Universo. Ammassi di stelle, galassie, buchi neri ed altre
meraviglie del cielo saranno illustrati e presentati,
nell'immersione della particolare atmosfera della cupola
astronomica.
Al termine, se il meteo lo consentirà, verrà
aperto l'osservatorio astronomico per l'osservazione del pianeta
Giove e di altri oggetti presenti nel cielo di questo periodo.
E' richiesta la prenotazione al numero 0574 460503. Per info:
Quasar 331 1679048. Contributo: adulti 6 euro, ragazzi dai 7 ai 14
anni 3 euro.  "
287,http://comunicati.comune.prato.it/generali/?action=dettaglio&comunicato=14201600000287,02/03/2016,12:00,Mobilità,"Al via la campagna ""Occhio al permesso"" per evitare le multe","Volantini e locandine per ricordare il servizio promemoria gratuito tramite sms",,"Parte la 
campagna ""Occhio al permesso"" promossa
dall'assessorato alla Mobilità per aiutare i cittadini
che hanno diritto di 
accesso alla Ztl ad evitare le multe. Da
qualche mese è infatti attivo il servizio che permette a
tutti coloro che posseggono un permesso di accesso alle aree a
circolazione limitata con durata superiore a 10 giorni di 
ricevere una mail o un sms sul cellulare come ""promemoria""
della scadenza imminente. Locandine e volantini saranno
distribuite in tutto il centro storico, in particolare nelle
scuole, nei punti T-serve e all'Urp.
""Un servizio semplice e gratuito ma ancora poco utilizzato
che quindi vogliamo promuovere e incentivare - spiega l' 
assessore Filippo Alessi -. Dimenticarsi di
rinnovare il permesso comporta il rischio di prendere la multa ogni
volta che si accede alla Ztl e di non accorgersene fino alla prima
notifica, perché così prevede la normativa nazionale.
Un servizio che ricorda la scadenza quindi è
prezioso. Le regole della Ztl, che esistono da anni, non sono
un sistema di ""fare cassa"", ma di regolare il traffico in
centro, quindi mettiamo in campo volentieri qualunque strumento per
aiutare i cittadini ad evitare sanzioni"".
Per attivare il promemoria è sufficiente iscriversi
tramite la pagina web del Comune di Prato
www.comune.prato.it/trasporti/scadenza-permessi/ o inviando
al 
numero 3399941023 questo sms: 
onpermessi*numero autorizzazione*targa veicolo*codice
fiscale. Con il promemoria - che deve essere attivato
almeno 10 giorni prima della scadenza - sarà più
facile ricordarsi di rinnovare in tempo il permesso e non rischiare
di incorrere in sanzioni. Ricordiamo comunque che il mancato
ricevimento del promemoria non esonera l'interessato dal rinnovare
il permesso entro la scadenza, né tanto meno esonera chi non
avesse attivato il servizio."
288,http://comunicati.comune.prato.it/generali/?action=dettaglio&comunicato=14201600000288,02/03/2016,12:25,"Progetto Parco centrale Prato","Slittano i tempi per scegliere i 10 progettisti del Parco centrale di Prato","Agli archistar già noti si aggiungono Alejandro Aravena, Peter Latz e lo studio cinese Turenscape, e anche lo scultore Pomodoro, il fotografo Toscani e il sociologo Crepet","La mole di candidature rallenta l'iter. L'assessore Barberis: ""Nei gruppi di progetto altri nomi eccellenti dell'architettura e della cultura""","Ci vorrà più tempo del previsto per conoscere i
nomi dei 10 progettisti che saranno prescelti per partecipare al
concorso di progettazione per il Parco Centrale di Prato che
sorgerà nell’area dell’ex ospedale Misericordia
e Dolce. La mole di candidature arrivate dall’Italia e da 12
paesi stranieri – in totale i professionisti che hanno
risposto al concorso lanciato dal Comune sono 230 – impedisce
di rispettare la scadenza, inizialmente fissata per venerdì
4 marzo, per l’annuncio dei 10 selezionati.
Contemporaneamente, via via che si procede all’apertura delle
buste, emergono nuovi nomi, di altissimo profilo, appartenenti non
solo al mondo dell’architettura.
""Oltre a quelli già apparsi sulla stampa, tra
le novità finora emerse nel novero dei diversi partecipanti
ai gruppi di progetto, sono venuti alla luce i nomi di studi e
personalità sempre più sorprendenti e importanti"",
afferma l'assessore Barberis, presente alla seduta pubblica della
commissione. ""Fra questi figurano Turenscape, il più
importante studio cinese del paesaggio, l’architetto cileno
Alejandro Aravena, Premio Pritzker e direttore della 15esima
edizione della mostra internazionale di architettura della Biennale
di Venezia, l’architetto tedesco del paesaggio Peter Latz, ma
anche lo scultore Arnaldo Pomodoro, il fotografo Oliviero Toscani e
lo psichiatra, scrittore e sociologo Paolo Crepet"".
“Sono nomi che confermano e rafforzano le sensazioni del
primo momento e cioè che Prato, con questo concorso, si
è posta al centro delle attenzioni del
mondo”, prosegue l’assessore
all’Urbanistica, Valerio Barberis, che non si dice
preoccupato dello slittamento dei tempi. ""In realtà il
Comune è e resta in anticipo. Con il passo che abbiamo
preso, anche se ci volesse un mese o due in più del
previsto, arriveremo comunque ad avere il progetto nei tempi
utili per iniziare i lavori di costruzione del parco, dopo che la
Asl avrà demolito l'edificio e bonificato l'area. E se non
vi saranno ritardi e problemi, ad oggi non prevedibili, nella
demolizione e bonifica"", conclude Barberis, ""daremo alla
Città il suo parco centrale entro la fine di questo mandato
amministrativo. E sarà un parco bellissimo, visti i nomi che
si sono fatti avanti per progettarlo"".
La nuova scaletta dei lavori della commissione di concorso
prevede sedute ogni giorno, dalle ore 9 alle ore 18, fino a
mercoledì 9 marzo, quando si farà il nuovo punto
sulla situazione.
Intanto, domani, giovedi 3 marzo, andrà in Consiglio
Comunale l'atto propedeutico indispensabile per la costruzione del
parco e cioè l’adozione definitiva della variante
urbanistica, che stabilisce la nuova destinazione per quell'area e
cancella la possibilità che su di essa possano essere
realizzate nuove edificazioni, se non le strutture, quantificabili
in pochi metri quadrati, che saranno di supporto e al servizio del
parco."
289,http://comunicati.comune.prato.it/generali/?action=dettaglio&comunicato=14201600000289,02/03/2016,12:29,"Polizia municipale","Polizia municipale, sgomberato e chiuso il campo nomadi abusivo di via Viuccia del pozzo a Paperino","L'intervento questa mattina dell'ufficiale del territorio insieme all'unità operativa motociclisti","L'area è stata posta sotto sequestro preventivo. Le segnalazioni erano arrivate da alcuni residenti","Oggi, mercoledì 2 marzo, alle ore 10.45 la Polizia
municipale ha sgomberato e chiuso, il campo nomadi abusivo di via
Viuccia del Pozzo a Paperino.
Dietro sollecitazione di alcuni residenti del luogo, è
intervento l’Ufficiale di Territorio con una pattuglia della
U.O. Motociclisti, che hanno provveduto allo sgombero, e a
sequestrare preventivamente l'intera area.
Negli ultimi mesi si è sviluppato sul territorio il
fenomeno dell’acquisto di terreni agricoli da parte di
nomadi, con il successivo posizionamento abusivo di camper e
roulotte.
Prosegue intanto l'opera quotidiana da parte delle forze
dell'ordine di allontanamento dei nomadi abusivi da viale Marconi,
e il quotidiano controllo delle aree usate come
“parcheggio” dalle famiglie nomadi, con la
contestazione di violazioni e sequestro dei mezzi."
290,http://comunicati.comune.prato.it/generali/?action=dettaglio&comunicato=14201600000290,04/03/2016,10,"Officina Giovani","I Diaframma suonano dal vivo ""Siberia""","Domenica 6 marzo alle 22 ad Officina Giovani","Lo storico album del 1984 inserito al settimo posto tra i 100 dischi italiani più belli dalla rivista ""Rolling Stone""","I Diaframma a Prato per suonare dal vivo ""Siberia"", lo
storico album del 1984 
che è stato inserito al settimo posto tra i 100
dischi italiani più belli di tutti i tempi secondo la
rivista 'Rolling Stone'. L'appuntamento è per
domenica 6 marzo alle 22 ad Offina Giovani. L'iniziativa è a
cura dell'associazione Il Pentolone. L'ingresso
è libero.
I Diaframma sono uno dei gruppi più rappresentativi della
scena fiorentina degli anni ottanta. Sono arrivati fino ai giorni
nostri dopo numerosi cambi di formazione e un temporaneo
scioglimento: tuttora l'unico componente rimasto è 
il cantante, chitarrista e autore Federico Fiumani, perno
da sempre della formazione. Da ricordare anche il primo
cantante Nicola Vannini e il secondo Miro Sassolini, quest'ultimo
voce nei primi tre album della band: 'Siberia', '3 Volte Lacrime' e
'Boxe'.
Per info: Officina Giovani, Piazza dei Macelli, 4, tel.
0574.1836753, e-mail staff@officinagiovani.it, sito web
www.portalegiovani.prato.it, f.b.: Officina Giovani, Twitter:
@officinagiovani."
291,http://comunicati.comune.prato.it/generali/?action=dettaglio&comunicato=14201600000291,02/03/2016,15:12,"Polizia municipale","Fermato un autocarro con targhe manomesse","L'intervento di questa mattina della pattuglia pedonale in via Altopascio","Il conducente, che si è dichiarato l'autore della manomissione, è stato denunciato","Questa mattina una pattuglia pedonale della Polizia Municipale
è intervenuta in via Altopascio dove ha controllato un
autocarro, intestato ad una società di Napoli che opera nel
settore del trasporto di elettrodomestici, che aveva alcuni
caratteri delle targhe manomesse con del nastro adesivo nero.
Entrambe le targhe sono state sequestrate; il veicolo è
stato posto a fermo per tre mesi ed il conducente che si è
dichiarato autore della manomissione è stato denunciato alla
competente autorità giudiziaria."
292,http://comunicati.comune.prato.it/generali/?action=dettaglio&comunicato=14201600000292,07/03/2016,10:30,Sport,"""Un Goal per la Salute"", presentazione convegno","Conferenza stampa, oggi, lunedì 7 marzo, ore 11,30 sala commissioni",,"Si terrà oggi lunedì 7 marzo, alle 11,30 in
sala commissioni, la conferenza stampa per la presentazione del
convegno ""Un Goal per la Salute"".
Parteciperanno il delegato comumale allo Sport Luca Vannucci,
 Andrea Becheroni responsabile regionale FIGC-SGS
attività scolastica, Maurizio Falco delegato provinciale
FIGC- LND, Elisabetta Faggi in rappresentanza del CSA Prato, Maria
Josè Manfrè dirigente Scolastico Ist. ""Dagomari"" e
Stefano Gestri dirigente Scolastico L.S. ""Copernico"".
I colleghi giornalisti sono invitati a partecipare.
Graditi fotografi ed operatori tv."
293,http://comunicati.comune.prato.it/generali/?action=dettaglio&comunicato=14201600000293,03/03/2016,10:09,Viabilità,"Cerimonia di posa della prima pietra per la ricostruzione delle mura medievali, divieto di sosta e transito in via della Misericordia","Sabato 5 marzo dalle ore 10",,"Per consentire lo svolgimento della cerimonia di posa della
prima pietra per la ricostruzione delle mura medievali, crollate
per la tempesta di vento dello scorso anno, sabato 5 marzo dalle 10
e fino alla conclusione della cerimonia, comunque non oltre le 14,
in Via della Misericordia sarà attivo il divieto di sosta e
di transito.
Durante la chiusura il traffico veicolare proveniente dal lato
di Piazza San Domenico/Via C. Guasti con direzione Via Cavour
sarà deviato in Piazza San Domenico, Via Convenevole da
Prato, Via del Seminario, Via G. Meucci, Via R. Luti, Via A.
Marini, Via Pistoiese, Via Orti del Pero, Via Due Novembre e Via
Cavour - oppure - Piazza San Domenico, Via Convenevole da
Prato, Via del Vergaio, Via della Sirena, Piazza Duomo, Piazza F.
Lippi, Canto alle Tre Gore, Via Santa Margherita, Piazza Mercatale,
Via San Silvestro, Piazza San Marco e Via Pomeria.
I traffico veicolare proveniente dal lato di Via Santa Caterina
con direzione Via Cavour sarà deviato in Piazza Cardinale
Niccolò, Corso Savonarola, Piazza San Domenico, Via
Convenevole da Prato, Via del Seminario, Via G. Meucci, Via R.
Luti, Via A. Marini, Via Pistoiese, Via Orti del Pero, Via Due
Novembre e Via Cavour."
294,http://comunicati.comune.prato.it/generali/?action=dettaglio&comunicato=14201600000294,04/03/2016,10:08,Mostre,"Presentazione del libro ""Cittadini del mondo - Passaggio in India 2015/2016""","L'iniziativa sarà preceduta alle 16:30 dall'inaugurazione di una mostra fotografica in Saletta Valentini e seguita alle 21 da un'apericena indiana nella sede della Polisportiva Aurora","Lunedì 7 marzo alle 17:15 in Palazzo comunale saranno presenti la presidente del Consiglio Ilaria Santi, il sindaco Matteo Biffoni, l'assessore alle politiche sociali Luigi Biancalani e il Consigliere regionale Nicola Ciolini","Il libro ""Cittadini del mondo - Passaggio in India
2015/2016"" sarà presentato lunedì 7 marzo alle 17,15
in Salone consiliare di Palazzo comunale. Il testo si occupa della
promozione della salute mentale attraverso la valorizzazione della
diversità. Subito prima sarà presentato anche il
video ""I colori del mondo"" di Ivan D'Alì.
Previsti in avvio i saluti della presidente del Consiglio
Ilaria Santi, dell'assessore alla salute e alle politiche sociali
Luigi Biancalani e del Consigliere regionale Nicola Ciolini.
Interverranno l'esponente del Centro di Salute Globale
della Regione Toscana Maria José Caldes, il direttore U.O.
di Psichiatria di Prato Giuliano Pio Casu, la Madre Generale delle
Suore Domenicane di Santa Maria del Rosario suor Paola Collotto, il
presidente della Polisportiva Aurora Claudio Martini e il
responsabile del progetto Lamberto Scali. Le conclusioni saranno
affidate al sindaco Matteo Biffoni. 
L'iniziativa sarà preceduta dall'inaugurazione di una
mostra fotografica, alle 16,30 nella saletta Valentini del Comune
in via Ricasoli 6, e seguita da un'apericena indiana, alle 21 nella
sede della Polisportiva Aurora in zona San Paolo in via Attilio
Ciardi 20."
295,http://comunicati.comune.prato.it/generali/?action=dettaglio&comunicato=14201600000295,,,,,,,"notizia non presente"
296,http://comunicati.comune.prato.it/generali/?action=dettaglio&comunicato=14201600000296,04/03/2016,10:55,Eventi,"Festeggiare il compleanno, il comune offre un'ampia scelta","Le opportunità sono rivolte a genitori di bambini dai 3 anni fino ai 13 anni. Per prenotare si può contattare direttamente la struttura.","Da Palazzo Pretorio al Fabbrichino, dal Museo del Tessuto a quello di Scienze planetarie, dal Centro di Scienze Naturali alla Piscina di via Roma","Vuoi festeggiare il compleanno di bambini e ragazzi
all'interno degli spazi museali, teatrali e all’aperto? Il
Comune di Prato offre un’ampia scelta: dal Museo di
Palazzo Pretorio al Teatro Fabbrichino, dal Museo del Tessuto a
quello di Scienze planetarie, dal Centro di Scienze Naturali
alla Piscina di via Roma.
Per prenotare si può contattare
direttamente la struttura. Il costo della festa organizzata varia
secondo i regolamenti di ciascun spazio e secondo
l’attività o il pacchetto scelto. Le
opportunità sono rivolte a genitori di bambini dai 3
anni fino ai 13 anni.
Il 
Museo di Palazzo Pretorio offre ""Metti un
compleanno tra le opere d'arte"", una festa insolita con il taglio
della torta, tutto organizzato nell’aula didattica
attrezzata: è possibile invitare un massimo di 15 bambini
(dai 4 anni in su) e 5 adulti. Lo spazio è
disponibile tutti i giorni (esclusi martedì e
domenica), dalle 10.30 alle 12.30 e dalle 16.30 alle 18.30. Nel
pacchetto-compleanno è compresa una visita
del Museo adatta ai più piccoli, un
laboratorio a scelta tra le proposte museali, l’invito
da stampare o inviare via mail, mentre per il festeggiato e i suoi
invitati è previsto uno sconto esclusivo del 10% al
bookshop per l'acquisto di oggettistica e libri. Se non
c’è tempo per pensare alla torta con le candeline,
è possibile richiedere anche un preventivo con operatori
convenzionati. Info per costi e
prenotazioni: prato@coopculture.it. 
Il Teatro Metastasio propone ""E' qui la festa?"": il 
Teatro Fabbrichino si trasforma per ospitare un
party speciale nel nuovo foyer, nella sala e, se il tempo lo
permette, nel bel giardino esterno. Un pomeriggio a teatro con i
gli amici per una festa con musica, giochi ed effetti speciali
creati dalla compagnia TPO (Teatro di piazza e d'occasione). Ma
attenzione, si entra in un teatro vero, e quindi sono possibili.
sorprese: il fantasma del palcoscenico potrebbe apparire…
proprio il giorno della festa di compleanno. L'evento si
svolge solo su prenotazione da parte di gruppi di almeno 20 persone
tra ragazzi e adulti. E' possibile richiedere altri servizi
opzionali, buffet invernale o merenda estiva. La compagnia TPO si
riserva la possibilità di concordare ad hoc il programma
della giornata. Per info e prenotazioni: Tel. 0574/608531 –
0574/608565, teatroragazzi@metastasio.it.
Anche il 
Museo del Tessuto organizza compleanni
per bambini dai 6 ai 10 anni. Il gioco e la merenda saranno
infatti alternati a laboratori creativi con il supporto di
operatori specializzati. Si può scegliere fra tre proposte:
""Benvenuti al museo"", ""Trasformiamoci in artista"" o ""Soffio
delle candeline"". I giorni dedicati sono venerdì, sabato e
domenica dalle 16 alle 18.30. Il costo, che comprende il template
di invito, il laboratorio, il taglio della torta e l'ingresso al
museo per i genitori, è di 180 euro per 15 partecipanti, di
300 per 25 partecipanti. Per info e prenotazioni: Tel.
0574611503, didattica@museodeltessuto.it. La conferma
definitiva del numero dei partecipanti deve pervenire 5 giorni
prima della data del compleanno.
Il 
Museo di Scienze Planetarie organizza feste di
compleanno per bambini di età superiore ai 4 anni, grazie
alla collaborazione di Maurizio e Misa Forli della Dodoline. Sono
disponibili quattro diverse modalità: ""Viaggio nello
spazio"", ""Dal viaggio nello spazio alla ricerca di forme di vita
del passato"", ""Dal viaggio nello spazio ai fantastici dinosauri"" e
""Dal viaggio nello spazio alle esperienze sulle scienze
planetarie"". I costi, comprensivi del biglietto di ingresso al
Museo, delle attività ludico-didattiche e dell’affitto
della sala per la festa, variano dai 150 ai 180
euro. I giorni e gli orari dedicati sono dal martedì al
sabato dalle 15 alle 18.30, la domenica dalle
10 alle 12.30 o dalle 15 alle 19. Per info e
prenotazioni: Museo di Scienze Planetarie Tel. 0574 447777 o
info@dodoline.eu. 
Al 
Centro Scienze Naturali è possibile
festeggiare il proprio compleanno divertendosi con un laboratorio
manuale/creativo. Il CSN presenta quattro proposte,
abbinate ad un laboratorio, pensate per le varie fasce
d'età: ""Compleanno nella natura"" (per tutte le
età), ""Il bosco incantato"" (dai 3 ai 5 anni), ""Un pomeriggio
da preistorici"" (4 sottoproposte da 5 o da 6 anni in su) e
""Compleanno faraonico"" dagli 8 anni in su. Per info o prenotazione:
Tel. 0574-460503 dal lunedì al sabato dalle 9.30 alle
16.
Infine, alla 
Piscina di via Roma, il CGFS mette a disposizione
un'intera area del parco, verde e ombreggiata, con due piccole
vasche per festeggiare la speciale occasione. Differenti le formule
disponibili: ""Party all day long"", in orario di apertura al
pubblico dalle 9.30 alle 19 con biglietto ridotto per i gruppi,
gazebo nell'area delle vasche, uno o due assistenti bagnanti in
base al numero di partecipanti e possibilità di catering
interno; oppure ""Party fuori orario"", in orario di chiusura al
pubblico per le feste più esclusive. Dalle 19 alle 24 avrai
a disposizione l'area delle piccole vasche. Per info e
prenotazioni: Tel. 0574.639708/9, nuoto@cgfs.it."
297,http://comunicati.comune.prato.it/generali/?action=dettaglio&comunicato=14201600000297,03/03/2016,15:05,Anniversari,"Anniversario 5 marzo 2015, il punto a un anno dalla tempesta di vento","Sabato alle 11 la messa in posa della prima pietra per la ricostruzione delle mura medievali","Le opere di ripristino dei danni subiti dagli edifici pubblici colpiti sono state terminate. Nel 2016 circa 500 nuove piantumazioni in programma.","“Anche se non si tratta di un intervento del Comune, la
posa della prima pietra per la ricostruzione delle mura medievali
del conservatorio di San Niccolò rappresenta, per la
città, un momento simbolico di grande impatto emotivo.
È altamente simbolico perché i lavori di ripristino
cominciano a un anno esatto dalla tempesta di vento che la notte
tra il 4 e il 5 marzo si abbatté con furia su Prato, e
risarciscono, idealmente, l’ultima ferita rimasta aperta dopo
quei terribili eventi”. Lo ha dichiarato il sindaco Matteo
Biffoni ricordando l'evento che un anno fa causò milioni di
euro di danni al patrimonio cittadino. 
La cerimonia di posa della prima pietra sarà celebrata
sabato 5 marzo alle ore 11 in via della Misericordia, davanti al
bastione di San Giusto. Per l'occasione la via sarà chiusa
al traffico dalle 10 e fino al termine della cerimonia, comunque
non oltre le 14. I cittadini pratesi hanno partecipato attivamente
alle tante raccolte fondi messe in atto nelle settimane e nei mesi
successivi alla tempesta dimostrando forte generosità e
attaccamento nei confronti di un patrimonio comune.
A un anno dal verificarsi degli eventi, restano anche altri
interventi da fare, tutti già programmati e in parte
avviati, soprattutto per quanto riguarda la piantumazione dei nuovi
alberi in sostituzione di quelli abbattuti o gravemente danneggiati
dalle raffiche del vento.
Nel 2016 sono in programma 500 nuove piantumazioni
soprattutto di aceri rossi, tigli e querce che prenderanno il posto
dei numerosi pini abbattuti quella notte o successivamente. Uno
degli interventi più significativi inoltre riguarda il
Centro di scienze naturali, per il quale il Comune sta partecipando
ad un bando regionale che stanzia fondi per la piantumazione di
nuovi alberi.
Quella del 5 marzo 2015 fu una giornata di vera e propria
emergenza per tutte le forze in campo: 400 interventi della
Protezione civile, 90 volontari di diverse associazioni cittadine
impegnati, centinaia di chiamate ricevute e gestite da ASM, Vigili
del Fuoco e Polizia municipale anche nei giorni
successivi. Nell'immediato fu allestita la sala emergenza
della Protezione civile e la collaborazione tra gli uffici tecnici
comunali e tutte le realtà impegnate permise la presa d'atto
e la gestione, con la chiusura di scuole, parchi, impianti sportivi
e strade danneggiate, delle tante criticità che si
verificarono. 
Ad un anno di distanza le opere di ripristino dei danni subiti
dagli edifici pubblici colpiti sono state terminate.
L'amministrazione ha fatto fronte personalmente alle spese
necessarie incassando per adesso dalla Regione 129 dei 435 mila
euro previsti per l'emergenza. A breve nelle casse del Comune
arriveranno anche un milione e centomila euro circa
dall'assicurazione che ha riconosciuto i danni subiti dal proprio
patrimonio."
298,http://comunicati.comune.prato.it/generali/?action=dettaglio&comunicato=14201600000298,04/03/2016,16:03,Cittadinanza,"La giovane poetessa cubana Yuleisy Cruz Lezcano vince il Premio giornalistico letterario ""Prato CittAperta 2016""","Il titolo della poesia vincitrice è ""Anime erranti"" e parla dei viaggi dei migranti alla ricerca di un futuro migliore","Oltre alla vincitrice saranno premiati, sabato 12 marzo alle 16,30 in salone consiliare, anche il fumettista Vauro Senesi e l'ex ministro Cecile Kyenge","Si chiama Yuleisy Cruz Lezcano ed è una giovane poetessa
cubana residente a Bologna la vincitrice della prima edizione
di ""Prato cittAperta 2016"", il premio giornalistico letterario
dedicato alla cultura migrante in Italia, organizzato
dall'Associazione 6 Settembre di Figline di Prato, con il
patrocinio del Comune di Prato.
Il titolo della poesia vincitrice è ""Anime erranti"" e
parla dei viaggi affrontati dai migranti in cerca di un futuro
migliore.
""Siamo stati ben felici - ha affermato il vice sindaco e
assessore alle Politiche per la cittadinanza Simone Faggi - di dare
il patrocinio a questa meritevole iniziativa, nata spontaneamente
dall'associazione di Figline e portata avanti con passione e
competenza da molte persone. Anche questa occasione può
essere un momento importante di riflessione"".
La cerimonia di premiazione del concorso si terrà sabato
12 marzo, alle 16,30, nel salone consiliare di palazzo comunale.
Oltre a Yuleisy Cruz Lezcano, a cui sarà consegnato un
voucher di 500 euro, saranno presenti anche i vincitori delle altre
tre sezioni previste nel concorso. 
Il premio giornalismo, assegnato dal comitato di gestione a due
giornalisti migranti che maggiormente si sono distinti nel corso
della loro carriera è andato ex equo al palestinese Bassam
Saleh e all'algerina Takoua Ben Mohamed, entrambi residenti a
Roma.
Il premio diritti umani e il premio solidarietà,
assegnati dal comitato di gestione a due personalità
italiane che si sono maggiormente distinte nel corso degli anni
nell'azione di tutela dei diritti umani e della solidarietà
con le persone migranti, sono stati assegnati a Vauro Senesi e
all'ex ministro Cecile Kyenge.
""Il fenomeno dell'immigrazione è complicato e non
può essere ridotto a semplici slogan - ha affermato il
coordinatore del premio Andrea Genovali - . Nel nostro piccolo
abbiamo cercato di creare un'occasione di riflessione e siamo
soddisfatti del risultato ottenuto in questa prima edizione. La
partecipazione è stata alta, sono arrivati elaborati da
tutta Italia e le tematiche trattate erano davvero tutte molto
interessanti es periamo che molte persone vengano sabato alla
cerimonia di premiazione"". 
Alla giuria del concorso, presieduta da Gino Barsella, a cui
potevano partecipare scrittori, poeti e giornalisti provenienti
da fuori la Comunità Europea con testi scritti in
lingua italiana sono stati inviati circa una trentina di elaborati
e una selezione di questi sarà pubblicata all'interno di un
volume dalla casa editrice Del Bucchia.
Tutte le informazioni sul premio e il testo del bando si possono
trovare all'indirizzo web
www.premioletterariopratocittaperta.weebly.com."
299,http://comunicati.comune.prato.it/generali/?action=dettaglio&comunicato=14201600000299,04/03/2016,10:15,Cultura,"In poltrona tra gli scaffali, la storia del cinema alla Lazzerini","Continuano gli incontri a ingresso libero nella Sala conferenze della biblioteca comunale","Nel terzo appuntamento di sabato 5 marzo si parlerà del free cinema inglese","Continuano con grande successo di pubblico gli incontri in
Lazzerini (a ingresso libero) sulla storia del cinema dal titolo 
“In poltrona fra gli scaffali”,
organizzati dalla Biblioteca in collaborazione con la Scuola di
cinema Anna Magnani.  L’argomento del terzo appuntamento
che si terrà domani, 
sabato 5 marzo dalle 16 alle 18,30, sarà il
free cinema inglese. Obiettivo puntato quindi su autori come
Lindsay Anderson, Karel Reisz, Joseph Losey, John Schlesinger, Ken
Loach.
Le lezioni tenute da Massimo Smuraglia, continueranno tutti i
sabati fino al 16 aprile (ad eccezione di sabato 26 marzo) e
affronteranno, con il supporto di sequenze di film, il tema della
rivoluzione del linguaggio cinematografico attraverso esperienze
come il free cinema inglese, la nouvelle vague francese, il nuovo
cinema americano.
L’appuntamento successivo sarà il 
12 marzo e avrà come argomento il nuovo
cinema americano o della New Hollywood.
A tutti i partecipanti sarà fornita una sintetica
bibliografia ed una altrettanto essenziale filmografia di testi e
DVD disponibili in Lazzerini. Un’occasione per valorizzare e
promuovere il ricchissimo patrimonio della Biblioteca comunale."
300,http://comunicati.comune.prato.it/generali/?action=dettaglio&comunicato=14201600000300,04/03/2016,10:58,Eventi,"E' nata Carlotta, per la mamma candidata prime contrazioni durante la prova del concorso per insegnanti","La mamma è comunque riuscita a finire la prova. Gli auguri del sindaco e degli assessori",,"""I nostri migliori auguri a Carlotta e alla sua mamma, siamo
felici di sapere che la nascita della bambina è
avvenuta con serenità e che stanno entrambe
bene"". Così l'assessore alla Pubblica Istruzione
Mariagrazia Ciambellotti e l'assessore al Personale Benedetta
Squittieri hanno accolto la notizia della nascita di Carlotta, la
bimba nata poche ore dopo la prova scritta del concorso per
insegnanti a cui la mamma della piccola stava partecipando
quando sono iniziate le contrazioni. A dare la notizia della
nascita è stata la stessa mamma con una telefonata al
dirigente dell'ufficio personale per ringraziare tuttol il
personale della gentilezza e premura dimostrata in occasione
dello svolgimento della prova. 
Alla fase di preselezione del concorso per insegnanti non
era passata inosservata una candidata in attesa, già molto
avanti con la gravidanza. Mercoledì scorso, durante la prova
scritta, le contrazioni per la donna si sono fatte man
mano sempre più frequenti, mentre il futuro padre aspettava
fuori dalla porta con tutto l'occorrente nel caso in
cui fosse stato necessario recarsi in ospedale. La mamma
è riuscita a terminare la prova prima di andare al Santo
Stefano dove, qualche ora dopo, è venuta alla luce la
primogenita della coppia. "
301,http://comunicati.comune.prato.it/generali/?action=dettaglio&comunicato=14201600000301,04/03/2016,12:03,"Consiglio Comunale","I risultati del consiglio comunale di giovedì 3 marzo","Approvata la variante urbanistica per la destinazione d'uso del terreno dell'ex Misericordia e Dolce a parco pubblico","Approvate a maggioranza anche la delibera per il nuovo regolamento del commercio in sede fissa e la convenzione tra Comune e Provincia per il servizio in forma associata delle funzioni del segretario generale","Il consiglio comunale di ieri, giovedì 3 marzo, ha
approvato a maggioranza, in via definitiva, la variante urbanistica
per la destinazione d'uso del terreno dell'ex Misericordia e Dolce
a parco pubblico. La variante consiste nella suddivisione in tre
unità minime di intervento: l'area (verde) che comprende il
complesso di Santa Caterina che è già nella
disponibilità del Comune che ha acquisito 32.000 mq che
saranno destinati a parcourbano con servizi annessi. L'area (rossa)
di proprietà dell'ASL che comprende edifici storici e di
valore architettonico che saranno sottoposti a interventi
conservativi e di restauro e che manterranno le funzioni
amministrative e ospedaliere. E infine l'area (blu) che sarà
soggetta a interventi di riqualificazione urbanistica attraverso
ristrutturazioni e/o demolizione e ricostruzione degli edifici
presenti da parte di ASL per una superfice massima di 9.000 mq.
L'altra delibera approvata sempre a maggioranza riguardava il
nuovo regolamento del commercio in sede fissa. Tra le novità
inserite all'interno emerge che la chiusura di un esercizio
commerciale potrà avvenire anche in seguito alla ripetizione
di azioni di sospensione da parte della Questura e che i requisiti
dichiarati all'inizio di un'attività dovranno essere
mantenuti per tutta la vita dell'esercizio. Nel regolamento
è stata stabilita anche la durata della
speciale regolamentazione sulle nuove aperture nell'area
compresa tra via Tintori, Canto alle Tre Gore, Santa Margherita,
via Pier Cironi e via San Giorgio: sarà valida per un
periodo di 5 anni a partire dall'approvazione del
regolamento da parte del Consiglio comunale avvenuta
ieri. E' stato stabilito inoltre che ci sarà un unico centro
commerciale naturale all'interno delle mura e con un successivo
atto ne verrà decisa la gestione.
Sempre a maggioranza approvata anche la Convenzione tra il
Comune di Prato e la Provincia di Prato per il servizio in forma
associata delle funzioni di Segretario Generale. Il nuovo
segretario generale unico sarà Roberto Gerardi, attualmente
titolare della Segreteria Generale del Comune. Sulla base della
ripartizione dei costi previsti dalla convenzione il 70%
sarà a carico del Comune e il 30% a carico della
Provincia."
302,http://comunicati.comune.prato.it/generali/?action=dettaglio&comunicato=14201600000302,04/03/2016,12:13,Eventi,"Cerimonia in ricordo degli scioperi del 7 marzo 1944","La mattina di lunedì previsti la deposizione della corna in piazza delle Carceri, la sfilata fino a Palazzo comunale, la proiezione di ""Voci dai lager"" e un concerto delle Ser Lapo Mazzei","Saranno presenti la presidente del Consiglio Ilaria Santi, gli assessori Benedetta Squittieri e Marigrazia Ciambellotti e il presidente dell'ANED Giancarlo Biagini","La cerimonia in ricordo degli scioperi del 7 marzo 1944 e della
deportazione pratese nei campi di sterminio si
terrà nella mattinata di lunedì
7 marzo.
L'amministrazione quest’anno ha voluto coinvolgere le
scuole per far riscoprire ai giovani questa pagina importante di
storia locale da cui è nato, grazie all’impegno
dell'ex deportato Roberto Castellani, il gemellaggio
Prato-Ebensee. Le scuole coinvolte sono le secondarie di primo
grado Curzio Malaparte, Ser Lapo Mazzei e Carlo Alberto Dalla
Chiesa dell'istituto Iva Pacetti.
Il programma prevede alle 9:15 in piazza Santa
Maria delle Carceri la deposizione della corona di alloro alla
lapide in ricordo della deportazione, alle 9:30
la sfilata dei partecipanti fino a Palazzo Comunale. Alle 10,
dopo i saluti del Presidente del Consiglio Comunale Ilaria Santi e
degli assessori Benedetta Squittieri e Mariagrazia
Ciambellotti, interverrà Giancarlo Biagini, presidente
dell’Associazine Nazionale Ex Deportati (ANED) di
Prato.
Al termine avrà luogo la proiezione del film ""Voci dai
lager"", oltre ad un concerto delle scuole Ser Lapo Mazzei."
303,http://comunicati.comune.prato.it/generali/?action=dettaglio&comunicato=14201600000303,,,,,,,"notizia non presente"
304,http://comunicati.comune.prato.it/generali/?action=dettaglio&comunicato=14201600000304,04/03/2016,12:43,"Polizia municipale","Scatta il sequestro per un catering e un affittacamere abusivi","Le attività, gestite da cittadini cinesi, venivano svolte senza alcuna autorizzazione",,"Controlli intensi da parte della Polizia municipale sulle
attività commerciali abusive. In particolare sono scattati i
sigilli per due attività gestite da cittadini cinesi
senza avere alcuna autorizzazione. 
L'unità operativa Commerciale Amministrativa e
Anticontraffazione è intervenuta in via Roma, dove, al piano
terra di un'abitazione affittata a L.S., cittadina cinese di anni
56, 
è stata accertata la presenza di un catering
abusivo. Gli agenti della Municipale hanno constatato che
una parte dell’abitazione, utilizzata come deposito di
alimenti, era stata allestita con fornelli a gas per la
preparazione e cottura: i cibi appena preparati venivano posi
trasportati in ditte di connazionali.
A comprovare la consistenza dell’attività
è stato rilevato un notevole quantitativo di derrate
alimentari contenute in congelatori, oltre ad accessori finalizzati
alla produzione, conservazione a alla consegna dei pasti preparati:
in particolare  migliaia di vaschette in alluminio per il
confezionamento dei cibi in asporto, 18 rotoli da 300 metri
l’uno di pellicola per alimenti, e vari prodotti alimentari,
fra cui un considerevole quantitativo di carne e pesce, conservati
in congelatori a pozzo.
Gli agenti intervenuti hanno provveduto a sanzionare
l’attività illecita ai sensi del cosiddetto
“pacchetto igiene”, norma di recepimento di direttive
europee, per l’esercizio abusivo dell’attività
di produzione, trasformazione e distribuzione di alimenti,
contestando alla responsabile una sanzione amministrativa di 3000
euro. 
Il locale, le merci e le attrezzature sono state sottoposte
a sequestro amministrativo.
Questa mattina poi gli agenti dei nuclei speciali hanno
posto sotto sequestro i locali e le attrezzature di una civile
abitazione in via del Melograno. L’affittuaria, H.
S.,cittadina cinese di 40 anni, è risultata infatti
utilizzare gli ambienti per svolgere 
l’attività abusiva di affittacamere, con
cessione di posti letto a propri connazionali. Gli
agenti hanno accertato che i locali dell’abitazione
erano utilizzati da diverse persone: erano presenti infatti 27
posti letto e vari effetti personali organizzati nei singoli spazi.
Al gestore dell’attività è stato contestato
l’esercizio abusivo dell’attività di
affittacamere, che prevede una sanzione di 1200 Euro. 
Al termine delle operazioni sono scattati i
sigilli, in attesa dei provvedimenti di ripristino della
normale idoneità alloggiativa. "
305,http://comunicati.comune.prato.it/generali/?action=dettaglio&comunicato=14201600000305,04/03/2016,14:25,Mobilità,"Manutenzione strade, entro tre mesi scompariranno le buche nell'asfalto","L'assessore Alessi: ""Abbiamo deciso di accelerare i tempi di intervento per eliminare disagi e pericoli""",,"“Risolveremo il problema delle buche nell’asfalto
nel giro due o tre mesi”. Lo dichiara l’assessore alla
Mobilità, Filippo Alessi, dopo le segnalazioni di cittadini
e della stampa riguardo a problemi che interessano il manto
stradale di alcuni assi viari cittadini.
Alessi sottolinea che per la manutenzione stradale il Comune ha
da tempo predisposto una programmazione. “Dopo gli interventi
sulle strade fatti in passato, quest’anno abbiamo effettuato
molti interventi per aeguare e rendere più sicura la
viabilità pedonale, con la sistemazione di marciapiedi nelle
periferie e l’abbattimento di barriere architettoniche.
Purtroppo, le importanti piogge dell'ultimo periodo e s soprattutto
quelle dei giorni scorsi hanno aggravato i danni all’asfalto
su diversi assi viari. Abbiamo perciò deciso di accelerare i
tempi di intervento, così da eliminare disagi e
pericoli”.
Un gruppo composto da Asm Servizi e Ufficio strade del Comune
sta già eseguendo i sopralluoghi per preparare un report
degli interventi da fare che conterrà anche le indicazioni
dei costi da sostenere.
I primi lavori che saranno messi in cantiere riguarderanno
la declassata e, a seguire, i lavori di ripristino delle normali
condizioni dell’asfalto interesseranno le altre strade dove
è presente il problema delle buche."
306,http://comunicati.comune.prato.it/generali/?action=dettaglio&comunicato=14201600000306,07/03/2016,10,"Mobilità e Ambiente","Piano urbano della mobilità sostenibile: incontro per migliorare il sistema di trasporto pubblico","Venerdì 11 marzo dalle 18 alle 21 ad Officina Giovani in piazza Macelli 4","Ad ogni partecipante saranno regalati, da parte di Cap, due biglietti di tratta urbana","Il Comune di Prato incontra i cittadini venerdì 11 marzo
dalle 18 alle 21 ad Officina Giovani in piazza Macelli 4, per
progettare con loro la mobilità del futuro e individuare 
idee e proposte per migliorare il sistema di trasporto
pubblico. Ad ogni partecipante saranno regalati, da parte
di Cap, due biglietti di tratta urbana.
Si tratta del secondo di una serie di incontri tematici
nell’ambito Piano Urbano della Mobilità Sostenibile
(PUMS), che stabilirà linee di indirizzo, obiettivi ed
azioni concrete per garantire e migliorare
l’accessibilità al territorio cittadino, garantire
sicurezza ed efficienza alla viabilità, favorire l’uso
del trasporto collettivo.
Dopo una breve presentazione del percorso di costruzione del
PUMS e del processo partecipativo Muoviamoci Insieme Prato, i
partecipanti potranno confrontarsi con gli amministratori e i
tecnici nei laboratori di co-progettazione: tavoli di discussione,
presidiati da facilitatori esperti, dove i cittadini e le categorie
produttive, professionali e sociali potranno esprimere opinioni,
idee e progetti su come vorrebbero migliorare il trasporto pubblico
a Prato per i prossimi 10 anni.
Pur non essendo necessaria l'iscrizione all'evento è
opportuno registrarsi compilando il modulo online all'indirizzo
http://bit.ly/1QIbpvC."
307,http://comunicati.comune.prato.it/generali/?action=dettaglio&comunicato=14201600000307,,,,,,,"notizia non presente"
308,http://comunicati.comune.prato.it/generali/?action=dettaglio&comunicato=14201600000308,04/03/2016,15:03,Viabilità,"Potatura degli alberi in un tratto di viale Montegrappa, le modifiche alla viabilità","Da lunedì 7 marzo fino al termine delle operazioni e comunque non oltre sabato 19 marzo dalle 8:30 e le 17:30",,"Per effettuare lavori di potatura di alcuni alberi lungo
viale Montegrappa, nel tratto compreso tra l'intersezione con viale
G. Marconi e quella con viale della Repubblica, saranno attivi
il divieto di transito ai pedoni e il divieto di sosta con
rimozione forzata nei parcheggi su ambo i lati
da lunedì 7 marzo fino al termine delle operazioni
e comunque non oltre sabato 19 marzo, limitatamente alla fascia
oraria tra le 8:30 e le 17:30. Inoltre, si procederà a senso
unico in viale G. Marconi verso viale della Repubblica. Il limite
massimo di velocità sarà di 30 km/h.
Durante i lavori il traffico veicolare proveniente da viale
della Repubblica con direzione viale G. Marconi sarà deviato
in viale della Repubblica, via G. Catani e viale G. Marconi.
Per quel che riguarda il trasporto pubblico, la Linea 4 in
direzione Mezzana da viale Montegrappa si
dirigerà in viale della Repubblica e in via G. Catani,
da dove riprenderà il percorso regolare."
309,http://comunicati.comune.prato.it/generali/?action=dettaglio&comunicato=14201600000309,04/03/2016,15:30,Mobilità,"Sottopasso viale Nam-Dinh, restringimento della carreggiata in direzione Nord-Sud","Sarà in vigore fino a martedì 8 marzo per consentire lo svolgimento dei lavori di completamento",,"Per consentire il corretto svolgimento dei lavori di
completamento del sottopasso di viale Nam-Dinh da oggi è
stato necessario provvedere al restringimento della carreggiata che
corre in direzione Nord-Sud.
Il restringimento, che può provocare disagi al
traffico veicolare, resterà in vigore fino a tutta la
giornata di martedì 8 marzo."
310,http://comunicati.comune.prato.it/generali/?action=dettaglio&comunicato=14201600000310,05/03/2016,10:37,"Polizia municipale","Due cittadini cinesi sorpresi mentre smaltivano rifiuti tessili","L'operazione della Polizia Municipale è avvenuta nella serata di ieri in via Donizetti","I due fermati sono stati denunciati a piede libero. Sequestrato il loro veicolo","Una nuova operazione della Polizia Municipale contro lo
smaltimento illegale dei rifiuti ha portato alla denuncia a piede
libero di due cittadini di origine cinese e al sequestro del loro
autoveicolo.
L’operazione si è svolta nella serata di ieri nella
zona di San Paolo. Ad innescarla è stata la segnalazione
telefonica di un cittadino, che aveva notato i movimenti sospetti
di un furgone che si aggirava nella zona di San Paolo
fermandosi nei pressi dei cassonetti per il conferimento dei
rifiuti urbani.
È subito intervenuta una pattuglia del Reparto
Motociclisti della Polizia Municipale che, in via Donizetti, ha
intercettato un autoveicolo condotto da due cittadini di origine
cinese intenti a smaltire dei sacchi contenti scarti
tessili all'interno di un cassonetto per la raccolta
dei rifiuti urbani.
Alla vista degli agenti i due hanno cercato, senza
successo, di allontanarsi, occultando all'interno del veicolo
i sacchi dei quali non erano ancora riusciti a
disfarsi. Al momento dell’identificazione, i due
cittadini cinesi fermati sono risultati titolari di regolari
documenti ma non iscritti all'Albo nazionale dei gestori
ambientali.
All'interno del veicolo sono stati trovati due sacchi,
ognuno del peso di circa 35 chilogrammi,  contenenti scarti di
lavorazioni tessili industriali, mentre altri due sacchi di
analogo contenuto e peso sono stati rinvenuti all'interno del
cassonetto dei rifiuti.
I due soggetti sono stati denunciati a piede libero per
trasporto e illecita gestione di rifiuti speciali non
pericolosi e il veicolo da loro utilizzato è stato
sottoposto a sequestro preventivo. "
311,http://comunicati.comune.prato.it/generali/?action=dettaglio&comunicato=14201600000311,05/03/2016,20:20,"Protezione civile","Scossa di terremoto con epicentro a Luciana, nessun danno","L'intensità registrata è 2.6 scala Richter. Gli aggiornamenti sul sito della Protezione civile",,"Alle 19.20 di oggi, 5 marzo, scossa di terremoto di bassa
intensità: 2.6 scala Richter, profondità 11 km, con
epicentro a Luciana, tra Vernio e Castiglione dei Pepoli. Per il
momento nessun danno segnalato. La scossa è stata ben
percepita a Vernio e Montepiano."
312,http://comunicati.comune.prato.it/generali/?action=dettaglio&comunicato=14201600000312,07/03/2016,11:11,Ambiente,"Il futuro del Parco di Galceti, incontro e dibattito pubblico","Mercoledì 9 marzo, ore 21, Urban Center via Mazzini. Sarà presente il sindaco Matteo Biffoni","Il presidente della Fondazione Centro di Scienze Naturali Marco Morelli: ""Importante coinvolgere tutti per discutere del futuro di quello che potrebbe davvero diventare un ParcoMuseo unico nel suo genere a livello nazionale""","Mercoledì 9 marzo alle 21, presso l'Urban Center in Via
Mazzini, si terrà un incontro e dibattito pubblico sul
futuro del Parco di Galceti con il sindaco Matteo Biffoni.
I partecipanti potranno intervenire per presentare le proprie
idee e i propri punti di vista sul Parco che vive un momento di
profondi cambiamenti: l'unificazione amministrativa in atto della
Fondazione Centro di Scienze Naturali di Galceti e della Fondazione
Prato Ricerche nel PARSEC (Parco delle Scienze e della Cultura),
porta infatti alla nascita di un soggetto che, con al proprio
interno l'Istituto Geofisico Toscano ex Osservatorio Sismologico
""San Domenico"" fondato nel 1928, il Centro di Scienze Naturali
Fondato nel primi anni '70 e il Museo di Scienze Planetarie
inaugurato nel 2004, affonda le proprie radici nella storia della
città.
""Mentre il Parco si prepara ad affrontare un futuro ricco di
grandi potenzialità - afferma il presidente
della Fondazione Centro di Scienze Naturali Marco Morelli
-, le idee e le possibilità di sviluppo che si presentano
all'orizzonte sono tantissime e così diverse tra loro che
è quasi difficile scegliere quale strada intraprendere.
Le potenzialità dell'area di Galceti, dal CSN alle aree
agricole, dall'Area Protetta alle cave storiche, dall'ex Convento a
Villa Fiorelli, potrà portare alle creazione di un grande
parco museo dove una scolaresca o le famiglie potranno passare
un'intera giornata tra divertimento, educazione scientifica e
ambientale, cultura all'aria aperta.
Anche per questo motivo, considerando l'importanza che ""Galceti""
ha sempre rivestito per Prato, riteniamo necessario che i
cittadini, le associazioni, i rappresentanti degli enti pubblici e
delle istituzioni pratesi, vengano coivolti per discutere del
futuro di quello che potrebbe davvero diventare un ParcoMuseo unico
nel suo genere a livello nazionale.
Confidiamo nella partecipazione di tutti con la speranza che le
idee, possano contribuire a costruire, attraverso la realizzazione
del nuovo ""PARSEC - Parco delle Scienze e della Cultura"", il futuro
dei nostri figli e della nostra città""."
313,http://comunicati.comune.prato.it/generali/?action=dettaglio&comunicato=14201600000313,18/03/2016,10:25,Comune,"Interruzione dei servizi informatici del Comune","Dalle 14 di oggi, venerdì 18 marzo fino al termine dei lavori di manutenzione","Non saranno disponibili i servizi interattivi su internet, i T-Serve e gli sportelli Jolly. Sabato 19 marzo i servizi demografici di piazza S. Niccolò e gli uffici della Polizia Municipale non erogheranno nessun servizio nei confronti del pubblico","Per improrogabili operazioni di manutenzione straordinaria tutti
i servizi informatici erogati dal Comune di Prato saranno
interrotti dalle ore 14 di oggi, venerdì 18
marzo fino al termine dei lavori, presumibilmente domenica
alle ore 19.
L’intervento di manutenzione comporterà il fermo
dei servizi web interattivi dedicati a cittadini, professionisti e
imprese e il fermo di tutti i servizi del T-Serve e degli sportelli
Jolly. Sarà dunque impossibile effettuare pagamenti e
iscrizioni, ottenere il rilascio di qualsiasi certificazione e
documento, consultare atti, pratiche, piani urbanistici, mappe,
ecc…
Nella giornata di 
sabato 19 marzo, inoltre 
non saranno operativi né i Servizi
Demografici di Piazza cardinale Niccolò 13, che non
potranno erogare nessuna attività lavorativa nei confronti
del pubblico, 
né gli uffici al pubblico della Polizia Municipale
di via Mazzini 65,  l'ufficio sinistri stradali e quello di
polizia giudiziaria e depositeria di piazza Macelli,
8. 
Nel periodo delle operazioni di manutenzione straordinaria
rimarranno invece consultabili le pagine informative del sito
istituzionale www.comune.prato.it e dell’albo pretorio
albopretorio.comune.prato.it
Sul sito comunale saranno quindi consultabili solo le pagine che
non prevedono “azioni” da parte degli utenti, quindi
tutte le informazioni su come fare per ottenere servizi, telefoni e
recapiti degli uffici, orari e descrizioni dei servizi,
informazioni su bandi e concorsi, avvisi di protezione
civile,  eventi.
Solo qualora si verificassero imprevisti queste pagine web
potrebbero essere solo temporaneamente non consultabili."
314,http://comunicati.comune.prato.it/generali/?action=dettaglio&comunicato=14201600000314,07/03/2016,12:20,Celebrazioni,"Scioperi del 7 marzo 1944, stamattina la celebrazione solenne","Deposta la corona in piazza delle Carceri, il corteo ha raggiunto palazzo comunale. Coinvolte anche le scuole Ser Lapo Mazzei, Malaparte e Dalla Chiesa","Il sindaco Biffoni: ""Tramandare la memoria di un atto di coraggio rappresenta una testimonianza alta per laffermazione della libertà""","Celebrazione solenne, questa mattina in piazza delle Carceri,
per ricordare gli avvenimenti tragici 7 marzo 1944, quando in
seguito allo sciopero generale di quei giorni centinaia di pratesi
vennero rastrellati per le strade e nelle fabbriche dalla truppe
naziste e fasciste e vennero imprigionate nel Castello
dell'Imperatore, da dove furono deportate verso i campi di lavoro
di Mathausen ed Ebensee, un viaggio senza ritorno quasi per
tutti. 
Per celebrare quel sacrificio è stata deposta una corona
di alloro ai piedi della lapide, posta sotto le mura del Castello
dell’Imperatore a ricordo di quegli eventi. Alla cerimonia
hanno presenziato il sindaco, Matteo Biffoni, il prefetto Maria
Laura Simonetti, i rappresentanti dei Comuni di Poggio a Caiano,
Carmignano e Vernio, le autorità civili, religiose e
militari della città, l'Associazione nazionale ex deportati
(Aned) e le associazioni combattentistiche e d'arma.
Ad assistere alla cerimonia anche gli alunni di alcune classi
delle scuole secondarie di primo grado Ser Lapo Mazzei, Malaparte e
Carlo Alberto dalla Chiesa.
Dopo la cerimonia, il corteo, aperto dai gonfaloni
dell’Aned e del Comune di Prato, ha raggiunto il palazzo
comunale dove, nel salone consiliare, si è svolto un
incontro con gli studenti, che è stato voluto e organizzato
dalla presidente del Consiglio comunale Ilaria Santi e
dall’assessore alla pubblica istruzione Maria Grazia
Ciambellotti.
Il sindaco Biffoni, salutando i ragazzi, ha ricordato che
“è necessario tramandare la memoria di un atto di
coraggio come quello compiuto dai lavoratori e dai cittadini
pratesi nel marzo del 1944 perché rappresenta una
testimonianza alta per l’affermazione della
libertà”.
Il dovere di ricordare, per scongiurare il ripetersi dei drammi
avvenuti nella seconda guerra mondiale, è stato sottolineato
anche dal presidente dell’Aned Giancarlo Biagini, che ha
invitato alla fine del suo intervento i ragazzi a soffermarsi alla
vetrina che dà su Corso Mazzoni, per leggere i nomi dei
deportati e ad immaginarne i volti e le storie.
Un altro invito a leggere i nomi dei deportati è stato
rivolto agli studenti presenti dalla Presidente del Consiglio
Ilaria Santi, questa volta in relazione alle pietre d'inciampo,
dodici sampietrini di ottone posati dall'artista berlinese Gunter
Demnig sui marciapiedi del centro storico dove furono
arrestati i 133 pratesi, nell'ambito di un'iniziativa europea
partita a Colonia nel 1995.
E' stato, poi, proiettato il film ""Voci dai lager"", al
quale è seguito il concerto di flauto, tastiere e violini di
alcuni ragazzi delle Ser Lapo Mazzei, intervallato dalla lettura di
alcuni temi scritti dagli stessi studenti. 
""Usciamo da questa giornata tutti un po' migliori perché
abbiamo attualizzato i temi di questo momento di ricordo. E'
stato bello vedere i ragazzi riflettere e raccogliere il testimone
di chi queste cose le ha vissute"", ha affermato nelle conclusioni
l'assessore alla pubblica istruzione Mariagrazia Ciambellotti."
315,http://comunicati.comune.prato.it/generali/?action=dettaglio&comunicato=14201600000315,,,,,,,"notizia non presente"
316,http://comunicati.comune.prato.it/generali/?action=dettaglio&comunicato=14201600000316,07/03/2016,14:30,Sport,"La Commissione Antidoping FIGC e UNICEF insieme in ""Un goal per la Salute""","Giovedì 10 marzo alle 10:30 nell'aula magna dell'Istituto tecnico e professionale statale Paolo Dagomari in via di Reggiana","Il progetto nazionale sulla promozione della salute in ambito sportivo coinvolgerà a Prato circa 500 studenti delle superiori e 3 società sportive","La Commissione Antidoping FIGC e l'UNICEF insieme in ""Un goal
per la Salute"". Presentato stamani in Palazzo comunale
il progetto nazionale rivolto ai giovani studenti.
Giovedì 10 marzo dalle 10:30 nell'aula magna dell'istituto
tecnico e professionale statale Paolo Dagomari in via di Reggiana
si svolgerà un convegno sulla promozione della salute in
ambito sportivo. 
""Un progetto concreto che l'amministrazione è stata
felice di sposare - ha esordito la Presidente del Consiglio Ilaria
Santi -. Sensibilizzare gli adolescenti significa spesso
sensibilizzare i genitori, in quest'era in cui raggiungere un
obiettivo nel più breve tempo possibile sembra essere
l'unica cosa che conta"".
A Prato parteciperanno 22 classi e circa 500 studenti
delle classi prime del Liceo Scientifico Statale Niccolò
Copernico e dell'Istituto Tecnico e Professionale Statale Paolo
Dagomari. In classe i ragazzi creeranno degli elaborati
sul tema. Il miglior lavoro porterà i vincitori a
partecipare ad un torneo a Coverciano con le altre province
aderenti e, probabilmente, ad incontrare la Nazionale Italiana
di Calcio.
""Il Comune di Prato è stato il primo ad aderire a questo
progetto nazionale già a settembre. Per questo
abbiamo pensato di presentarlo qui giovedì
prossimo - ha dichiarato il responsabile Sport di UNICEF Italia
Nicola Brotto -. Le altre città che ne fanno parte sono
Verona, Napoli e L'Aquila"".
Sono state, inoltre, coinvolte direttamente anche tre
società sportive dilettantistiche della città,
il Paperino San Giorgio, il Prato Nord e la Vaianese Impavida
Vernio, che parteciperanno non solo con i loro tesserati ma anche
con i genitori, i quali si faranno carico del
coordinamento del progetto.
""Lo sforzo principale di questo progetto nazionale è
quello di accostare lo sport pulito alla salute"" - ha aggiunto
Andrea Becheroni responsabile regionale FIGC-SGS attività
scolastica.
Al convegno interverranno il presidente della Commissione
Antidoping e Tutela della Salute FIGC Carlo Sita, il
responsabile sport di UNICEF Italia Nicola Brotto e il coordinatore
del settore giovanile e scolastico FIGC Paolo Mangini.
Alle 11 il professor Veniero Gambaro, chimico tossicologo
dell'università di Milano, parlerà della correlazione
fra il doping e le droghe. Poi, il responsabile sanitario della
commissione medica B Italia, nonchè componente della
Commissione Antidoping e Tutela della Salute Figc
Francesco Braconaro si occuperà di ""Doping e
medicalizzazione nello sport, un fenomeno in crescendo..."". Il
rapporto tra l'alimentazione, gli integratori e
lo sport sarà illustrato dal coordinatore
della sezione medica settore tecnico FIGC di Coverciano Maria
Grazia Rubenni. Alle 12 inizierà il confronto con gli
studenti. "
317,http://comunicati.comune.prato.it/generali/?action=dettaglio&comunicato=14201600000317,07/03/2016,15:59,Cultura,"On Stage Teatro, la Prospettiva Capaneo in ""La cena delle ceneri""","Mercoledì 9 marzo alle 21:30 ad Officina giovani","Due attrici guidano il pubblico nella narrazione, svelando pian piano il mistero che si cela dietro l'attesa","La Prospettiva Capaneo sul palco di Officina Giovani con ""La
Cena delle Ceneri"" mercoledì 9 marzo alle 21:30.
L'iniziativa fa parte della rassegna On Stage Teatro. L'ingresso
è libero.
""Attendere"", con questa scarna parola si apre lo
spettacolo.
Il tempo dell'attesa risiede nella noia, nell'ansia, nella
gioia che si prova aspettando l'arrivo di qualcosa.Il tempo in
teatro assume un valore misterioso: è ciò che ne
determina più di ogni altra cosa le differenze rispetto alla
vita quotidiana.Il pubblico e gli attori sono immersi in un altro
tempo e solo al calare del sipario riescono a tornare al proprio
tempo quotidiano. Da qui prende il via ""La cena delle ceneri"", un
tempo dilatato, scandito da un metronomo preciso e lucido. Due
attrici guidano il pubblico nella narrazione, svelando pian piano
il mistero che si cela dietro questa attesa.
Per info: Officina Giovani, Piazza dei Macelli, 4, tel.
0574.1836753, e-mail staff@officinagiovani.it, sito web
www.portalegiovani.prato.it, f.b.: Officina Giovani, Twitter:
@officinagiovani
"
318,http://comunicati.comune.prato.it/generali/?action=dettaglio&comunicato=14201600000318,08/03/2016,9:58,Cultura,"Peccati di lingua. L'italiano con gusto in biblioteca","Giovedì 10 e 17 marzo alle 21 in Lazzerini. Ingresso libero fino ad eseurimento posti","Alla Lazzerini due incontri per un singolare viaggio nella nostra lingua, da assaporare insieme allAccademia della Crusca e Vetrina Toscana","
Giovedì 10 marzo alle 21 nella 
Sala Conferenze della Biblioteca Lazzerini, al via
il ciclo d’incontri dal titolo 
“Peccati di Lingua. L’italiano con
gusto”, organizzato dalla Biblioteca con la
partecipazione straordinaria dell’ 
Accademia della Crusca.
Dalla storia della più antica accademia linguistica al
mondo ad alcune stuzzicanti curiosità sul linguaggio
gastronomico, il ciclo propone al pubblico un singolare viaggio
nella nostra lingua da assaporare insieme a due giovani esperte
dell’Accademia della Crusca. Gli incontri in programma
vedranno anche la collaborazione dei 
Centri Assistenza Tecnica di 
Confcommercio e 
Confesercenti della Provincia di Prato
nell’ambito di 
Vetrina Toscana, il progetto regionale che
promuove l’enogastronomia locale.
Si parte quindi giovedì 10 marzo alle 21 con
l’incontro condotto da 
Francesca Cialdini, storica della lingua, che a
partire dalla ricca simbologia riferita al grano e al pane,
ripercorrerà la storia dell’Accademia della Crusca con
il suo obiettivo di separare il fior di farina, cioè la
“buona lingua” dalla crusca. Al termine, verranno
illustrate alcune curiosità sulla Bozza pratese e i processi
di panificazione oggi, a cura del 
Molino Bardazzi e dell’ 
Associazione Gran Prato, la filiera cerealicola
pratese a km 0.
Il secondo e ultimo incontro si terrà 
giovedì 17 marzo alle 21 con 
Vera Gheno, sociolinguista e Twitter manager
dell’Accademia, che, “alle prese con i dubbi
linguistico-culinari degli italiani”, intratterrà il
pubblico con “Golose consulenze linguistiche”.
Ingresso libero fino ad esaurimento posti.
Info:Biblioteca comunale Lazzerini 

  Tel. 0574 1837800


  lazzerini@comune.prato.it


  www.bibliotecalazzerini.prato.it
"
319,http://comunicati.comune.prato.it/generali/?action=dettaglio&comunicato=14201600000319,08/03/2016,10:44,"Politiche Sociali","Pubblicato l'avviso per l'affidamento ai CAAF del servizio di assistenza ai cittadini","Da oggi sul sito del Comune www.comune.prato.it","I cittadini saranno assistiti nella compilazione della modulistica per l'accesso alle prestazioni sociali e delle domande di agevolazione tariffaria e provvidenze diritto allo studio","Da oggi, martedì 8 marzo, sul sito del Comune è
pubblicato l'avviso per l'affidamento ai CAAF del servizio di
assistenza ai cittadini nella compilazione della modulistica per
l'accesso alle prestazioni sociali e delle domande di agevolazione
tariffaria e provvidenze diritto allo studio. 
Il Comune di Prato infatti intende stipulare convenzioni a
titolo oneroso con i CAAF
presenti sul territorio comunale, per affidare i seguenti
servizi: assistenza nella compilazione dei moduli di richiesta del
“bonus tariffa sociale” (energia elettrica e gas) e
trasmissione telematica delle medesime istanze (S.G.A.T.E.);
assistenza nella compilazione delle domande per i contributi
integrativi al canone di locazione (L.431/98) ed inserimento dei
dati sul programma informatico dell’Amministrazione Comunale;
assistenza nella compilazione dei moduli di richiesta di
agevolazione tariffaria per il servizio di asilo nido, refezione
scolastica e trasporto e assistenza nella compilazione delle
domande di assegnazione di provvidenze e benefici per il diritto
allo studio.
Questi servizi dovranno essere forniti gratuitamente dai CAAF
convenzionati ai cittadini che ne faranno richiesta.
"
320,http://comunicati.comune.prato.it/generali/?action=dettaglio&comunicato=14201600000320,08/03/2016,11:10,Mobilità,"Mobilità, una delegazione in visita per osservare le buone pratiche messe in atto in città","Domani, mercoledì 9 marzo, dalle 9,15, rappresentanti di Portogallo, Bosnia, Romania e della città di Vicenza saranno a Prato per  conoscere le iniziative intraprese sul fronte della mobilità","Saranno illustrati il percorso per la predisposizione del PUMS di Prato e alcuni esempi in tema di infomobilità e  riqualificazione urbana legata alla moderazione del traffico","Domani, mercoledì 9 marzo, una delegazione di tecnici e
politici di paesi europei sarà in visita in città per
conoscere le iniziative intraprese sul fronte della
mobilità.
L’incontro avviene nell’ambito del progetto BUMP
(Boosting Urban Mobility Plans), finanziato dall’Unione
Europea, per sviluppare incentivare la mobilità sostenibile
nelle città.
Prato ha partecipato attivamente al progetto, avviato nel 2014
con incontri formativi presso il Parco Scientifico Area di Trieste,
proseguito con i tavoli di confronto sulle buone pratiche,
organizzati in vari paesi europei e giunto ora alla fase delle
visite sul posto. Prato è una tra le città europee
scelte come “pioniere” in quanto a buone pratiche
legate alla mobilità e perciò oggetto, come per le
altre, della visita da parte di rappresentanti di un gruppo di
paesi emergenti della Comunità Europea. 
Prato si è infatti distinta per essere una delle prime in
Italia ad avviare il percorso per la predisposizione del Piano
Urbano della Mobilità Sostenibile (PUMS), avviando nel
frattempo importanti progetti di riqualificazione urbana,
moderazione del traffico, sicurezza stradale, infomobilità e
ciclopedonalità.
Il programma della visita di domani, in cui saranno presenti
delegati di Portogallo, Bosnia e Romania e della città di
Vicenza, prevede alle 9,15 il saluto degli assessori Filippo Alessi
e Valerio Barberis in papazzo comunale e l'illustrazione del
progetto BUMP e delle metodologie di formazione del PUMS da parte
del responsabile italiano del progetto, Luca Mercatelli, del Parco
Scientifico Area di Trieste.
Sarà illustrato anche il percorso per la predisposizione
del PUMS di Prato e degli indirizzi progettuali, da parte di
Patrizia Malgieri, di TRT- Trasporti e Territorio di Milano,
società specializzata in studi sulla mobilità, che
partecipa al gruppo di progettazione del piano.
Rossano Rocchi, dirigente del servizio Mobilità e
Infrastrutture del Comune, mostrerà poi alcuni esempi
concreti di buone pratiche attuate a Prato in tema di
infomobilità e riqualificazione urbana legata alla
moderazione del traffico.
Nel primo pomeriggio, verso le 14,30, sono previste alcune
visite dei luoghi dove sono state messe in atto le buone pratiche
illustrate al mattino."
321,http://comunicati.comune.prato.it/generali/?action=dettaglio&comunicato=14201600000321,08/03/2016,11:26,Cerimonie,"Giornata internazionale della donna, gli elaborati degli studenti presentati in salone consiliare","Questa mattina 5 scuole hanno partecipato all'iniziativa ""Trecentosessantacinquegiorniall'anno-L'8 marzo oltre la celebrazione""","L'assessore Ciambellotti: ""L'augurio è che queste idee, che ci siamo scambiati oggi, portino ad agire di conseguenza per un futuro migliore""","I ragazzi della scuola primaria paritaria Conservatorio San
Niccolò e delle scuole secondarie di I grado Ser Lapo
Mazzei, San Niccolò, Curzio Malaparte e Don Bosco hanno
presentato alcuni elaborati sulla Giornata Internazionale della
Donna nella mattinata di oggi, martedì 8 marzo, in salone
consiliare di palazzo comunale.
L'iniziativa ""trecentosessantacinquegiorniall'anno - l'8 marzo
oltre la celebrazione"" si è aperta con i saluti
del sindaco Matteo Biffoni: ""Mi fa piacere che siano le nuove
generazioni ad interessarsi ai motivi e alla storia della festa
dell'8 marzo perché è da loro che passa il
futuro"".
""Quest'anno abbiamo voluto ascoltare i nostri ragazzi e
ciò che hanno prodotto dopo aver riflettuto su questa
festa. Non è stato solo un momento di riflessione ma
anche di crescita. L'augurio è che queste idee che ci siamo
scambiati oggi portino ad agire di conseguenza per un futuro
migliore"", ha dichiarato l'assessore alla Pubblica Istruzione e
Pari Opportunità Mariagrazia Ciambellotti.
Ad iniziare la presentazione degli elaborati è stata una
classe quinta della scuola primaria paritaria San Niccolò
che ha realizzato un cartellone, spiegato da un alunna, in cui le
mani dei ragazzi rappresentavano la chioma di un albero, sotto
le cui radici erano disegnate le scarpe rosse,
simbolo contro la violenza sulle donne. In un video
proiettato subito dopo gli alunni hanno raccontato la
storia della festa e hanno letto una serie di frasi
celebri sulla donna.
""L'augurio che voglio fare ai ragazzi è portare con loro
questa giornata anche in futuro e portarla, soprattutto, ai grandi,
perché spesso noi adulti abbiamo bisogno che ci venga
ricordato di essere coerenti con idee come quelle qui esposte. La
festa delle donne deve essere tutti i giorni ma il cambiamento
passa da loro"", ha aggiunto la Presidente del Consiglio Ilaria
Santi.
Anche la classe delle Ser Lapo Mazzei ha realizzato un video per
dire no alla violenza sulle donne, che è stato anticipato da
una lettura da parte di due studentesse di un brano sull'8
marzo 1908. Nel filmato l'unico protagonista maschile viene
allontanato dalle numerose amiche della propria ragazza dopo
averla strattonata.
Una quindicina circa di ragazzi e ragazze delle scuole
Curzio Malaparte, invece, hanno occupato i banchi della giunta per
leggere brevi riflessioni da vari punti di vista sulla festa
della donna. Al termine di queste è stato proiettato un
altro video, realizzato sempre dai ragazzi, che ha riguardato le
differenze tra le tradizioni e gli stili di vita
tra oriente ed occidente, sottolineando in conclusione
l'importanza di accettare la diversità.
E' stato il turno, poi, di una classe della scuola secondaria di
primo grado San Niccolò, che si è aperto con la
citazione biblica della nascita della donna, ha ripercorso
storicamente le conquiste delle donne dal Medioevo fino ai
giorni nostri e ha accostato le grandi figure di donne importanti a
donne comuni.
Infine, i ragazzi e le ragazze delle scuole Don Bosco
si sono esibiti prima ai flauti in un brano musicale non originale
ma composto da varie canzoni, e poi al canto di un secondo
pezzo. ""Abbiamo cercato di esaltare la tenerezza"", ha spiegato
il maestro di musica Paolo Ferrarini che ha diretto e accompagnato
alla tastiera i suoi ragazzi. "
322,http://comunicati.comune.prato.it/generali/?action=dettaglio&comunicato=14201600000322,09/03/2016,10:20,"Attività produttive","L'assessore Toccafondi a Bruxelles per uno workshop dell'UE rivolto ai rappresentanti dei settori della moda e del tessile","Rappresentanti del Comune saranno in Belgio per partecipare anche ai lavori di preparazione dell'assemblea annuale di Acte che si terrà a Prato a giugno","L'assessore: ""Importante essere presenti per capire cosa chiede l'Unione Europea e che tipo di risorse mette a disposizione""","Domani, giovedì 10 marzo, l'assessore alle
attività produttive Daniela Toccafondi sarà a
Bruxelles per partecipare ad uno workshop rivolto ai rappresentanti
di vari settori dell’industria culturale e creativa, delle
catene della moda e del tessile, delle regioni e dei paesi EU che
hanno sviluppato strategie di “smart specialisation” e
altre misure di supporto ai settori in questione.
Ai partecipanti verrà offerta l’opportunità
di comprendere maggiormente le modalità di partecipazione
al Fondo Europeo per gli Investimenti Strategici
(EFSI), nella più ampia cornice del Piano di
Investimenti per l’Europa, meglio conosciuto come Piano
Juncker.
Verrà presentata la garanzia finanziaria prevista da
Europa Creativa insieme agli altri programmi europei che prevedono
canali di finanziamento nel settore culturale e creativo come Cosme
e i suoi strumenti finanziari, fondi europei strutturali e Erasmus
+.
""E' importante - ha affermato l'assessore Toccafondi - essere
presenti a questi incontri come amministrazione per capire cosa
l'Unione Europea chiede alle nazioni e per conoscere i tipi di
risorse messe a disposizione"".
Sono in corso in questi giorni inoltre in Belgio i lavori di
preparazione all'assemblea annuale di Acte che si svolgerà a
Prato nel mese di giugno. Rispetto ai partner europei molti soci
italiani sono in ritardo con i pagamenti delle quote. Il Comune di
Prato è vicepresidente nazionale e verificherà
durante questo incontro la disponibilità e la volontà
dei soci di rimanere nel network o di recedere. 

"
323,http://comunicati.comune.prato.it/generali/?action=dettaglio&comunicato=14201600000323,08/03/2016,14:43,Ambiente,"Orti sociali, l'assegnazione si allarga a disoccupati ed esodati","L'età minima per fare richiesta scende da 65 a 50 anni. Il numero massimo di ulivi per olivicoltore sale a 30.","L'assessore Alessi: ""Un gesto di sensibilità per dare un'opportunità in più a chi vive un momento di difficoltà""","L'assegnazione degli orti sociali si allarga a disoccupati ed
esodati, oltre ai pensionati. La Giunta ha deliberato alcune
modifiche al ""Regolamento degli orti e degli oliveti sociali"".
""Un gesto di sensibilità per dare un'opportunità
di occupazione in più, anche se temporaneo e saltuario, a
chi vive un momento di difficoltà"", ha dichiarato
l'assessore all'Ambiente Filippo Alessi.
L'età minima per fare richiesta scende da 65 a 50
anni. Variazione anche per quel che riguarda il numero di piante di
olivo assegnabili a ciascun olivicoltore, che sale da
15/20 a 30."
324,http://comunicati.comune.prato.it/generali/?action=dettaglio&comunicato=14201600000324,08/03/2016,14:54,"Lavori Pubblici","Arrivano le vetrate di chiusura per la passerella tra la palestra e la scuola di Tavola","La giunta ha approvato la delibera per il completamento dei lavori","L'assessore Barberis: ""Diamo una risposta ad un'esigenza forte e richiesta da tempo, soprattutto dai genitori""","Arrivano le vetrate di chiusura per la passerella di
collegamento tra la palestra e la scuola primaria ""Salvo
D'Acquisto"" di via Braga, a Tavola. La giunta ha approvato la
delibera del progetto definitivo ed esecutivo che
consentirà il completamento dei lavori, con finiture e
specchiature simili a quelle della palestra. 
""Diamo una risposta ad un'esigenza forte e molto sentita e
richiesta da tempo dai cittadini, che potranno così
aspettare l'uscita dei figli dalla scuola al coperto in caso di
pioggia"", ha affermato l'assessore ai Lavori Pubblici Valerio
Barberis."
325,http://comunicati.comune.prato.it/generali/?action=dettaglio&comunicato=14201600000325,08/03/2016,15:16,"Polizia municipale","Alla guida di un'auto con la patente revocata e senza assicurazione, denunciato","L'intervento della pattuglia dei motociclisti della polizia municipale","L'uomo, 55 anni di Prato, era già stato fermato pochi giorni fa dalla Polizia municipale di Montemurlo. Sanzioni per 9.352 euro","Questa mattina un italiano di 55 anni residente a Prato è
stato fermato da una pattuglia dei Motociclisti della Polizia
Municipale di Prato per un controllo di polizia stradale. La
pattuglia aveva infatti verificato, con i moderni strumenti in
dotazione al Corpo, che alla targa dell'auto condotta
dall’uomo non era associata alcuna copertura
assicurativa.
Gli agenti hanno immediatamente verificato che il conducente non
solo stava circolando con veicolo sprovvisto di assicurazione, ma
che lo stesso era stato sequestrato cinque giorni prima dalla
Polizia Municipale di Montemurlo, che aveva sanzionato l’uomo
per la medesima violazione, affidandogli il veicolo in custodia in
luogo privato come previsto dal Codice della Strada.
La Polizia Municipale di Prato era stata allertata del fatto da
parte dei colleghi di Montemurlo perché ad un controllo di
poche ore prima, il veicolo era risultato assente dal luogo di
custodia. Gli agenti di piazza Macelli hanno inoltre accertato che
la patente dell’uomo era stata da tempo revocata e che per la
stessa violazione era stato già sanzionato dai colleghi di
Montemurlo. Il veicolo è stato così sequestrato
ulteriormente, questa volta con custodia alla depositeria
convenzionata.
Il conducente, oltre ad essere denunciato per violazione agli
obblighi di custodia, è stato sanzionato nuovamente per
guida con patente revocata, per circolazione con veicolo
sequestrato e sottoposto a fermo e per circolazione con veicolo
privo di copertura assicurativa. Le sanzioni amministrative
contestate ammontano a 9.352 euro.
Da tempo la Polizia Municipale di Prato sta contrastando il
fenomeno della circolazione di veicoli non assicurati, i cui numeri
sul territorio sono purtroppo ancora alti, dotando le pattuglie in
servizio di cellulari collegati in rete alle principali banche
dati, che consentono una verifica immediata delle targhe.
Il Comando di piazza Macelli si è inoltre dotato da pochi
giorni di un moderno sistema di accertamento sulle targhe dei
veicoli che, lette direttamente da una telecamera, segnala
immediatamente alla pattuglia operante la mancanza di
assicurazione, di revisione, ma anche se il veicolo intercettato
è oggetto di furto.
Sui circa 3000 veicoli passati al setaccio dal sistema in alcune
ore di attività, sono state contestate 33 mancate revisioni,
2 mancate coperture assicurative ed è stato rintracciato un
veicolo rubato, già restituito al legittimo
proprietario."
326,http://comunicati.comune.prato.it/generali/?action=dettaglio&comunicato=14201600000326,09/03/2016,10:35,Cultura,"Libri d'Italia, Federico Maria Sardelli fa rinascere Antonio Vivaldi","Venerdì 11 marzo alle 21:15 al Teatro Cicognini terzo appuntamento con Libri d'Italia, la rassegna curata da Stefano Coppini","Il raffinato direttore d'orchestra presenterà il suo primo romanzo ""l'Affare Vivaldi"", figura dimenticata di cui lui è uno dei massimi esperti al mondo","Venerdì 11 marzo alle 21.15 al Teatro
Cicognini il raffinato direttore d'orchestra Federico Maria
Sardelli farà rinascere Antonio Vivaldi, una figura
dimenticata da circa 200 anni, di cui lui è uno dei massimi
esperti al mondo.  
""L'affare Vivaldi"", pubblicato da Sellerio, è il suo
primo romanzo e sarà al centro del terzo appuntamento della
stagione di Libri d'Italia, la rassegna curata da Stefano Coppini e
promossa dal Comune di Prato, insieme al Kiwanis Club Prato, giunta
alla ventiduesima edizione.
Antonio Vivaldi, passato di moda dopo una vita di successi,
morì in miseria e indebitato fino al collo. I manoscritti
con la sua musica passarono di mano in mano fra bibliofili e
lasciti ereditari, scomparendo per quasi due secoli. Riemersero,
seguendo vie accidentate e occulte, grazie al congiungersi
dell'avidità di un vescovo salesiano e l'intelligente
intuito di due appassionati studiosi torinesi, Gentili e Torri. Ma
da questo momento in poi gli autografi del musicista di Venezia
dovettero passare nuove disavventure. Causa stavolta l'indifferenza
dello Stato, l'odiosa idiozia antisemita del regime fascista,
l'opportunismo e l'ingratitudine dei nuovi padroni dell'Italia."
327,http://comunicati.comune.prato.it/generali/?action=dettaglio&comunicato=14201600000327,09/03/2016,15:40,"Sviluppo Economico","Progetto europeo ""Textile & Clothing Business Labs"", presentazione workshop","Conferenza stampa, venerdì 11 marzo, ore 12,30, sala giunta",,"Si terrà venerdì 11 marzo, alle 12,30 in sala
giunta, la conferenza stampa dal titolo ""Progetto europeo
Textile & Clothing Business Labs, presentazione workshop"". 
Parteciperà l'assessore allo sviluppo economico Daniela
Toccafondi.
I colleghi giornalisti sono invitati a partecipare.
Graditi fotografi ed operatori tv."
328,http://comunicati.comune.prato.it/generali/?action=dettaglio&comunicato=14201600000328,09/03/2016,12:16,Salute,"Firmato il protocollo di intesa per l'omogenea effettuazione dei Trattamenti e degli Accertamenti Sanitari Obbligatori","Questa mattina negli uffici dell'assessorato di via Roma. Presenti ASl e le Polizie municipali della Provincia","L'assessore Biancalani: ""Delineato un modello operativo omogeneo per una corretta esecuzione delle procedure, condivise tra gli operatori sanitari e le polizie municipali del territorio pratese""","E' stato firmato questa mattina, negli uffici dell'assessorato
alla Salute in via Roma 101, il protocollo d'intesa per la corretta
ed omogenea esecuzione delle procedure relative ai Trattamenti e
Accertamenti Sanitari Obbligatori sul territorio dei Comuni
aderenti.
A firmare il protocollo è stata da una parte la ASL
centro insieme alle Zone Distretto di Prato, l'Unità
Funzionale Salute Mentale e il Dipartimento di Emergenza e Urgenza
(pronto soccorso), dall'altra le Polizie municipali di Prato,
Montemurlo, Poggio a Caiano, Vaiano, Vernio e Cantagallo.
L'amministrazione comunale, tramite l'assessorato alla Salute, ha
coordinato il lavoro svolto dalle parti in causa.
""L'obiettivo del Protocollo - ha affermato l'assessore alla
Salute Luigi Biancalani - è quello di delineare un modello
operativo omogeneo per una corretta esecuzione delle procedure,
condivise tra gli operatori sanitari e le polizie municipali del
territorio pratese. Fino ad oggi le pratiche e le modalità
di intervento erano diverse a seconda del Comune di residenza. Era
necessario quindi creare un documento unico che definisse in
maniera precisa, modalità, funzioni e compiti"".
All'interno del protocollo sono state dettagliate le funzioni ed
i compiti delle varie componenti in campo, partendo dalla fase
della ricerca del paziente, alla ricerca del recupero del suo
consenso alle cure, alle modalità di trasporto verso la
struttura sanitaria di destinazione, fino all’affidamento al
personale sanitario.
Sono stati inoltre dettagliati i momenti critici della procedura
di intervento che necessitano di particolare attenzione e
condivisione dei compiti tra le varie componenti, durante
l’esecuzione dell’Ordinanza sindacale. È stato
inoltre previsto un programma di formazione interprofessionale,
finalizzato alla condivisione delle varie problematiche relative
all’effettuazione dei Trattamenti e degli Accertamenti
Sanitari Obbligatori."
329,http://comunicati.comune.prato.it/generali/?action=dettaglio&comunicato=14201600000329,09/03/2016,14:08,Mobilità,"Allerta meteo, in arrivo un nuovo pannello semaforico","In caso di allerta meteo (arancione o rossa), l'informazione verrà ripetuta sui cinque pannelli a messaggio variabile presenti in città","L'assessore Alessi: ""Un' informazione rapida e visiva può permettere ai cittadini di organizzare i loro spostamenti ed evitare il peggio""","La prossima settimana, probabilmente in declassata, sarà
installato in via sperimentale un nuovo pannello semaforico
con tre tipologie di avviso (gialla, arancione o rossa) e un
segnale dell'evento atmosferico in atto (pioggia, temporali,
vento, neve e ghiaccio).
""L'idea è quella di incrementare e migliorare la
comunicazione verso i cittadini in caso di allerta - ha dichiarato
l'assessore alla Mobilità Filippo Alessi -. Un' informazione
rapida e visiva può permettere ai cittadini di organizzare i
loro spostamenti ed evitare il peggio"".
In caso di allerta meteo (arancione o rossa),
l'informazione verrà ripetuta sui cinque
pannelli a messaggio variabile presenti in città.
Ricordiamo, inoltre, che da tempo è attivo il sistema
di allerta dei sottopassi lungo la viabilità principale.
L'informazione può arrivare anche sull'applicazione
della protezione civile ""ProCiv Pas"" a tutti i cittadini
che abbiano scaricato questo servizio gratuito.
Infine, si possono ricevere le informazioni di protezione
civile, via sms, iscrivendosi sul sito internet del comune di Prato
e inserendo un numero di cellulare. Questa comunicazione
avverrà solo in casi in cui la sicurezza lo richiede.
Il sistema di infomobilità della nostra città,
insieme ai temi di riqualificazione urbana, moderazione del
traffico, sicurezza stradale e ciclopedonalità, è
stato al centro dell'incontro nell'ambito del progetto BUMP
(Boosting Urban Mobility Plans), finanziato dall’Unione
Europea, che si è svolto nella mattina di oggi,
mercoledì 9 marzo, in sala giunta di Palazzo Comunale.
Prato fa parte di questo progetto, avviato nel 2014, in quanto si
è distinta per essere una delle prime in Italia ad avviare
il percorso per la predisposizione del Piano Urbano della
Mobilità Sostenibile (PUMS).
All'incontro hanno partecipato anche aluni delegati
stranieri: due portoghesi, per la precisione Rui Miguel Espirito
Santo della città di Cascais e Ana Lucia da Paz Isidoro
Batista della città di Santarem; Slavko Davodic da Banja
Luka in Bosnia e Herzegovina e Radica Ciurte da Zalan in
Romania. Della delegazione faceva parte anche Carlo Andriolo
del comune di Vicenza. Erano inoltre presenti Luca Mercatelli,
responsabile italiano del progetto del Parco Scientifico Area di
Trieste; Patrizia Malgieri di TRT- Trasporti e Territorio di
Milano, società specializzata in studi sulla
mobilità; Rossano Rocchi, dirigente del servizio
Mobilità e Infrastrutture del Comune, che ha mostrato alcuni
esempi concreti di buone pratiche attuate a Prato in tema di
infomobilità e riqualificazione urbana legata alla
moderazione del traffico.
Nel pomeriggio alle 14,30, si sono svolte due visite in
piazza delle Carceri, portata come esempio di zona pedonale, e in
piazza dei Caduti a Tavola, esempio invece di ""zona 30""."
330,http://comunicati.comune.prato.it/generali/?action=dettaglio&comunicato=14201600000330,11/03/2016,15:06,"Sviluppo Economico","Workshop sul progetto ""Textile and Clothing Business Labs""","Lunedì 14 marzo dalle 9 alle 13:30 nella sala convegni della Camera di Commercio","L'assessore Toccafondi: ""Confrontarci tutti insieme può rafforzare le nostre imprese e, soprattutto, creare nuove opportunità di crescita""","Il comune di Prato capofila del progetto europeo “Textile
and Clothing Business Labs” (TCBL) al centro dello
workshop, che si terrà lunedì 14 marzo dalle 9
alle 13:30 nella sala convegni della Camera di Commercio
.  
""Metteremo a sistema le buone pratiche che
già esistono per sperimentare qualcosa di nuovo - ha
dichiarato l'assessore allo sviluppo economico Daniela Toccafondi
-. Confrontarci tutti insieme può rafforzare le nostre
imprese e, soprattutto, creare nuove opportunità di
crescita"". 
Il progetto, finanziato nell’ambito del programma europeo
per la ricerca ""Horizon 2020"", affronta le sfide del settore
tecnologia e ambiente (T&A) rispetto ai nuovi modelli di
business e ai nuovi orientamenti al consumo.
L’obiettivo del progetto consiste nello sperimentare nuove
tecnologie e nell'individuare nuovi modi di distribuzione,
promuovendo la riduzione dell'impatto ambientale, l’utilizzo
delle competenze locali e l'inclusione sociale.
Saranno presenti anche il sottosegretario di Stato del Ministero
dello Sviluppo Economico Antonello Giacomell; l'assessore alle
Attività Produttive, Credito, Commercio e Turismo della
Regione Toscana Stefano Ciuoffo; il project manager del
progetto TCBL Jesse Marsh e il dottor Francesco Marchi,
direttore generale di ""Euratex"", vale a dire l'associazione che
riunisce le confindustrie di tutta Europa.
Sono previsti interventi di alcuni fra i più
significativi casi di buone pratiche del distretto pratese:
Francesca Fani di Confindustria Toscana Nord,
che parlerà di reti per l'innovazione e, in
particolar modo, dello Sportello Innovazione e del protocollo
sul progetto Detox di Greenpeace; Roberto Rosati, presidente
di PratoTrade, che illustrerà la piattaforma Pratoexpo.com;
e Simone Paci, titolare dell’azienda Cleviria, che
presenterà invece la piattaforma Thela.
Nei quattro anni di durata, il progetto valorizzerà le
energie creative del territorio, sviluppando nuovi modelli
organizzativi e produttivi che siano al tempo stesso
ecosostenibili. Attraverso la creazione di una rete di
“laboratori di business” le istituzioni, le
associazioni, e le imprese, potranno avvalersi di una serie di
servizi innovativi tramite cui sperimentare liberamente le
innovazioni in un ambiente condiviso.
Questo workshop apre le porte del progetto alle imprese, agli
artigiani, ai designer, alle scuole e alle università. Tutti
possono accedere alla ""Manifestazione di Interesse per Progetti
Pilota"" e beneficiare dell’opportunità di testare i
servizi del progetto entrando a far parte della comunità di
attori TCBL come membro della rete dei ""Business Labs"", i
laboratori, basati su mercati e tendenze emergenti, che dimostrino
le potenzialità delle nuove idee e scenari di business; come
membro del gruppo dei ""Business Pilots"", i piloti, che traccino i
percorsi di transizione dai modelli di business tradizionali ai
nuovi modelli di business basati sull’innovazione delle
tecnologie commerciali e produttive; oppure ancora partecipando
agli spazi virtuali di conoscenza e ai servizi personalizzati a
supporto dell’operatività dei ""Lab"" e dei
""Pilots"".
Il programma completo della giornata su www.project-tcbl.eu. Per
informazioni scrivere a tcbl@comune.prato.it. L'ingresso
è libero."
331,http://comunicati.comune.prato.it/generali/?action=dettaglio&comunicato=14201600000331,10/03/2016,10,Ambiente,"Giornata Internazionale dei Planetari al Centro di Scienze Naturali","Domenica 13 marzo alle 15 previste alcune proiezioni, curate da esperti dell'associazione astronomica Quasar","L'iniziativa è gratuita, previa esibizione del biglietto di ingresso al CSN e fino ad esaurimento posti, ma occorre la prenotazione 0574/460503","In occasione della Giornata Internazionale dei Planetari, nel
pomeriggio di domenica 13 marzo, il Centro di Scienze
Naturali organizza un'iniziativa in collaborazione con
l'associazione Quasar per avvicinare i
cittadini all’astronomia.
Al planetario del CSN si svolgeranno alle 15 due
proiezioni,""Oltre la nube di Oort – Le meraviglie della Via
Lattea"" e ""Un cammino attraverso il Sistema Solare fino ai
confini della nostra Galassia"", comprese nel biglietto
d’ingresso, condotte e curate da personale esperto nella
divulgazione astronomica dell’Associazione Astronomica
Quasar. Alle 16.30, inoltre, è
prevista anche la proiezione ""Viaggio attraverso il
Sistema Solare"" per bambini e ragazzi di minimo 7/8 anni.
Dal 1991 viene organizzata la ""Giornata dei Planetari"" nella
domenica precedente o seguente all'equinozio di primavera. La
manifestazione ha luogo in contemporanea nei principali planetari
italiani. Dal 1997 l'evento ha assunto carattere
internazionale, evidenziato anche da un logo comune adottato dai
planetari che aderiscono alla manifestazione. 
L'iniziativa astronomica è gratuita, previa esibizione
del biglietto di ingresso al Centro e fino ad esaurimento posti,
ma occorre prenotare a: CSN 0574/460503. Per
informazioni: associazione Quasar 331 1679048.

                                          "
332,http://comunicati.comune.prato.it/generali/?action=dettaglio&comunicato=14201600000332,09/03/2016,16:46,Università,"Mensa universitaria, il 16 marzo apre la sede di via Magnolfi","Il sopralluogo della commissione V del Consiglio comunale","Il servizio cesserà di essere erogato nella sede provvisoria di piazza Mercatale","Da mercoledì 16 marzo la mensa universitaria sarà
attiva nella sede di Via Magnolfi. Da quello stesso giorno non
sarà più operativa la sede provvisoria di piazza
Mercatale, che era stata attivata per consentire la fine dei lavori
di ristrutturazione e adeguamento dell’edificio di via
Magnolfi.
È quanto comunicato dal rappresentante della Gemeaz
Elior, la ditta che ha vinto il bando dell’Azienda regionale
per il diritto allo studio (Ardsu) per la gestione del servizio, ai
membri della commissione V del Consiglio comunale, presieduta da
Gabriele Alberti, durante il sopralluogo effettuato nei locali che
sono nella fase finale di allestimento.
Il 31 marzo, invece, è prevista l’inaugurazione
ufficiale, con il rituale taglio del nastro.
Nelle sale della nuova sede ci saranno circa cento posti a
sedere, che saranno ottenuti con un allestimento più simile
a quello di un pub che di una mensa classicamente intesa.
L’apertura andrà dal mattino fino alla fine del turno
della cena. Gli studenti universitari del Pin usufruiranno dei
prezzi convenzionati riconosciuti dall’Ardsu. Intanto la
Gemeaz sta studiando una proposta di convenzione da sottoporre
anche alle due università straniere presenti in
città: l’americana New Haven di piazza San Francesco e
l’australiana Monash University di via Pugliesi.
La mensa, con prezzi di listo differenziati rispetto a quelli
per gli studenti, sarà comunque aperta a qualsiasi pubblico
ed è previsto anche il servizio di take-away.
Una saletta sarà allestita come punto in cui sarà
possibile studiare o conversare con gli amici consumando i prodotti
del bancone bar, in modo da favorire le relazioni tra studenti
italiani e stranieri.
“Sono molto soddisfatta dell’imminente apertura
della mensa nella sua sede naturale”, ha dichiarato
l’assessore alla Semplicazione Daniela Toccafondi a margine
del sopralluogo della commissione consiliare. “È un
fatto positivo per gli studenti che frequentano
l’università a Prato e per una zona della città
che ha bisogno di essere rilanciata. Si tratta di un piccolo ma
significativo successo dell’amministrazione comunale che ha
sollecitato l’Ardsu con convenzione affinché bandisse
la gara per la realizzazione della mensa universitaria anche a
Prato”. L’amministrazione, ha ricordato
l’assessore Toccafondi, si è anche adoperata per
l’attivazione di una sede provvisoria “quando ci si
è resi conto che lo slittamento dei lavori di
ristrutturazione di via Magnolfi avrebbero rischiato di vanificare
gli esiti del bando”."
333,http://comunicati.comune.prato.it/generali/?action=dettaglio&comunicato=14201600000333,10/03/2016,10:43,Cultura,"In poltrona fra gli scaffali, quarto appuntamento di storia del cinema alla Lazzerini","Continuano gli incontri a ingresso libero in Sala conferenze della Biblioteca comunale","Sabato 12 marzo si parlerà del nuovo cinema americano","
Sabato 12 marzo quarto appuntamento con la storia
del cinema alla Lazzerini con la rassegna 
“In poltrona fra gli scaffali”,
organizzata dalla Biblioteca in collaborazione con la Scuola di
cinema Anna Magnani. L’incontro è a ingresso libero e
si terrà come di consueto in sala conferenze alle 16.
L’argomento del quarto appuntamento è il nuovo cinema
americano o della New Hollywood attraverso i film di autori come F.
F. Coppola, Martin Scorsese, Mike Nichols, Sidney  Pollack e
altri.
Le lezioni tenute da Massimo Smuraglia, continueranno tutti i
sabati fino al 16 aprile (ad eccezione di sabato 26 marzo) e
affronteranno, con il supporto di sequenze di film, il tema della
rivoluzione del linguaggio cinematografico attraverso esperienze
come il free cinema inglese, la nouvelle vague francese, il nuovo
cinema americano.
L’appuntamento successivo sarà quindi il 
2 aprile e avrà come argomento il cinema
sovietico della dissidenza (A. Tarkovskij).
A tutti i partecipanti sarà fornita una sintetica
bibliografia ed una altrettanto essenziale filmografia di testi e
DVD disponibili in Lazzerini. Un’occasione per valorizzare e
promuovere il ricchissimo patrimonio della Biblioteca comunale."
334,http://comunicati.comune.prato.it/generali/?action=dettaglio&comunicato=14201600000334,10/03/2016,11:00,Viabilità,"Risanamento del manto in declassata dal ponte Lama allo svincolo del casello di Prato Est","Sabato 12 marzo dalle 7 fino al termine dei lavori, comunque non oltre le 17","L'assessore Alessi: ""Con questo intervento corposo iniziano i lavori per risolvere i problemi di buche nei prinicipali assi viari""","Saranno eseguiti sabato 12 marzo i lavori di risanamento
del manto stradale e di rifacimento del tappeto d'usura sulla
declassata, precisamente dal ponte Lama allo svincolo del
casello di Prato Est.
""Con questo intervento corposo, di cui l'amministrazione si
fa carico, iniziano i lavori per risolvere i problemi di buche
nei principali assi viari - ha dichiarato l'assessore alla
mobilità Filippo Alessi -. E' il primo di una serie di
interventi a sezione che riguarderanno i punti più delicati
della declassata"".
Nel tratto tra l'intersezione con la rampa in uscita verso via
F. Ferrucci (dal lato ponte L. Lama) e la corsia in uscita dal
casello autostradale A11 Prato Est verso Prato ovest, limitatamente
alla carreggiata con scorrimento in questa direzione, sabato 12
marzo sarà attivo il divieto di transito dalle 7 fino al
termine dei lavori, comunque non oltre le 17.
Durante i lavori, il traffico veicolare proveniente dal
lato del ponte L. Lama sarà deviato in viale L. da Vinci,
via F. Ferrucci, viale G. Marconi, via G. Catani, viale della
Repubblica, per immettersi in viale L. da Vinci.
Per quel che riguarda il trasporto pubblico locale la Linea 6,
con direzione Prato sarà indirizzata dal Ponte Luciano
Lama in viale L. da Vinci, via F. Ferrucci, viale G. Marconi, via
G. Catani, viale della Repubblica, da dove riprenderà il
percorso ordinario."
335,http://comunicati.comune.prato.it/generali/?action=dettaglio&comunicato=14201600000335,10/03/2016,12:23,"Sviluppo Economico","Presentazione progetto ""Made in Italy sulla via dell'Oriente""","Conferenza stampa, sabato 12 marzo, ore 11, sala giunta",,"Si terrà sabato 12 marzo, alle 11 in sala giunta, la
conferenza stampa dal titolo “Made in Italy sulla via
dell’Oriente”, per presentare un progetto di
valorizzazione e promozione delle eccellenze gastronomiche e
alimentari italiane all’estero che coinvolge l’istituto
alberghiero Francesco Datini.
Parteciperanno il sindaco di Prato, Matteo Biffoni, il
sottosegretario del ministero dell’Istruzione, Gabriele
Toccafondi, il dirigente scolastico dell’istituto Datini,
Daniele Santagati, e l’assessore allo Sviluppo economico,
Daniela Toccafondi.
I colleghi giornalisti sono invitati a partecipare.
Graditi fotografi ed operatori tv."
336,http://comunicati.comune.prato.it/generali/?action=dettaglio&comunicato=14201600000336,11/03/2016,10:05,Ordinanze,"Ordinanza di chiusura Igho market, il presidente del Tar rigetta la richiesta di sospensiva","L'udienza  per la sospensiva  è fissata per il prossimo 7 aprile, ma al momento, il Giudice Amministrativo  ha deciso che  l'attività  deve restare chiusa",,"Come già era accaduto per il market di Santa Margherita,
anche i proprietari di Igho Market hanno fatto 
ricorso al tribunale amministrativo regionale
chiedendo di sospendere l'ordinanza con cui il sindaco aveva messo
i sigilli all'attività nelle settimane scorse. Un
provvedimento firmato da Matteo Biffoni per chiudere per un anno il

market di via Tintori 71-73-75 e riconosciuto come
""il punto di riferimento e aggregazione di tossicodipendenti"" e il
""principale luogo di abituale ritrovo di persone socialmente
pericolose dedite ad attività criminose, oltre che punto di
appoggio e rifugio per gli spacciatori di droga, per lo più
di nazionalità nigeriana"".

Il 
Presidente del TAR 
ha 
però al momento 
 respinto 
la richiesta di sospensione, valutando
l’istruttoria compiuta dal Comune idonea  a
 giustificare le esigenze di tutela della sicurezza urbana e
fissando,quindi 
l’udienza  collegiale del prossimo 7
aprile dove   si deciderà sulla misura
cautelare in contraddittorio tra le parti.
    

L'ordinanza è arrivata al termine di quasi un
anno di operazioni effettuate dalla Polizia municipale e
grazie a quanto emerso dai rapporti di servizio tra il 19 maggio
2015 e l'11 febbraio 2016 e dai vari interventi svolti dalle forze
di Polizia nella zona, si è potuto riscontrare che il
negozio Igho Market è di fatto luogo di scambio di
sostanze illegali.
Come nel caso del market di via Santa Margherita, chiuso il
19 novembre 2015, l'ordinanza fa riferimento all' 
articolo 54 del Testo unico delle leggi sull'ordinamento
degli enti locali che dà la facoltà al
sindaco di intervenire sia per contrastare che per prevenire
situazione urbane di degrado quando ne sussistano sufficienti
motivazioni."
337,http://comunicati.comune.prato.it/generali/?action=dettaglio&comunicato=14201600000337,11/03/2016,10:30,Comune,"Pagamenti Pubblica amministrazione, il Comune di Prato dimezza i tempi","Da una media di 86,80 giorni nel 2014 a 40 giorni nel 2015. ""Un doveroso impegno per dare risposte a imprese e professionisti""",,"Dimezzati in un anno i tempi di pagamento ai fornitori da parte
del Comune di Prato, con un record nell'ultimo trimestre 2015
quando il tempo di attesa è stato di soli 18,27 giorni. Nel
2014 per imprese e professionisti che hanno svolto lavori per
l'ente l'attesa è stata in media di 86,80 giorni, 
ridotti drasticamente lo scorso anno a 40 giorni.
Vediamo il dettaglio: tra gennaio e marzo i tempi medi dalla
scadenza della fattura all'effettivo mandato di pagamento sono
stati di 43 giorni, nel secondo trimestre di 49,1 giorni, tra
luglio e settembre di 56,95, 
scesi a 18,27 a fine anno.
""Accelerare i tempi dei pagamenti è una risposta
concreta ai professionisti e alle imprese che lavorano per la
pubblica amminstrazione"", sottolinea 
l'assessore al Bilancio Monia Faltoni.""Il Comune
di Prato fa la propria parte per andare incontro alle aziende e
alle piccole imprese per le quali avere tempi veloci e certi
nel pagamento è fondamentale in un momento di
difficoltà economica"".
A permettere di premere sull'acceleratore dei pagamenti è
stato soprattutto il lavoro di perfezionamento degli strumenti di
programmazione, sia strategica che finanziaria, grazie ai
quali il lavoro degli uffici è più snello e
automatizzato. In particolare l'introduzione della 
fatturazione elettronica e l' 
approvazione del bilancio preventivo entro la fine
dell'anno permettono una gestione finanziaria più
snella e veloce anche per quanto riguarda i tempi di liquidazione.
"
338,http://comunicati.comune.prato.it/generali/?action=dettaglio&comunicato=14201600000338,11/03/2016,10:07,"Sviluppo Economico","Progetto europeo ""Textile & Clothing Business Labs"", presentazione workshop","Conferenza stampa, oggi vvenerdì 11 marzo, ore 12,30, sala giunta",,"Si terrà oggi, venerdì 11 marzo, alle 12,30 in
sala giunta, la conferenza stampa dal titolo ""Progetto europeo
Textile & Clothing Business Labs, presentazione workshop"". 
Parteciperà l'assessore allo sviluppo economico Daniela
Toccafondi.
I colleghi giornalisti sono invitati a partecipare.
Graditi fotografi ed operatori tv."
339,http://comunicati.comune.prato.it/generali/?action=dettaglio&comunicato=14201600000339,11/03/2016,10:54,Giovani,"Servizio Volontario Europeo in Turchia, il Comune cerca un giovane under 30","La durata va dai 6 ai 10 mesi, da concordare con il volontario. La partenza è prevista per aprile 2016.","Il progetto copre vitto, alloggio, assicurazione, permesso di soggiorno più un pocket money mensile aggiuntivo","Il comune di Prato è alla ricerca di un giovane under 30
interessato a svolgere un periodo di volontariato, Servizio
Volontario Europeo - Erasmus +, in un centro giovanile a Bursa in
Turchia.
Il giovane vivrà in un appartamento condiviso con altri
volontari e lavorerà all'associazione Volunteer Movement,
organizzando attività di promozione delle opportunità
in Europa, workshop ed eventi culturali rivolti ai giovani.
Inoltre, i volontari verrano coinvolti nell'aggiornamento dei
social media dell'associazione.
Il progetto, della durata dai 6 ai 10 mesi, da concordare con il
volontario, prevede la copertura di tutti i costi: vitto, alloggio,
assicurazione, permesso di soggiorno più un pocket money
mensile aggiuntivo. La partenza è prevista per aprile
2016.
Per maggiori informazioni consultare il Portale Giovani del
Comune di Prato o scrivere a l.sanesi@comune.prato.it"
340,http://comunicati.comune.prato.it/generali/?action=dettaglio&comunicato=14201600000340,11/03/2016,11:41,Cittadinanza,"""Prato cittAperta 2016"", la premiazione del premio giornalistico letterario dedicato alla cultura migrante in Italia","Domani, sabato 12 marzo, alle 16,30 nel salone consiliare di palazzo comunale","Saranno presenti anche il vignettista Vauro Senesi e l'ex ministro Cecile Kyenge, premiati per il loro impegno a favore dei diritti umani e della solidarietà","Si terrà domani, sabato 12 marzo, dalle 16,30, nel salone
consiliare di palazzo comunale la cerimonia di premiazione per la
prima edizione di ""Prato cittAperta 2016"", il premio giornalistico
letterario dedicato alla cultura migrante in Italia, organizzato
dall'Associazione 6 Settembre di Figline di Prato, con il
patrocinio del Comune di Prato.
Ad aggiudicarsi il primo posto è stata la giovane
poetessa cubana residente a Bologna Yuleisy Cruz Lezcano con la
poesia ""Anime erranti"" che parla dei viaggi affrontati dai migranti
in cerca di un futuro migliore. Oltre a Yuleisy Cruz Lezcano, a cui
sarà consegnato un voucher di 500 euro, saranno presenti
anche i vincitori delle altre tre sezioni previste nel
concorso. 
Il premio giornalismo, assegnato dal comitato di gestione a due
giornalisti migranti che maggiormente si sono distinti nel corso
della loro carriera è andato ex equo al palestinese Bassam
Saleh e all'algerina Takoua Ben Mohamed, entrambi residenti a
Roma.
Il premio diritti umani e il premio solidarietà,
assegnati dal comitato di gestione a due personalità
italiane che si sono maggiormente distinte nel corso degli anni
nell'azione di tutela dei diritti umani e della solidarietà
con le persone migranti, sono stati assegnati a Vauro Senesi e
all'ex ministro Cecile Kyenge.
Alla giuria del concorso, presieduta da Gino Barsella, a cui
potevano partecipare scrittori, poeti e giornalisti provenienti
da fuori la Comunità Europea con testi scritti in
lingua italiana sono stati inviati circa una trentina di elaborati
e una selezione di questi sarà pubblicata all'interno di un
volume dalla casa editrice Del Bucchia.
"
341,http://comunicati.comune.prato.it/generali/?action=dettaglio&comunicato=14201600000341,11/03/2016,15:02,Viabilità,"Lavori di manutenzione stradale in un tratto di Viale Leonardo da Vinci","Dalle 7 di lunedì 14 marzo e non oltre le 18 di venerdì 18 marzo","Nel tratto compreso tra la corsia in uscita dal casello autostradale A11 Prato Est verso Prato ovest e l'intersezione con Viale della Repubblica","Per consentire l'esecuzione di lavori di risanamento del manto
stradale e di rifacimento del tappeto d'usura in Viale Leonardo da
Vinci, nel tratto compreso tra la corsia in uscita dal casello
autostradale A11 Prato Est verso Prato ovest e l'intersezione con
Viale della Repubblica, limitatamente alla carreggiata con
scorrimento veicolare in questa direzione, dalle 7 di lunedì
14 marzo e non oltre le 18 di venerdì 18 marzo, sarà
attiva la chiusura della corsia e il conseguente restringimento
della carreggiata."
342,http://comunicati.comune.prato.it/generali/?action=dettaglio&comunicato=14201600000342,12/03/2016,10:01,"Sviluppo Economico","L'istituto alberghiero Datini capofila del progetto ""Made in Italy sulla via dell'Oriente""","Le eccellenze gastronomiche e alimentari come strumenti per promuovere il turismo e la cucina italiana all'estero","Il sindaco Biffoni: ""Iniziativa che fa bene alla città"". Il sottosgretario Toccafondi: ""Le scuole sono le start-up del paese""","Valorizzare le eccellenze gastronomiche e alimentari per
promuovere il turismo e la cucina italiana all’estero. Si
può riassumere così il progetto “Made in Italy
sulla via dell’Oriente”, presentato questa mattina
nella sala Giunta del Comune di Prato, che è finalizzato
alla realizzazione di scambi culturali e professionali fra Italia e
Vietnam nel settore della gastronomia e delle eccellenze
alimentari.
Protagonisti del progetto tre istituti alberghieri italiani:
l’Istituto Francesco Datini di Prato, capofila del progetto
con l’Università di Hanoi, l’Istituto Levi
Montalcini di Acqui Terme (AL), l’istituto Aldo Moro di Santa
Cesarea Terme (LE). A questi soggetti si affianca, infine, il
partner esterno Confao di Roma, il consorzio nazionale al quale
partecipano le scuole italiane che già operano in sinergia
all’interno della Rete nazionale istituti alberghieri.
Il sindaco Matteo Biffoni ha dichiarato di essere ""molto
contento che un istituto scolastico cittadino sia protagonista di
un'esperienza così importante, che mette insieme la
valorizzazione dei nostri prodotti enogastronomici e il
rafforzamento della nostra capacità di attrarre turismo. E'
un'iniziativa che fa bene alla città e che può dare
un contributo al paese per la promozione di esperienze simili"".
Soddisfazione è stata espressa anche dal sottosegretario
all'Istruzione Gabriele Toccafondi. ""Con la riforma della Buona
scuola"", ha detto, ""abbiamo investito anche sulla capacità
di rendere la nostra scuola uno strumento per promuovere il Made in
Italy all'estero. Le scuole creano professionalità e cultura
d'impresa e rappresentano le migliori start-up del paese e questo
progetto ne è la dimostrazione"".
Il progetto è articolato in più fasi. Collegando
le realtà di tre regioni (Toscana, Piemonte e Puglia) e
partendo dalla valorizzazione dei loro prodotti di eccellenza 
nel settore enogastronomico e agroalimentare si giungerà,
attraverso una serie di tappe intermedie, alla realizzazione di
eventi di presentazione nel territorio vietnamita, con
l’obiettivo di costruire opportunità formative in
Vietnam con riferimento alla cucina italiana e ai suoi punti di
forza.
Gli eventi saranno effettuati nella sede
dell’Università di Hanoi e in istituti alberghieri
vietnamiti. Nel primo caso i workshop e le iniziative si
rivolgeranno a imprenditori locali, autorità cittadine,
operatori turistici e gastronomici. Nel secondo caso, invece, gli
interlocutori saranno docenti e studenti.
Intanto, un accordo con la Cap ha già portato alla
definizione di due pacchetti turistici rivolti al
mercato vietnamita: uno per promuovere visite in toscana con
pernottamenti a Prato e l'altro per promuovere visiste in Piemonte
con pernottamenti ad Acqui Terme. E' allo studio, infine, il
pacchetto turistico per promuovere visite a Santa Cesarea
Terme.
In prospettiva, si punta alla creazione di opportunità
formative all’estero e all’apertura di una scuola
turistico-alberghiera italiana in Vietnam.
""E' positivo che la scuola si misuri con i bisogni dell'economia
del territorio"" ha detto l'assessore al turismo Daniela
Tosccafondi, ""e spero che da questa esperienza si sviluppino
relazioni importanti sul piano economico ma anche con
l'Università di Hanoi"".
Alla presentazione del progetto sono intervenuti anche il
dirigente scolastico regionale Domenico Petruzzo, Thao Phuong
dell'Università di Hanoi, i dirigenti scolastici degli
istituti alberghieri di Acqui Terme, Claudio Bruzzone, e di Santa
Cesarea Terme, Paolo Aprile, e il presidente di Confao Giuseppe
Martinez."
343,http://comunicati.comune.prato.it/generali/?action=dettaglio&comunicato=14201600000343,12/03/2016,09:37,"Sviluppo Economico","Presentazione progetto ""Made in Italy sulla via dell'Oriente""","Conferenza stampa, OGGI sabato 12 marzo, ore 11, sala giunta",,"Si terrà OGGI, sabato 12 marzo, alle 11 in sala giunta,
la conferenza stampa dal titolo “Made in Italy sulla via
dell’Oriente”, per presentare un progetto di
valorizzazione e promozione delle eccellenze gastronomiche e
alimentari italiane all’estero che coinvolge l’istituto
alberghiero Francesco Datini.
Parteciperanno il sindaco di Prato, Matteo Biffoni, il
sottosegretario del ministero dell’Istruzione, Gabriele
Toccafondi, il dirigente scolastico dell’istituto Datini,
Daniele Santagati, e l’assessore allo Sviluppo economico,
Daniela Toccafondi.
I colleghi giornalisti sono invitati a partecipare.Graditi
fotografi ed operatori tv."
344,http://comunicati.comune.prato.it/generali/?action=dettaglio&comunicato=14201600000344,12/03/2016,10:00,"Pubblico Impiego","Razionalizzazione spesa, corso formativo per acquisti di beni e servizi sul Mepa","Il corso si terrà lunedì pomeriggio, dalle 14 alle 18,30, nel salone consiliare del Comune","Focus sul mercato elettronico della PA per più di 100 dipendenti fra Comuni e Provincia","Semplificazione delle procedure e razionalizzazione della spesa
per l’acquisto di beni e servizi da parte delle pubblica
amministrazione. Ma anche valorizzazione delle competenze dei
pubblici dipendenti che devono operare questa tipologia di acquisti
per conto degli enti nei quali lavorano. È questo
l’obiettivo che sta alla base del corso di formazione
“Gli acquisti di beni e servizi nella Pubblica
Amministrazione tramite convenzione Consip e sul Mercato
elettronico”, promosso e organizzato dal Comune di Prato e
che si volgerà lunedì 14 marzo, dalle 14 alle 18,30,
nel salone consiliare.
Al corso, le cui finalità sono quelle di migliorare
l’utilizzo del Mercato elettronico della Pubblica
amministrazione (Mepa), risultano già iscritti più di
100 dipendenti fra Comune di Prato, Provincia e gli altri Comuni
del circondario.
Dopo i saluti del sindaco di Prato, Matteo Biffoni, ad
introdurre i lavori sarà Elena Cappellini, responsabile
Ufficio Provveditorato del Comune di Prato.
La docenza degli aspetti specifici sarà affidata a
Antonio Bertelli, responsabile Ufficio Provveditorato Comune di
Livorno, formatore e  componente del gruppo di lavoro Anci
Nazionale per il supporto tecnico ai piccoli comuni in materia di
aggregazioni e centrali di committenza, e a Cinzia Cungi, Ufficio
Provveditorato Comune di Livorno, già formatrice per diverse
agenzie.
Il corso rientra fra quelli previsti dal Piano per la Formazione
2016 del Comune di Prato, redatto in seguito a una ricognizione
interna con la quale sono state rilevate le necessità
formative di tutti i Servizi, e prevede, nel corso di
quest’anno, lo svolgimento di circa tredici corsi formativi
interni.
Fra gli obiettivi del Piano predisposto dal Comune figurano la
formazione dei dipendenti, la valorizzazione delle competenze
interne, l’attivazione di percorsi formativi volti a
sostenere la modernizzazione dell’Ente sia in termini
organizzativi, di efficienza e di sviluppo del livello di
qualità dei servizi."
345,http://comunicati.comune.prato.it/generali/?action=dettaglio&comunicato=14201600000345,12/03/2016,12:40,Turismo,"Turismo, l'assessore Toccafondi: ""Incomprensibile l'allarme di Federalberghi""","""In vista delle iniziative in calendario nei prossimi mesi la regia dell'assessorato c'è stata""",,"“I numerosi eventi che sono in programma a Prato nei
prossimi mesi sono un’opportunità importante per
l’economia della cittadina e per lo sviluppo di nuove filiere
economiche. Ne siamo orgogliosi e non comprendiamo l’allarme
lanciato da Federalberghi”. Lo afferma l’assessore al
Turismo, Daniela Toccafondi, in risposta alle dichiarazioni del
presidente di Federalberghi, Rodolfo Tomada. E aggiunge: “La
richiesta di una regia unica per la gestione del calendario degli
eventi arriva in ritardo. In vista dei prossimi appuntamenti,
infatti, l’assessorato al turismo ha contattato le categorie
economiche interessate affinché Prato sia preperata al
meglio per accogliere questi eventi che sono frutto di iniziativa
privata. Segno che la città sa essere attrattiva”.
L’assessore Toccafondi precisa che “le iniziative
dei prossimi mesi sono solo l’inizio di un percorso, che
speriamo possa consolidarsi e svilupparsi. Lavoreremo perché
ciò avvenga e ci confronteremo con le categorie. Mi auguro
che le strutture ricettive della città sapranno rispondere
al meglio per cogliere le opportunità che si stanno
aprendo”."
346,http://comunicati.comune.prato.it/generali/?action=dettaglio&comunicato=14201600000346,14/03/2016,10:21,Viabilità,"Interventi alla rete idrica in via Roma, senso unico tra il nuovo e il vecchio incrocio con via di Baciacavallo","Dalle 9 di domani, martedì 15 marzo, fino al termine dei lavori e comunque non oltre le 18 di mercoledì 16 marzo",,"Per consentire l'esecuzione dei lavori di messa in sicurezza
della rete idrica in via Roma, nel tratto tra l'incrocio regolato a
rotatoria con via di Baciacavallo e quello con il vecchio
tracciato sempre di via di Baciacavallo, dalle 9 di domani,
martedì 15 marzo, fino al termine dei lavori e comunque non
oltre le 18 di mercoledì 16 marzo, si procederà a
senso unico, con direzione dal vecchio tracciato di via di
Baciacavallo verso l'incrocio regolato a rotatoria sul sovrappasso
con via di Baciacavallo/via Paronese. Saranno, inoltre,
attivi il divieto di transito ai pedoni nel tratto di
marciapiede interessato dai lavori e il divieto di sosta con
rimozione forzata su ambo i lati. Il limite massimo di
velocità consentito sarà di 30 km/h.
Durante il periodo in cui sarà in vigore il senso
unico di circolazione, il traffico proveniente dal lato periferia
di via Roma e dal lato di via Paronese in direzione del centro
sarà deviato in via di Baciacavallo, dove si farà
inversione ad ""U"" alla rotatoria all'altezza di via G. Nincheri per
proseguire in via di Baciacavallo, via di Baciacavallo vecchio
tracciato, via I. da Lentini, via G. d'Arezzo e via Roma.
Anche il trasporto pubblico e, per la precisione la
LAM MT Azzurra in direzione della stazione centrale,
proveniente dal lato della località Fontanelle di via Roma,
seguirà lo stesso percorso alternativo."
347,http://comunicati.comune.prato.it/generali/?action=dettaglio&comunicato=14201600000347,14/03/2016,11:04,Cultura,"On Stage Teatro, in scena lo spettacolo ""Il Cinema da Ascoltare"" tratto dalla trasmissione di White Radio","Mercoledì 16 febbraio alle 21:30 ad Officina Giovani. Ingresso gratuito.","Un viaggio nelle più belle colonne sonore della storia del cinema dalle musiche da film degli anni '40 fino ai nostri giorni","Mercoledì 16 marzo alle 21.30 ad Officina Giovani in
scena lo spettacolo ""Il Cinema da Ascoltare"" tratto dalla
trasmissione di White Radio per la rassegna On Stage Teatro.
L'ingresso è gratuito.
La voce di Sara Ruoti e i musicisti Luca Moriani al piano e
Marcos Siqueira al contrabbasso accompagnano per mano lo spettatore
in un viaggio nelle più belle colonne sonore della storia
del cinema dalle musiche da film degli anni '40 fino ai nostri
giorni, ripercorrendo più o meno il panorama musicale di
ogni decennio del nostro secolo e spaziando da brani di Morricone,
Piovani, Edith Piaf, Burt Bacharach, Norah Jones, Nina Zilli, Elisa
e molti altri.
Il tutto verrà trasmesso in diretta su www.whiteradio.it
e sulle APP scaricabili per Apple Store e Google Play.
White Radio nasce il 9 dicembre 2013 dall'esigenza e
dall'entusiasmo di 5 persone che hanno la voglia di sperimentare e
lanciare la loro idea: quella di una radio dalle caratteristiche
del tutto generaliste ma sulla piattaforma web. Su White Radio si
parla di cinema, di attualità, di sogni, di tecnologia e di
viaggi. Si ascolta musica pop, rock, indipendente e dance. Tutti i
giorni con una programmazione prettamente concentrata in fascia
serale e preserale è possibile ascoltare programmi che
portano avanti musica e temi a 360°, un'offerta musicale per
tutti i gusti e che attraversa diversi periodi della storia
della musica. Non mancano le trasmissioni con contenuti tematici
come il cinema e le sue colonne sonore, i libri e le storie a loro
ispirati, i viaggi, le feste italiane, la tecnologia applicata alla
quotidianità e lo sport.
Per info: Officina Giovani, Piazza dei Macelli, 4, tel.
0574.1836753, e-mail staff@officinagiovani.it, sito web
www.portalegiovani.prato.it, f.b.: Officina Giovani, Twitter:
@officinagiovani
"
348,http://comunicati.comune.prato.it/generali/?action=dettaglio&comunicato=14201600000348,14/03/2016,11:41,"Polizia municipale","Fermati a trasportare illecitamente 600 kg di rifiuti tessili, denunciati","L'intervento degli agenti della Polizia municipale in via Filzi","I due cittadini cinesi, regolari e residenti a Prato, volevano abbandonare i rifiuti nei cassonetti. Il veicolo e i sacchi sono stati sequestrati","Nei giorni scorsi, durante l'attività di monitoraggio del
territorio, gli agenti dela Polizia municipale in servizio hanno
notato un piccolo autocarro carico che si era fermato ad una
postazione di cassonetti ASM in via Filzi; dopo alcuni
minuti dal veicolo era sceso un uomo che aveva getttao un grosso
sacco di plastica in uno dei cassonetti. 
Gli agenti sono intervenuti immediatamente fermando l'uomo
accertando che il sacco appena gettato era pieno di scarti tessili
e che nel vano di carico dell'autocarro erano stipati 22 grossi
sacchi di plastica neri, pieni di rifiuto da attività
tessile e di confezionamento abiti, per un peso successivamente
accertato di circa 600 kg. I due cittadini di nazionalità
cinese che erano sul veicolo, entrambi regolari e residenti a
Prato, sono risultati privi di qualsiasi tipo autorizzazione al
trasporto di rifiuti, motivo per il quale sono stati deferiti
all'Autorità Giudiziaria per la violazione, in
concorso, del Testo Unico dell'Ambiente, mentre l'autocarro e
i sacchi sono stati sottoposti a sequestro penale.
Nella stessa sessione di controlli, inoltre, è stato
sanzionato un cittadino di nazionalità cinese per violazione
al regolamento sul conferimento dei rifiuti, e sono stati elevati
due verbali ad altrettanti conducenti per irregolarità sui
documenti di circolazione."
349,http://comunicati.comune.prato.it/generali/?action=dettaglio&comunicato=14201600000349,15/03/2016,10:15,Sociale,"Ex asilo di via Fiorentina, al via l'avviso per le manifestazioni di interesse","Tutte le informazioni sono disponibili al link: http://www2.comune.prato.it/avvisi/2016/archivio17_9_341_446_25.html","L'edificio, inutilizzato ormai da quasi un anno, sarà trasformato in una struttura per padri separati","C'è tempo fino a giovedì 31 marzo per partecipare
alla manifestazione di interesse per realizzare una struttura per
padri separati.
L’amministrazione comunale raccoglie
le manifestazioni di interesse tra i soggetti, le associazioni
e le società che svolgano attività sociali e servizi
assistenziali nei confronti di persone con disagio abitativo
temporaneo per trasformare l'ex asilo nido ""La
Mongolfiera"" in via Fiorentina, inutilizzato ormai
da quasi un anno, dopo la sospensione a fine dell'anno
scolatico 2014/2015, in una struttura per padri separati.
L'edificio di via Fiorentina si sviluppa su due piani,
ha una superficie di 401,71 mq e necessita di una parziale
riorganizzazione e ristrutturazione degli spazi interni. L'ipotesi
progettuale prevede una cucina, una dispensa, due bagni, due
spogliatoi e la lavanderia al piano interrato; una sala da pranzo e
un living e un bagno al piano terra; e 5 o 6 camere letto con
il relativo spazio per ospitare i figli minori, un bagno e una
saletta al primo piano.
Gli interessati a partecipare potranno proporre gli interventi
che intendono realizzare all’interno dell’immobile per
adeguarlo ai fini di un progetto di contrasto al disagio abitativo
temporaneo di persone che, a causa della separazione dal coniuge
(assegnatario della casa coniugale), siano temporaneamente privi di
soluzioni abitative idonee, anche nella prospettiva
dell'accoglienza dei figli minori con diritto di visita periodica
stabilita dal giudice.
La spesa sostenuta verrà scomputata dal canone di
concessione di 38.850 euro in merito al quale
la giunta ha disposto un abbattimento nella misura massima del
55%. Il canone abbattuto dovrà essere effettivamente
corrisposto una volta effettuata la compensazione.
Tutte le informazioni sono disponibili al link:

http://www2.comune.prato.it/avvisi/2016/archivio17_9_341_446_25.html"
350,http://comunicati.comune.prato.it/generali/?action=dettaglio&comunicato=14201600000350,14/03/2016,12:14,"Sviluppo Economico","Textile & Clothing Business Lab, il progetto europeo per sperimentare nuove tecnologie e individuare nuovi modi di distribuzione","Il Comune di Prato è capofila del progetto finanziato nellambito del programma europeo per la ricerca ""Horizon 2020""","L'assessore Toccafondi: ""Necessario per le piccole imprese mettersi in relazione per provare ad essere competitive. Partecipare è importante per conoscere le altre realtà e per portare le proprie esperienze""","""E' necessario che le piccole imprese si mettano in contatto e
in relazione tra loro per provare ad essere competitive e
realizzare nuovi modelli di business. Da soli è impossibile
emergere e resistere"". Con queste parole l'assessore allo sviluppo
Economico Daniela Toccafondi ha presentato lo workshop che si
è tenuto questa mattina alla Camera di commercio al centro
del quale vi era il progetto europeo “Textile and Clothing
Business Labs” (TCBL) di cui il Comune di Prato è
capofila.
Il progetto, finanziato nell’ambito del programma europeo
per la ricerca ""Horizon 2020"", affronta le sfide del settore
tecnologia e ambiente (T&A) rispetto ai nuovi modelli di
business e ai nuovi orientamenti al consumo. L’obiettivo del
progetto consiste nello sperimentare nuove tecnologie e
nell'individuare nuovi modi di distribuzione.
""Nei prossimi quattro anni di durata del progetto, ha
sottolineato l'assessore Toccafondi - avremo a disposizione risorse
e persone grazie alle quali le aziende potranno essere seguite e
indirizzate. L'obiettivo, certamente ambizioso e non facile da
realizzare, è quello di lavorare principalmente su due
aspetti: l'ecosostenibilità, un fattore sempre più
richiesto e indispensabile, e l'unione tra le nuove tecnologie di
comunicazione e le imprese con processi produttivi di tipo
tradizionale. Sviluppare sinergie tra queste due realtà
porterà a produrre in tempi minori con costi minori e a
creare consumatori sempre più informati.
Come ripeto ogni volta che l'amministrazione partecipa a
incontri come questo in Italia o all'estero - conclude l'assessore
- è sempre più importante stare all'interno di un
circuito per capire come si muovono le altre realtà e avere
l'occasione di incidere. L'Italia vanta aziende tra le più
innovatrici nel settore tessile ma purtroppo non ha una grande
capacità di relazionarsi e questo porta a far sì che
siano gli altri spesso a fornire all'Europa indirizzi e direzioni
diversi da quelli che necessiteremmo noi. Partecipare è
importante e questo strumento è un'occasione davvero unica
per molte aziende che potranno portare all'interno del progetto
anche le loro esperienze"".
Lo workshop di questa mattina, molto partecipato, aveva tra gli
obiettivi quello di aprire le porte del progetto alle imprese, agli
artigiani, ai designer, alle scuole e alle università. E'
possibile entrare a far parte della comunità di attori TCBL
in tre mod diversi: come membro della rete dei ""Business
Labs"", i laboratori, basati su mercati e tendenze emergenti, che
dimostrino le potenzialità delle nuove idee e scenari di
business; come membro del gruppo dei ""Business Pilots"", i piloti,
che traccino i percorsi di transizione dai modelli di business
tradizionali ai nuovi modelli di business basati
sull’innovazione delle tecnologie commerciali e produttive;
oppure ancora partecipando agli spazi virtuali di conoscenza e ai
servizi personalizzati a supporto dell’operatività dei
""Lab"" e dei ""Pilots""."
351,http://comunicati.comune.prato.it/generali/?action=dettaglio&comunicato=14201600000351,14/03/2016,15:11,Cultura,"Peccati di lingua. L'italiano con gusto","Giovedì 17 marzo alle 21 in Lazzerini. Ingresso libero fino ad esaurimento posti","Stuzzicanti curiosità sul linguaggio gastronomico da assaporare insieme allAccademia della  Crusca e Vetrina Toscana","Dopo il grande successo della prima serata, 
giovedì 17 marzo alle 21 nella 
Sala Conferenze della Biblioteca Lazzerini torna 
“Peccati di lingua. L’italiano con
gusto”, il ciclo d’incontri ideato dalla
Lazzerini con la partecipazione straordinaria dell’ 
Accademia della Crusca. Un singolare viaggio nella
nostra lingua, con alcune stuzzicanti curiosità sul
linguaggio gastronomico, realizzato con la collaborazione dei 
Centri Assistenza Tecnica di Confcommercio e 
Confesercenti della Provincia di Prato
nell’ambito di 
Vetrina Toscana, il progetto regionale che
promuove l’enogastronomia locale.
A condurre il secondo ed ultimo incontro in programma ci
sarà 
Vera Gheno, sociolinguista e Twitter manager
dell’Accademia, che alle prese con i dubbi
linguistico-culinari degli italiani, intratterrà il pubblico
con 
“Golose consulenze linguistiche”.
Negli archivi dell'Accademia della Crusca sono raccolte infatti
tantissime domande di carattere culinario. Cioccolata o cioccolato?
Premuta o spremuta di arancia? Tra un consiglio linguistico e una
scheda storica sulle pietanze proposte, verrà proposta una
serata su un ambito del sapere particolarmente appetitoso.
Al termine, gustosi assaggi a tema saranno offerti da 
Il Fattore Party Ricevimenti e l’ 
Associazione Italiana Sommelier.
L’Ingresso è 
libero fino ad esaurimento posti.
Info:Biblioteca comunale Lazzerini 

  Tel. 0574 1837800


  lazzerini@comune.prato.it


  www.bibliotecalazzerini.prato.it
"
352,http://comunicati.comune.prato.it/generali/?action=dettaglio&comunicato=14201600000352,15/03/2016,15,"Polizia municipale","Sciopero 18 marzo, garantiti i servizi minimi essenziali","Mercoledì 16 marzo si terrà un'assemblea indetta da un'organizzazione sindacale dall'inizio del turno di lavoro fino alle 11",,"L'amministrazione comunale e la Polizia municipale comunicano
che domani, mercoledì 16 marzo, si terrà un'assemblea
sindacale del personale dall'inizio del turno di lavoro
fino alle 11.
Amministrazioone comunale e Polizia municipale comunicano
inoltre che per l'intera giornata di venerdì 18
marzo è stato indetto uno sciopero da parte
di un'organizzazione sindacale.
In entrambi i casi potranno determinarsi riduzioni o
interruzioni dei servizi al pubblico ma saranno garantiti i
servizi minimi essenziali. "
353,http://comunicati.comune.prato.it/generali/?action=dettaglio&comunicato=14201600000353,15/03/2016,10:56,Dichiarazioni,"Un pratese nella commissione tecnica nazionale Via e Vas, i complimenti di Biffoni: ""Una garanzia in più per la nostra città""","L'ingegnere Massimo Perri ha ricevuto l'incarico dal ministero dell'Ambiente",,"A sedere al tavolo della Commissione tecnica di verifica
dell'impatto ambientale VIS e VAS c'è anche un pratese. Si
tratta dell' 
ingegnere Massimo Perri che ha ricevuto l'incarico dal
ministero dell'Ambiente e della tutela del territorio e
del mare. ""Voglio esprimere i miei complimenti all'ingegnere, non
può che renderci soddisfatti la nomina di un pratese nella
ommissione, sarà garanzia di un'attenzione particolare per
la nostra città"", ha dichiarato il sindaco Matteo
Biffoni.

La Commissione tecnica di verifica dell’impatto
ambientale VIA - VAS è costituita da 50 membri
nominati con decreto del Ministro dell’ambiente e della
tutela del territorio e del mare, tra liberi professionisti ed
esperti provenienti dalle amministrazioni pubbliche con adeguata
qualificazioni in materie tecnico ambientali. La Commissione,
suddivisa in tre Sottocommissioni, procede dapprima alla
istruttoria e, in seduta plenaria, alla adozione dei pareri di
compatibilità ambientale con riferimento sia alle opere
sottoposte a VIA, che a quelle ricadenti in VIA Speciale che alle
procedure di VAS."
354,http://comunicati.comune.prato.it/generali/?action=dettaglio&comunicato=14201600000354,15/03/2016,10:34,"Polizia municipale","Provoca due incidenti simili a distanza di un anno e si allontana ogni volta, fermato e denunciato cittadino cinese","L'intervento da parte degli agenti dell'unità investigativa che sono risaliti attraverso i video interni degli autobus alla targa del mezzo","Gli incidenti sono avvenuti sempre contro due autobus della Cap e sempre nello stesso tratto di via Bologna","Due incidenti stradali l'uno a distanza dall'altro di circa un
anno, con lo stesso veicolo, nello stesso incrocio e contro due
distinti autobus della CAP.
È stato il personale di CAP a rivolgersi alla Polizia
Municipale per individuare l'autore di un incidente stradale
accaduto, poche settimane fa, in via Bologna tra un autobus e
un'auto che, dopo aver urtato il mezzo pubblico, si era allontanata
senza che il suo conducente si preoccupasse di fornire i dati
assicurativi, così come previsto dal codice della
strada.
Per fortuna si è trattato di un incidente non grave, ma
comunque di un caso odioso visto che l'auto, dopo l'incidente, si
era data alla fuga.
Pur non avendo a disposizione la targa del veicolo, agli agenti
della Municipale è bastato fare una ricerca sullo storico
dei sinistri stradali per capire che un anno prima, nello stesso
identico tratto di via Bologna, con un altro autobus CAP e da parte
dello stesso tipo di veicolo che si era sempre allontanato, si era
verificato un altro incidente e che questa era più che una
semplice coincidenza.
Di entrambi gli incidenti stradali, infatti, la Municipale ha
individuato, grazie alla collaborazione della CAP, anche i relativi
filmati che sono stati messi puntualmente a confronto, attestando
che, con ogni probabilità, si trattava del medesimo
veicolo.
Mancava solo di rintracciare il mezzo per le conferme del caso,
cosa non facile perché il proprietario, una persona cinese,
era di fatto non reperibile.
È stata quindi segnalata la targa del veicolo, che ieri
è stata individuata da parte degli agenti
dell’Unità Investigativa, i quali hanno sorpreso alla
guida del mezzo un uomo cinese, probabilmente il padre del
conducente responsabile del primo incidente, il quale tra l'altro
non aveva mai conseguito la patente di guida.
Sono così scattate le multe previste dalla nuova
normativa depenalizzata sulla guida senza patente, ammontanti a
5mila euro oltre ad ulteriori 413 euro per la fuga
sull’incidente ed alle contestazioni relative alla dinamica
dell’incidente.
Il veicolo inoltre è stato sequestrato e sottoposto a
fermo amministrativo, con ricovero alla depositeria comunale."
355,http://comunicati.comune.prato.it/generali/?action=dettaglio&comunicato=14201600000355,15/03/2016,12:13,Referendum,"Scrutatori, precedenza ai disoccupati e a chi si trova in carico ai servizi sociali","Tempo fino alle 13 di venerdì 18 marzo per presentare il proprio stato di disoccupazione","L'ufficio elettorale si trova al primo piano di piazza Cardinale Niccolò, 13","La legge regionale 23/2015 invita, in occasione del referendum
del 17 aprile, a dare la precedenza a chi, tra gli iscritti
all’Albo comunale degli scrutatori, si trovi in stato di
disoccupazione o in carico ai servizi sociali. A questo proposito
l'amministrazione comunale ricorda che c'è tempo fino
a venerdì 18 marzo per recarsi all'ufficio
elettorale per compilare il modulo previsto. Lo stato di
disoccupazione dovrà essere autocertificato da coloro che
sono iscritti alle liste nel centro per l'impiego. Si raccomanda di
presentarsi con una copia della carta d'identità.
L'ufficio elettorale, che si trova al primo piano di piazza
Cardinale Niccolò 13, è aperto in orario di
ufficio dalle 9 alle 13."
356,http://comunicati.comune.prato.it/generali/?action=dettaglio&comunicato=14201600000356,15/03/2016,12:44,Viabilità,"Viale L. da Vinci, i lavori proseguono tra gli incroci con viale della Repubblica e via C. Marx","Dalle 7 di domani, mercoledì 16 marzo, fino al termine dei lavori e comunque non oltre le 19 di giovedì 18 marzo",,"Proseguono i lavori di risanamento del manto stradale e di
rifacimento del tappeto d'usura in viale Leonardo da Vinci.
Nel tratto tra il sottopasso all'altezza di viale della
Repubblica e l'incrocio con via C. Marx, limitatamente alla
carreggiata con scorrimento dei veicoli da est verso ovest,
sarà chiusa la corsia di destra o di sinistra a fasi alterne
e ristretta quindi la carreggiata dalle 7 di domani,
mercoledì 16 marzo, fino al termine dei lavori e comunque
non oltre le 19 di giovedì 18 marzo. Il limite massimo di
velocità consentita sarà di 30 km/h."
357,http://comunicati.comune.prato.it/generali/?action=dettaglio&comunicato=14201600000357,15/03/2016,13:58,"Attività produttive","SUEAP, si passa al nuovo Sistema Telematico di Accettazione Regionale","Giovedì 17 marzo alle 9 sarà dismessa la piattaforma telematica del Sistema in supplenza della Regione Toscana, il cosiddetto Portale Regionale","Non ci sarà alcuna temporanea interruzione del servizio di trasmissione delle pratiche di polizia amministrativa e di attività produttive","Giovedì 17 marzo alle 9 sarà dismessa
la piattaforma telematica del Sistema in supplenza della
Regione Toscana, il cosiddetto Portale Regionale, tramite cui si
presentano al Comune le pratiche di avvio e modifica (variazione,
subentro o cessazione) relative alle attività produttive e
alla polizia amministrativa.
Il passaggio al nuovo Sistema Telematico di Accettazione
Regionale (STAR) non comporterà alcuna temporanea
interruzione del servizio di trasmissione delle pratiche di polizia
amministrativa e di attività produttive, tuttavia le
pratiche non ancora trasmesse non saranno recuperabili."
358,http://comunicati.comune.prato.it/generali/?action=dettaglio&comunicato=14201600000358,15/03/2016,15:13,Personale,"Attivazione tirocini non curriculari, nuova convenzione con il Centro per l'Impiego","L'approvazione della giunta questa mattina. L'assessore Squittieri: ""Un'esperienza positiva, giustamente da ripetere, sia per i ragazzi che per la pubblica amministrazione""","I costi, oltre 70 mila euro, saranno interamente sostenuti dall'Amministrazione comunale","Questa mattina la Giunta comunale, su proposta dell'assessore al
Personale Benedetta Squittieri, ha deciso di rinnovare la
convenzione con il Centro per l'Impiego di Prato per l'attivazione
di al massimo 24 tirocini non curriculari da realizzarsi nel corso
del 2016.
Non essendo attualmente presente nessuna forma di finanziamento
per gli enti pubblici che prevedono i tirocini da parte della
Regione Toscana, l'Amministrazione comunale ha deciso di attivarli
e di sostenerne interamente i costi, oltre 70 mila euro.
""Ripetiamo l'esperienza intrapresa nel 2015 - ha affermato
l'assessore Benedetta Squittieri - che si è rivelata
estremamente positiva sia per i ragazzi che hanno potuto realizzare
un percorso formativo all'interno di una pubblica amministrazione,
sia per il Comune che dall'inserimento di nuove energie ha potuto
trarre nuove idee e punti di vista differenti"".
I tirocini, la cui durata non potrà superare i sei mesi,
saranno attivati entro il primo semestre del 2016 e saranno rivolti
a giovani dai 18 ai 30 anni da inserire in diversi settori
dell'Amministrazione municipale. Ai tirocinanti sarà
richiesto un impegno di 30 ore settimanali articolate su 5 giornate
lavorative. Il compenso sarà di 500 euro."
359,http://comunicati.comune.prato.it/generali/?action=dettaglio&comunicato=14201600000359,,,,,,,"notizia non presente"
360,http://comunicati.comune.prato.it/generali/?action=dettaglio&comunicato=14201600000360,17/03/2016,10:23,Cittadinanza,"Presentazione programma ""XII settimana d'azione contro il razzismo""","Conferenza stampa, oggi, giovedì 17 marzo, ore 14,30 sala commissioni",,"Si terrà oggi, giovedì 17 marzo, alle 14,30 in
sala commissioni, la conferenza stampa per la presentazione della
""XII settimana d'azione contro il razzismo"". La settimana, dal 14
al 21 marzo, è promossa da UNAR (Ufficio nazionale
antidiscriminazioni razziali).
Sarà presente il vice sindaco e assessore alle politiche
per la Cittadinanza Simone Faggi insieme all'assessore alla
Pubblica istruzione Mariagrazia Ciambellotti, alla presidente del
consiglio Ilaria Santi, ai rappresentanti della polisportiva Il
Sogno e alla dirigente scolastica dell’Istituto Marco Polo
Angelina Dibuono. 

  I colleghi sono gentilmente invitati a partecipare.


  Molto graditi fotografi ed operatori tv.
"
361,http://comunicati.comune.prato.it/generali/?action=dettaglio&comunicato=14201600000361,16/03/2016,11:11,"Agenda Digitale","Innovazione Tecnologica, Agenda Digitale e comunità intelligenti: protocollo d'intesa tra Comune e Anci Toscana","L'accordo ha una durata di 5 anni e sarà attuato attraverso specifiche convenzioni","L'assessore Squittieri: ""Lo sviluppo delle competenze digitali non è solo un fattore di inclusione sociale ma la condizione che rende efficaci ed efficienti i servizi della pubblica amministrazione""","Un protocollo d'intesa per la promozione ed attuazione di
iniziative per l'innovazione, lo sviluppo dell'agenda digitale e le
comunità intelligenti della durata di 5 anni sarà
firmato tra il comune a Anci Toscana, come approvato dalla
giunta.
""Lo sviluppo delle competenze digitali non è solo un
fattore di inclusione sociale ma, come dimostra il decennio
passato, la condizione che rende efficaci ed efficienti i servizi
offerti dalla pubblica amministrazione"", ha dichiarato l'assessore
all'Innovazione Tecnologica, all'Innovazione tecnologica e
all'Agenda Digitale Benedetta Squittieri.
Dalla riduzione del digital divide ad un rapporto
più partecipato e diretto di cittadini e imprese con il
comune, dalla ricomposizione in modo intelligente del
patrimonio informativo ad una modernizzazione dell'amministrazione
che dia tempi certi e riduca la burocrazia, dalla diffusione della
cultura e delle competenze digitali al contrasto all'evasione
fiscale e all'illegalità economica, fino all'interazione tra
comunità scientifica, tecnica e politica nello sviluppo di
piattaforme di tecnologie dell'informazione, mobilità e
turismo, smart grid e sicurezza ambientale secondo la visione
innovativa della smart city.
Si rafforza così il rapporto tra il comune e Anci
Toscana, che nel 2012 hanno già sottoscritto una convenzione
sul riuso del sistema T-Serve; per sostenere lo sviluppo di
processi di innovazione nelle amministrazioni comunali. Questa
collaborazione tra i due enti si è consolidata negli anni
attraverso l'impegno congiunto in azioni di semplificazione
amministrativa, interventi sul sociale e sulla protezione
civile.
Il protocollo sarà attuato sulla base di specifiche
convenzioni, che potranno prevedere piani di attività
di cadenza annuale."
362,http://comunicati.comune.prato.it/generali/?action=dettaglio&comunicato=14201600000362,16/03/2016,12:04,"Ambiente ed Energia","Per le scuole 2,5 milioni di investimenti per la riqualificazione energetica","Ottenuti finanziamneti a tasso agevolato per interventi in cinque scuole","Alessi: ""Importante passo avanti nella realizzazione del Piano d'azione per l'energia sostenibile""","Oltre 
2,5 milioni di investimenti su cinque scuole in
un'ottica di ristrutturazione e riqualificazione energetica grazie
ai finanziamenti agevolati dei 
Fondi Kyoto. E' stato firmato ieri il decreto
ministeriale che permette al Comune di Prato di accedere a mutui
con tasso allo 0,25% da restituire in 15 anni, permettendo
all'ente di dare il via a importanti lavori di 
riqualificazione energetica e ristrutturazione
degli edifici scolastici. Si tratta di interventi come la
realizzazione del cappotto termico, l'installazione di infissi ad
alta prestazione, la ristrutturazione delle facciate e i lavori di
riqualificazione degli impianti di riscaldamento per un totale di
2,580 milioni.
""Questi lavori permetteranno una riduzione del 40% dei consumi
energetici per ciascun edificio, un abbattimento che andrà
di fatto a coprire l'ammortamento della spesa - spiega 
l'assessore all'Ambiente Filippo Alessi. - Si
tratta di un importante passo avanti nella realizzazione del Paes (

Piano d'azione per l'energia sostenibile) del
Comune di Prato. Il Paes infatti non è un documento
astratto, ma un piano concreto di interventi per la
riqualificazione energetica e la riduzione dell'impatto ambientale.
Un piano che coinvolge non solo la Pubblica amministrazione, ma
anche i privati che con i loro interventi e le loro buone pratiche
contribuiscono alla riduzione delle emissioni"".
Questi interventi permetteranno al Comune di Prato di
usufruire degli incentivi del conto termico.

Nel dettaglio le scuole dove sono previsti gli
interventi e i relativi importi finanziati con i fondi
Kyoto:
- Asilo nido Arcobaleno, 360mila euro
- Asilo nido Fiore, 345mila euro
- Scuola primaria Fontanelle, 550mila euro
- Scuola primaria Puccini, 515mila euro
- Scuola media Lippi, 810mila euro
I primi interventi saranno effettuati nei due asili nido per
i quali è già pronto il progetto esecutivo dei
lavori."
363,http://comunicati.comune.prato.it/generali/?action=dettaglio&comunicato=14201600000363,16/03/2016,12:55,Ambiente,"Castello e Logge del Comune al buio per un'ora contro i cambiamenti climatici","L'amministrazione aderisce alla campagna del WWF. Luci spente sabato 19 marzo dalle 20,30 alle 21,30",,"Il Comune di Prato aderisce alla campagna mondiale “Earth
Hour” promossa dal WWF per la lotta ai cambiamenti climatici
e sabato 19 marzo, dalle 20,30 alle 21,30, testimonierà il
proprio sostegno all’iniziativa spengendo
l’illuminazione del Castello dell’Imperatore delle
Logge del Palazzo Comunale.
“È un atto simbolico con il quale vogliamo
testimoniare l’impegno dell’amministrazione comunale ad
abbattere le emissioni inquinanti e che contribuiscono al
surriscaldamento globale e ai cambiamenti climatici”, spiega
l’assessore all’Ambiente, Filippo Alessi. “Su
questo fronte specifico, il Comune è impegnato non solo
idealmente ma anche con fatti concreti. Abbiamo recentemente
adottato il Paes, il Piano di azione per l’energia
sostenibile, e abbiamo già attuato alcune misure”."
364,http://comunicati.comune.prato.it/generali/?action=dettaglio&comunicato=14201600000364,16/03/2016,13:29,Animali,"Convenzione tra Comune e Enpa per vigilare sulla tutela degli animali","All'associazione è affidata la vigilanza sul rispetto delle normative e del Regolamento comunale",,"Il Comune di Prato e l’Ente nazionale protezione animali
(Enpa) hanno sottoscritto una convenzione con la quale
l’amministrazione affida all’associazione di
volontariato la vigilanza sul rispetto delle norme per la tutela
degli animali, con particolare riguardo al rispetto delle normative
nazionali e regionale e del Regolamento comunale per la tutela ed
il benessere degli animali in città.
Per gli interventi previsti dalla convenzione, l’Enpa
utilizzerà le Guardie Giurate Zoofile aderenti
all’associazione.
Oltre a garantire le operazioni di controllo sul territorio e ad
intervenire in caso di segnalazioni, l’Enpa sarà
impegnata anche a promuovere un’adeguata informazione ai
cittadini, sul rispetto delle normative e sui corretti
comportamenti da osservare per una adeguata cura degli animali e
dell’ambiente.
“Con questa convenzione il Comune fa un salto di
qualità nell’impegno per la tutela degli
animali”, spiega l’assessore all’Ambiente,
Filippo Alessi, “perché l’Enpa ha competenze
specifiche che ci permettono di superare i limiti delle convenzioni
in essere con diverse associazioni di guardie ambientali che
però non svolgono, per statuto, controlli in materia di
tutela per gli animali”.
Sul fronte della tutela degli animali e dell’educazione
dei cittadini a corretti comportamenti, per il futuro
l’amministrazione lavorerà all’ipotesi di altre
collaborazioni che possano coinvolgere anche associazioni
locali."
365,http://comunicati.comune.prato.it/generali/?action=dettaglio&comunicato=14201600000365,16/03/2016,15:06,"Polizia municipale","Polizia municipale, sigilli a due appartamenti adibiti ad affittacamere abusivi","Gli interventi del personale dell Unità Operativa Polizia Commerciale, Amministrativa e Anticontraffazione e dei Nuclei Speciali","In entrambi i casi i gestori delle attività, cittadini cinesi, sono stati sanzionati","Nei giorni scorsi personale dell’Unità Operativa
Polizia Commerciale, Amministrativa e Anticontraffazione,  ha
sequestrato uan csa in Via Mentana, affittata a Z.J., cittadina
cinese di 39 anni. Gli Agenti di Piazza Macelli hanno accertato che
l’abitazione, un appartamento al primo piano di un
condominio, veniva utilizzata e adibita ad attività abusiva
di affittacamere, con cessione di posti letto a propri
connazionali.
Inoltre oggi gli agenti dei Nuclei Speciali sono intervenuti in
Via Pier Luigi da Palestrina dove hanno accertato che,
l’interno di un appartamento al pian terreno dello stabile,
era stato adibito dalla conduttrice, cittadina cinese di 41 anni,
ad affittacamere abusivo.
Gli agenti hanno contestato ai gestori delle attività
l’esercizio abusivo di affittacamere, con le relative
sanzioni. I due appartamenti  sono stati sequestrati."
366,http://comunicati.comune.prato.it/generali/?action=dettaglio&comunicato=14201600000366,16/03/2016,15:46,Giovani,"Officina Giovani, laboratorio e spettacolo per bambini","Sabato 19 marzo a partire dalle 15, piazza Macelli. Ingresso gratuito","Nel laboratorio i bambini saranno impegnati nella costruzione del proprio naso rosso. Nello spettacolo il protagonista avrà bisogno di una ""spalla""","Sabato 19 marzo, a partire dalle 15 a Officina Giovani sono in
programma due appuntamenti rivolti ai bambini e ad ingresso
gratuito.
Dalle 15 alle 17 si terrà il laboratorio  
“Costruzione del naso rosso”. Il
naso rosso è una parte intima del clown che va cercata e
ricercata come i vestiti, gli accessori, gli oggetti. Il
laboratorio offre la possibilità di costruirsi il proprio
naso rosso, andando a scavare nella parte più intima del
proprio personaggio. Visto che il naso rosso è, anzitutto,
una maschera, questa diventa così personalizzata e rende
più completo ed efficace il lavoro dell'attore.
Il laboratorio è rivolto a bambini dai 6 anni che devono
essere accompagnati-aiutati dai genitori. Ogni singolo partecipante
dovrà munirsi di forbici. Per iscriversi è
necessario inviare una mail a staff@officinagiovani.it.
Alle 17 inzierà lo spettacolo "" 
A.A.A. Cercasi Aiutante""  
a cura dell’Ass. Riciclidea e Ugo Sanchez
Jr. Un artista, un palco, un pubblico, non sono
sufficienti per questo spettacolo. Il protagonista ha bisogno di
una “spalla”, un compagno indispensabile per la
riuscita della pieces. Da solo sul palco Ugo Sanchez Jr. è
costretto a scatenare un rovesciamento della prospettavi, facendo
diventare il pubblico da spettatore ad attore dello show. Un ignaro
“volontario” si trova ad essere il coprotagonista dello
spettacolo, in un crescendo comico di gag e numeri di acrobatica e
clownerie.

  Officina Giovani, Piazza dei Macelli, 4 - Prato


Info: 0574.1836753
e-mail staff@officinagiovani.it
sito web www.portalegiovani.prato.it
f.b.: Officina Giovani
Twitter: @officinagiovani"
367,http://comunicati.comune.prato.it/generali/?action=dettaglio&comunicato=14201600000367,,,,,,,"notizia non presente"
368,http://comunicati.comune.prato.it/generali/?action=dettaglio&comunicato=14201600000368,17/03/2016,10:43,Musica,"Torna la rassegna ""l'Ora del Concerto"" alla Scuola di Musica Verdi","Primo appuntamento sabato 19 marzo alle 17. Concerti anche sabato 16 aprile e domenica 15 maggio, quest'ultimo al Rifugio Casa Bastone","Ad inaugurare la rassegna sarà il ""Duo Hayet"" composto da  Hafid Moussaoui, oud e voce e Cristina Malika Italiani, flauto","Nata nel 1988 come appuntamento della domenica ""l’Ora del
Concerto"" è una rassegna ideata per offrire
un’occasione esecutiva ai giovani musicisti neodiplomati,
agli strumentisti locali all’inizio della carriera, ai
docenti della Verdi. Da molti anni la rassegna si realizza in
collaborazione con l’associazione Amici dei Musei e dei Beni
ambientali di Prato che ha promosso alcuni concerti in edifici e
chiese di particolare interesse coniugando la diffusione della
cultura artistica con quella musicale.
Gli appuntamenti in programma sono tutti a ingresso libero, e
quello di domenica 15 maggio si terrà, per la prima volta,
al rifugio Casa Bastone.
Il primo concerto del cartellone, sabato 19 marzo, alle 17
nella Sala Concerti Domenico Zipoli della Scuola di
Musica Verdi, via Santa Trinita, 2 vedrà sul palco il ""Duo
Hayet"" composto da  Hafid Moussaoui, oud e voce
e Cristina Malika Italiani, flauto. Per la prima volta la
musica araba compare nei programmi delle stagioni della scuola di
musica Verdi. Ospitiamo un grande musicista Hafid Moussaoui,
virtuoso dell’Oud, che è uno strumento antichissimo,
il più importante del mondo musicale arabo, il quale esprime
e riassume in sé tutte le caratteristiche del sistema modale
arabo. L’oud, utilizzato nella Spagna islamica fin dal X
secolo, è lo strumento dal quale ha avuto origine il
liuto.
Secondo appuntamento sabato 16 aprile, con Salvatore Paolo
Massei, basso-baritono e Elena Droujenkova, pianoforte mentre
domenica 15 maggio, alle 11, a Casa Bastone, in collaborazione
con il CAI di Prato, sarà protagonista il Quintetto a fiati
“Sine Nomine”."
369,http://comunicati.comune.prato.it/generali/?action=dettaglio&comunicato=14201600000369,17/03/2016,11:07,Ambiente,"Centro di Scienze Naturali, ""Star Party"" per l'equinozio di primavera","Domenica 20 marzo alle 21 breve percorso di trekking dalla cupola dell'osservatorio astronomico ad una piazzola a 200 metri d'altezza","Iniziativa a cura dell'associazione Quasar. Il contributo richiesto è di 5 euro per gli adulti, di 3 euro sotto i 14 anni. Occorre la prenotazione","L'associazione astronomica Quasar organizza uno ""Star Party"" al
Centro di Scienze Naturali per l'equinozio
di primavera. Domenica 20 Marzo si svolgerà una
nottata osservativa nella piazzola posta nella parte alta del
Centro, a circa 200 metri di altezza.
Alle 21 è fissata la partenza alla cupola
dell'osservatorio astronomico del CSN del semplice percorso di
trekking notturno per raggiungere la zona dello ""Star Party"", dove
ci saranno telescopi e laser. I soci dell'associazione
Quasar illustreranno ai partecipanti gli oggetti che verranno
osservati. Seguiranno un brindisi all'equinozio e lo spuntino di
mezzanotte.
Si ricorda di coprirsi molto bene, di indossare scarpe
adatte e di non dimenticare le pile.
Il contributo richiesto è di 5 euro per gli adulti,
di 3 euro invece per bambini e ragazzi fino a 14
anni. Occorre la prenotazione a: CSN 0574 460503. Per info:
Associazione Quasar 331 1679048."
370,http://comunicati.comune.prato.it/generali/?action=dettaglio&comunicato=14201600000370,,,,,,,"notizia non presente"
371,http://comunicati.comune.prato.it/generali/?action=dettaglio&comunicato=14201600000371,,,,,,,"notizia non presente"
372,http://comunicati.comune.prato.it/generali/?action=dettaglio&comunicato=14201600000372,17/03/2016,15:22,Comunicazione,"Dal 7 aprile all'Urp lo sportello di orientamento legale","Firmata la convenzione tra il Comune e l'Ordine degli avvocati di Prato","Il servizio, su appuntamento, sarà attivo tutti i giovedì dalle 15 alle 17","L’Urp multiente del Comune di Prato arricchisce i propri
servizi. A partire da giovedì 7 aprile, sulla base di una
convenzione sottoscritta oggi tra Comune e Ordine degli avvocati di
Prato, sarà attivo uno sportello di informazione e
orientamento legale, riservato ai cittadini residenti nel Comune di
Prato e la cui attività sia svolta a titolo completamente
gratuito per l’utenza e senza oneri per
l’Amministrazione.
A firmare la convenzione, che trova la sua origine da un
più ampio protocollo d’intesa siglato da Anci Toscana
e Unione Distrettuale degli Ordini Forensi, sono stati il dirigente
del Servizio Comunicazione e Partecipazione del Comune Luciano
Sampieri e il presidente dell’Ordine degli avvocati Lamberto
Galletti.
“Con questo servizio l’Urp multiente del Comune
amplia le sue funzioni di aiuto e supporto ai cittadini”, ha
dichiarato l’assessore alla Comunicazione, Benedetta
Squittieri. “Lo sportello di informazione e orientamento
legale va oltre il rapporto tra cittadini e pubblica
amministrazione e fornirà un accompagnamento al cittadino
che ha scarse conoscenze giuridiche o difficoltà
economiche a sostenere un primo incontro di consulenza con un
legale a trovare risposte ai suoi bisogni di ordine legale e
giuridico”.
Per gli avvocati, come ha sottolineato il presidente Galletti,
“è un modo per riaffermare il ruolo sociale che devono
svolgere a tutela dei diritti delle persone”.
“Il nuovo sportello”, ha spiegato Luciano Sampieri,
“sarà in funzione ogni giovedì, dalle ore 15
alle ore 17 all’interno della sede Urp di piazza del Comune,
in uno spazio dedicato, opportunamente attrezzato con PC,
stampante, telefono e fotocopiatrice”.
Il servizio sarà garantito dai 54 legali iscritti
all’Ordine degli avvocati di Prato che hanno dato la loro
disponibilità a svolgere consulenza a titolo gratuito.
I cittadini potranno ottenere informazioni e chiarimenti in
materia di 
tutela della persona (il primo e il terzo
giovedì del mese), 
eredità e successioni (secondo e quarto
giovedì del mese), 
casa (secondo e quarto giovedì), e 
famiglia (primo e terzo giovedì).
Il servizio è disponibile solo su appuntamento, per
ottenere il quale gli interessati potranno rivolgersi
telefonicamente  o all’Urp o alla Segreteria
dell’Ordine degli avvocati. Ogni colloquio potrà avere
una durata massima di 30 minuti.
Presso lo sportello sarà svolta unicamente
attività di informazione ed orientamento legale con
esclusione dell’attività giudiziale e stragiudiziale
di stesura di atti, di redazione di memorie difensive o di
corrispondenza scritta e verbale."
373,http://comunicati.comune.prato.it/generali/?action=dettaglio&comunicato=14201600000373,17/03/2016,15:22,cittadinanza,"""Accendi la mente, spegni i pregiudizi"", presentati gli appuntamenti della settimana contro il razzismo","Dal 14 al 21 marzo. Organizzata dall'ufficio nazionale antidiscriminazioni razziali","Il vice sindaco Faggi, l'assessore Ciambellotti e la presidente Santi: ""La musica e lo sport linguaggi universali per unire. Grazie ai dirigenti scolastici, agli insegnanti e a tutti coloro che mettono passione in iniziative importanti come queste""","Il vice sindaco Simone Faggi ha presentato questo pomeriggio,
insieme all'assessore alla Pubblica istruzione Mariagrazia
Ciambellotti e alla presidente del consiglio comunale Ilaria Santi
il programma della dodicesima settimana d'azione contro il razzismo
dal titolo ""Riflettere le speranza, non le paure_ Accendi la mente
spegni i pregiudizi"" in programma dal 14 al 21 marzo e promossa
da UNAR (Ufficio Nazionale Antidiscriminazioni Razziali).
Domani, venerdì 18 marzo, alle 18, ad Officina Giovani si
terrà il concerto delle bande rock multiculturali degli
istituti scolastici Malaparte, Mascagni, Lippi e Marco Polo. I
ragazzi, che nel corso dell'anno si sono esercitati con i loro
insegnanti in orario extra scolastico, avranno l'occasione di
suonare alcuni brani rock.
Oltre alle esibizioni sarà proiettato anche il
cortometraggio ""Il manuale di Jubair"", realizzato dal collettivo J.
Snellimbger a cui hanno partecipato alcuni beneficiari del progetto
per richiedenti asilo e riconosciuti.
""Sono convinto - ha affermato il vice sindaco e assessore alle
politiche per la cittadinanza Simone Faggi - che saranno presenti
in molti domani sera. Tanti ragazzi e genitori che potranno vedere
e percepire la sinergia che la musica, linguaggio universale, ha
creato tra questi ragazzi. Il lavoro portato avanti dai dirigenti
scolastici e soprattutto dagli insegnanti è davvero
impagabile"".
Soddisfazione per l'impegno e i risultati raggiunti dagli
Istituti scolastici è stata espressa anche dall'assessore
alla Pubblica istruzione Ciambellotti: ""Siamo felici come
amministrazione di contribuire alla realizzazione di iniziative
come questa che legano i ragazzi permettendo loro di conoscersi
fuori dal contesto scolastico e comunicando attraverso un mezzo
potente come la musica"".
Da febbraio inoltre è in corso la seconda edizione del
torneo di calcio a5 e a7 multietnico organizzato dalla Polisportiva
il Sogno all'interno del progetto ""Sport senza frontiere"", che vede
coinvolte al momento 8 squadre, destinate ad aumentare, impegnate
in 5 gare. Alcuni di questi ragazzi rappresenteranno la nostra
città e parteciperanno alla XX edizione dei Mondiali
Antirazzisti, in programma dal 6 al 10 luglio a Bosco Albergati,
alla periferia di Castelfranco Emilia, in provincia di Modena.
""Come amministrazione riteniamo che sport e musica  - ha
concluso la presidente del consiglio comunale Ilaria Santi - siano
entrambi linguaggi fondamentali per unire, per coinvolgere i
giovani e che iniziative come queste siano davvero importanti per i
nostri ragazzi, che rappresentano il nostro futuro, e per i quali
la scuola, come in questo caso, può fare molto""."
374,http://comunicati.comune.prato.it/generali/?action=dettaglio&comunicato=14201600000374,17/03/2016,16:05,"Parco centrale Prato","Parco centrale di Prato, finito l'esame delle candidature alla progettazione","Secondo le previsioni, il 15 aprile si conosceranno i nomi dei 10 prescelti che dovranno presentare il progetto preliminare","Le domande sono state 227: 184 ammessi, 2 esclusi, 41 dovranno fornire chiarimenti","La commissione del concorso per la progettazione del Parco
centrale di Prato, che sarà realizzato nell’area
dell’ex ospedale Misericordia e Dolce, ha terminato, nella
serata di ieri, l’esame preliminare delle candidature giunte
da 227 tra professionisti o studi professionali di tutto il
mondo.
Alla fine di questa prima fase si è confermato, come
emerso all’apertura delle prime buste, una risposta
importante da parte di affermati architetti o studi di architettura
e del paesaggio di caratura internazionale e di professioni e studi
emergenti che già hanno ottenuto importanti riconoscimenti
internazionali. Accanto ai nomi già resi noti si aggiunto,
tra gli altri, quelli di 
Ecosistema Urbano (studio di Madrid, fondato dagli
architetti Belinda Tato e Jose Luis Vallejo che lavora nel campo
dell'urbanistica, dell'architettura e della sociologia), 
Landezine (società con sede a Ljubljana
Slovenia per la Promozione di Architettura del Paesaggio), 
Hager Partner AG (che partecipa con il Team di
Zurigo, diretto da Guido Hager, importante architetto del
paesaggio), 
!Melk NY (studio di New York, fondato nel 2010 da
Jerry van Eyck, che si occupa di interventi di architettura del
paesaggio soprattutto nei contesti urbani) , 
El Equipo Mazzanti (studio di Bogotà,
diretto dall’architetto colombiano Giancarlo Mazzanti che ha
realizzato interventi pubblici di grande scala), 
Carlo Ratti Associati ( società di
innovazione e di consulenza di progettazione con sede a Torino,
Boston e Londra).
Delle 227 candidature pervenute, 184 risultano ammesse, 41
dovranno presentare documenti integrativi e chiarimenti, 2
risultano, invece, escluse.
Tra oggi e domani saranno in partenza le richieste di
integrazione ai 41 candidati che, dal momento del ricevimento della
raccomandata, avranno 7 giorni di tempo per integrare o
perfezionare la loro domanda.
La commissione prevede di tornare a riunirsi l’8 di aprile
per esaminare i documenti prevenuti dai 41 gruppi sottoposti a
soccorso istruttorio. Nella stessa giornata saranno aperte le buste
B, che contengono i curricula e i portfolio delle opere realizzate
dai candidati, per il cui esame i commissari avranno 7 giorni di
tempo.
La mattina del 15 aprile, infatti, la commissione, in seduta
segreta, sceglierà i 10 candidati e le 5 riserve a cui
sarà chiesto di presentare il progetto preliminare del
parco. I nomi dei prescelti e delle riserve saranno comunicati nel
pomeriggio della stessa giornata nel corso della seduta pubblica
della commissione di concorso.
I candidati prescelti avranno poi 70 giorni di tempo per
presentare il progetto preliminare."
375,http://comunicati.comune.prato.it/generali/?action=dettaglio&comunicato=14201600000375,17/03/2016,16:14,Viabilità,"Lavori di risanamento stradale in un tratto di viale Leonardo Da Vinci, divieti e deviazioni","Dalle 7 di sabato 19 marzo",,"Per consentire l'esecuzione di lavori di risanamento del manto
stradale e di rifacimento del tappeto d'usura in Viale Leonardo da
Vinci, nel tratto compreso tra la corsia in uscita dal casello
autostradale A11 Prato Est verso Prato ovest in direzione di Viale
della Repubblica, limitatamente alla carreggiata con scorrimento
veicolare in questa direzione, dalle 7 di sabato 19 marzo
sarà attivo il divieto di transito. 
Durante i lavori nel tratto di Viale L. da Vinci coinvolto il
traffico veicolare proveniente dal lato del Ponte L. Lama
sarà deviato in: Viale L. da Vinci, Via F. Ferrucci, Viale
G. Marconi, Via G. Catani, Viale della Repubblica, per immettersi
nella corsia d'acceso al Viale L. da Vinci."
376,http://comunicati.comune.prato.it/generali/?action=dettaglio&comunicato=14201600000376,17/03/2016,16:04,Urbanistica,"Piano per l'Interporto della Toscana centrale, via libera della commissione urbanistica","In un documento di 6 punti sono state specificate alcune condizioni","Saranno realizzati tre edifici (2 magazzini e un deposito per la soprintendenza), una passerella ciclopedonale ed alcune piste ciclabili","Via libera della commissione 4 (Urbanistica, Ambiente e
Protezione Civile), presieduta da Massimo Carlesi, al Piano
334-2014 per l'Interporto della Toscana Centrale. 8 i voti
favorevoli (Partito Democratico, Forza Italia e Prato con Cenni), 2
i contrari (il consigliere indipendente Berselli e Capasso del
Movimento 5 Stelle).
Erano, inoltre, presenti il vicesindaco e assessore alle
Partecipate Simone Faggi, l'assessore ai Lavori Pubblici Valerio
Barberis, il presidente Carlo Longo e il direttore Luciano
Pannocchia dell'Interporto della Toscana Centrale.
Saranno realizzati tre nuovi edifici, per la
precisione due magazzini e un deposito per la
Soprintendenza Belle Arti e Paesaggio per le
province di Firenze, Pistoia e Prato; una passerella ciclopedonale
sul Bisenzio ed alcune piste ciclabili.
""Interporto con questo intervento non crea una domanda ma
risponde ad alcune esigenze - ha detto alla
commissione il presidente Carlo Longo -. Abbiamo richieste ben
precise da aziende e società che vogliono investire sul
territorio. Si creeranno così circa 150 posti di lavoro in
più"".
In un documento di 6 punti sono state specificate dalla
commissione alcune condizioni.
Al primo punto viene affermato che il contributo straordinario
per la sostenibilità e l'interesse pubblico dell'intervento
proposto, pari a 700.000 euro, non sarà scomputabile ma
sarà destinato alla realizzazione delle piste ciclabili,
compreso il tratto in prossimità del laghetto degli Alcali.
La differenza tra il costo effettivo delle piste ciclabili e il
contributo straordinario sarà versata e vincolata
dall'amministrazione alla realizzazione della passerella
ciclo-pedonale sul Bisenzio. 
Il documento approvato, inoltre, richiede la realizzazione
di recinzioni a protezione dei bacini di compenso, limitate
allo stretto necessario per motivi di sicurezza, e la destinazione
ad uso pubblico delle aree verdi fra i nuovi edifici e quelle
interessate dalle piste ciclabili."
377,http://comunicati.comune.prato.it/generali/?action=dettaglio&comunicato=14201600000377,17/03/2016,17:06,Viabilità,"Lavori per intervento all rete telefonica in un tratto di via Bologna","Dalle 8,30 di sabato 19 marzo",,"Per consentire interventi urgenti per la riparazione di un cavo
telefonico in Via Bologna, nel tratto compreso tra l'intersezione
con Via della Chiesa di Santa Lucia ed il civico 539, dalle 8,30 di
sabato 19 marzo sarà attivo il restringimento della
carreggiata."
378,http://comunicati.comune.prato.it/generali/?action=dettaglio&comunicato=14201600000378,18/03/2016,10:29,Cultura,"In poltrona fra gli scaffali, quinto appuntamento di storia del cinema alla Lazzerini","Continuano gli incontri a ingresso libero in Sala conferenze della Biblioteca comunale","Sabato 19 marzo si parlerà del nuovo cinema tedesco","
Sabato 19 marzo quinto appuntamento con la storia
del cinema alla Lazzerini con la rassegna “ 
In poltrona fra gli scaffali” organizzata
dalla Biblioteca in collaborazione con la Scuola di cinema Anna
Magnani. L’incontro è a ingresso libero e si
terrà come di consueto in sala conferenze alle 16.
L’argomento del quinto appuntamento è il nuovo cinema
tedesco attraverso i film di autori come A. Kluge, R. W.
Fassbinder, W. Herzog, V. Schlondorff, W. Wenders.
Le lezioni tenute da Massimo Smuraglia, riprenderanno dopo la
pausa pasquale sabato 2 aprile e andranno avanti fino al 16 aprile,
affrontando, con il supporto di sequenze di film, il tema della
rivoluzione del linguaggio cinematografico attraverso esperienze
come il free cinema inglese, la nouvelle vague francese, il nuovo
cinema americano.
L’appuntamento successivo del 2 aprile avrà come
argomento il cinema sovietico della dissidenza (A. Tarkovskij).
A tutti i partecipanti sarà fornita una sintetica
bibliografia ed una altrettanto essenziale filmografia di testi e
DVD disponibili in Lazzerini."
379,http://comunicati.comune.prato.it/generali/?action=dettaglio&comunicato=14201600000379,18/03/2016,10:36,Viabilità,"Potatura alberi in un tratto di viale Montegrappa, i divieti e le deviazioni","Da lunedì 21 fino al termine delle operazioni e comunque non oltre venerdì 25 marzo nella fascia oraria dalle 8:30 alle 18",,"Per effettuare lavori di potatura di alcuni alberi in
viale Montegrappa, nel tratto compreso fra l'incrocio con
via Santa Gonda e quello con viale della Repubblica, si
procederà a senso unico da viale della Repubblica in
direzione di via Santa Gonda da lunedì 21 marzo
fino al termine delle operazioni e comunque non oltre
venerdì 25 marzo, nella fascia oraria dalle 8:30
alle 18.
Saranno, inoltre, attivi il divieto di transito ai pedoni e il
divieto di sosta con rimozione su ambo i lati. Il limite massimo di
velocità consentito sarà di 30 km/h.
Durante il senso unico di circolazione il traffico
veicolare proveniente da via Santa Gonda con direzione viale della
Repubblica sarà deviato in viale Montegrappa, via Gaddi, via
F. Ferrucci, viale della Repubblica, inversione ad ""U"" alla
rotatoria all'altezza di via G. Catani, viale della Repubblica e
viale Montegrappa.
Per quel che riguarda il trasporto pubblico, la Linea 4 in
direzione Mezzana da via F. Ferrucci sarà
indirizzata in via F. Ferrucci, viale della Repubblica,
inversione ad ""U"" alla rotatoria all'altezza di via G. Catani,
viale della Repubblica e viale Montegrappa da dove
riprenderà il percorso regolare."
380,http://comunicati.comune.prato.it/generali/?action=dettaglio&comunicato=14201600000380,21/03/2016,10,Spettacolo,"Presentazione 28° Maratonina città di Prato","Conferenza stampa, OGGI, lunedì 21 marzo, ore 12, sala giunta",,"Si terrà OGGI, lunedì 21 marzo alle 12, in sala
giunta,la conferenza stampa per la presentazione della 28°
Maratonina Città di Prato.
Saranno presenti il delegato allo sport del Comune di Prato Luca
Vannucci, il delegato del CONI di Prato Massimo Taiti, il
presidente della FIDAL Toscana Alessio Piscini, il presidente della
Uisp di Prato Arianna Nerini e i responsabili del comitato
organizzatore della Maratonina.
I colleghi giornalisti sono invitati a partecipare.
Graditi fotografi ed operatori tv. "
381,http://comunicati.comune.prato.it/generali/?action=dettaglio&comunicato=14201600000381,18/03/2016,11:31,Legalità,"I ragazzi delle scuole alla Giornata della Memoria e dell'Impegno di Libera","Alle 17, invece, l'inaugurazione della mostra ""La mafia siamo noi"" organizzata dall'assessorato alla Cultura","Lunedì 21 marzo alle 9:30 ""La marcia della Legalità"" prenderà il via dalla Stazione di Prato Porta al Serraglio","Le scuole del territorio parteciperanno alla manifestazione
""Ponti di memoria, Luoghi d'impegno"". Il Comune, che
sarà presente con il gonfalone, ha deciso di
sostenere anche attraverso il coinvolgimento degli
studenti la XXI edizione della Giornata della Memoria e
dell'Impegno. L'iniziativa viene celebrata ogni 21 marzo
dall'associazione Libera di Don Luigi Ciotti in una
città principale, che quest'anno è Messina,
e in tante altre piazze d'Italia. 
Lunedì 21 marzo alle 9:30 è previsto in piazza
dell'Università, nella zona di Prato Porta al Serraglio, il
ritrovo per la ""Marcia della Legalità"". La manifestazione
partirà alle 10 e attraverserà via G. Magnolfi,
via P. Cironi, Canto alle tre Gore, via Tintori, via G.Verdi, via
G. Mazzini, piazza San Marco, viale Piave, piazza Santa Maria delle
Carceri, via S. Bonaventura, piazza San Francesco, via Ricasoli e
terminerà in piazza del Comune. Alle 11 saranno letti i nomi
delle vittime innocenti di mafia da Palazzo Pretorio. Seguiranno i
saluti del vicesindaco Simone Faggi.
Durante la mattinata saranno presenti banchetti con materiale
informativo, brochures, gadgets e prodotti alimentari di ""Libera
Terra"".
Alle 17, invece, si svolgerà alla Biblioteca
Lazzerini l'inaugurazione, organizzata dall'assessorato alla
Cultura, della mostra ""La Mafia siamo noi"" dell'artista Gerardo
Paoletti, curata da Claudio Giorgetti, che durerà fino
a domenica 1° maggio.
Un racconto all’interno della memoria, una
“memoria” di volti e parole che hanno lottato contro la
mafia. L’opera si presenta come un’installazione
monumentale, immersiva, in cui molteplici “icone” in
sequenza seriale ripropongono ritratti di uomini, donne e bambini:
le vittime ma anche gli stessi fautori delle stragi. I ritratti,
che nel caso dei mafiosi, escono dalla bidimensionalità del
quadro con una tecnica a rilievo per acquistare volume, emergendo
dallo sfondo, vengono presentati dall’artista al pubblico in
un’opera unica, multimediale. L’installazione permette
una riflessione fino a farsi monito e denuncia, i contenuti
rappresentati sono affidati ad un linguaggio tecnologico e
contemporaneo, volto a intercettare l’attenzione dei
visitatori. La mostra, per la sua forza didattica, alimenta anche
nelle generazioni una cultura della pace e della legalità
che si contrappone efficacemente alla violenza, al privilegio e al
ricatto. Proprio per tale ragione, il comune ha deciso di collocare
l’installazione di Gerardo Paoletti all’interno di un
luogo della memoria, della cultura e della coesione sociale ovvero
all’ingresso del Polo Campolmi. Il titolo politico scelto
dall’artista, ovvero quel “siamo noi”, colpisce
chiunque vi posi lo sguardo, ci chiama direttamente in causa, lo
spettatore si trova “osservato ed osservatore” e
direttamente trasportato davanti alle proprie
responsabilità. Questo racconto è un viaggio dentro
un fenomeno umano che come tutti i fenomeni umani avrà
inizio e fine, per l’amministrazione è una scelta di
campo che si inserisce nel solco della continuità con
l’attività da decenni svolta dalle istituzioni ed in
quella scolastica in modo particolare.
Le visite guidate per gruppi e scuole si terranno dal
mercoledì al venerdì dalle 9 alle 12. Per
informazioni scrivere a csrepistoia@gmail.com o telefonare
al 3345091004 dal martedì al sabato dalle 16 alle
19. Il progetto è promosso dalla Regione Toscana con il
contributo del Comune di Prato, in collaborazione con la
""Fondazione Antonino Caponnetto"", ""Libera-associazioni, nomi e
numeri contro le mafie"" e ""Unicoopfirenze"". L'organizzazione
è a cura del ""Centro studi ricerche espressive"" e
dell'associazione ""Vivarte""."
382,http://comunicati.comune.prato.it/generali/?action=dettaglio&comunicato=14201600000382,18/03/2016,13:01,Viabilità,"Lavori su Viale L. da Vinci tra il sottopasso di via Valentini e l'incrocio con via C.Marx","Dalle 9 di lunedì 21 fino al termine dei lavori e comunque non oltre le 19 di venerdì 25 marzo",,"Per consentire l'esecuzione di lavori di risanamento del manto
stradale e di rifacimento del tappeto d'usura in viale Leonardo da
Vinci, sarà ristretta la carreggiata con scorrimento dei
veicoli da est verso ovest nel tratto fra il sottopasso
all'altezza di via G. Valentini e quello con via C. Marx,
dalle 9 di lunedì 21 fino al termine dei lavori e comunque
non oltre le 19 di venerdì 25 marzo.
Sarà chiusa a fasi alterne la corsia di destra o di
sinistra. Il limite massimo di velocità consentito
sarà di 30 km/h."
383,http://comunicati.comune.prato.it/generali/?action=dettaglio&comunicato=14201600000383,21/03/2016,10:08,Eventi,"Da oggi on line il bando per l'organizzazione del ""Settembre 2016 e 2017""","Le domande devono essere presentate entro le 17 dell'11 aprile","Mangani: ""Dopo il grande successo delledizione totalmente rinnovata del 2015, questo bando biennale risponde allobiettivo di consolidare definitivamente il Settembre"". Eventi in Piazza Duomo, Piazza Santa Maria in Castello e in Piazza Mercatale","E' stato pubblicato oggi, lunedì 21 marzo, il bando
per l’affidamento della concessione di servizio per la
progettazione, organizzazione, gestione e realizzazione del
“Settembre 2016 e 2017"", con possibilità di rinnovo
per le due successive edizioni. 
Chi si aggiudicherà il bando dovrà realizzare ed
organizzare una serie di eventi artistico-culturali e di
intrattenimento all’interno del Settembre, valorizzando le
iniziative artistiche, sportive, culturali e di intrattenimento
promosse da associazioni presenti sul territorio; organizzando
direttamente o tramite soggetti terzi, spettacoli con una rilevanza
socio- educativa, culturale, artistica, ricreativa, rivolti ad
un’utenza diversificata per interessi e fasce di età,
che rispondano ad una finalità di valorizzazione e
promozione culturale e turistica della città.
Gli eventi saranno realizzati in Piazza Duomo, Piazza Santa
Maria in Castello e in Piazza Mercatale.
Le offerte, redatte secondo gli schemi allegati al bando di
gara, dovranno pervenire all’Ufficio Protocollo del Comune di
Prato  
entro le ore 17 dell'11 aprile 2016, pena
l’esclusione dalla gara.
“Dopo il grande successo dell’edizione totalmente
rinnovata del 2015, questo bando biennale risponde
all’obiettivo di consolidare definitivamente il Settembre -
ha affermato l'assessore alla Cultura Simone Mangani -. Il
concessionario, ferma la scelta dell’amministrazione per
almeno un concerto tanto nel 2016 quanto nel 2017, potrà
programmare con grande anticipo le scelte relative al prossimo anno
e già da quest’anno, se l’offerta artistica lo
richiederà, la capienza di Piazza Duomo potrà essere
ampliata. Lo schema è semplice: i grandi concerti in Piazza
Duomo, la Palla Grossa in Piazza Mercatale e poi la novità:
abbiamo pensato di inserire una terza piazza, del tutto peculiare
come Santa Maria in Castello, per garantire un’offerta ancora
più completa e con un occhio di riguardo per i più
piccoli”. 
Per il 2016 i soggetti interessati alla concessione dovranno
presentare un programma dettagliato di iniziative da tenersi:
- In Piazza Duomo, tra il 1 e il 16 settembre per un minimo di 4
iniziative. Nello stesso arco temporale dovranno essere ricomprese
l’organizzazione del concerto dell’Associazione
Camerata Strumentale (7 settembre), il corteggio storico (8
settembre) e l’organizzazione del concerto finale della Prato
Estate. Tra il 9 e il 17 settembre ci sarà la
possibilità di organizzare ulteriori eventi, oltre ai 4
previsti, che dovranno essere inseriti nel programma presentato in
sede di offerta.
- in  Piazza Santa Maria in Castello, tra il 1 e il 17
settembre, e in particolare  iniziative da svolgersi durante
la fascia pomeridiana e rivolte a bambini e/o adolescenti
- in Piazza Mercatale si dovrà organizzare il torneo
dell’antico gioco della Palla Grossa (10 e 11 settembre
semifinali, 16 settembre finale 3 e 4 posto, e 17 settembre
finale); iniziative di natura sportiva o ricreativa; 2 serate di
animazione dell’intera piazza nei giorni compresi tra il 12 e
il 15 settembre.
Per il 2016 chi vincerà il bando introiterà gli
incassi derivanti dalla vendita dei biglietti degli spettacoli
previsti nel programma del Settembre, fatta eccezione per quelli
che si svolgeranno su iniziativa e a completa gestione
dell’Amministrazione Comunale; gli incassi derivanti dal
noleggio di stand espositivi e dalla vendita dei biglietti delle
partite della Palla Grossa.
Per il 2016  lo sponsor ufficiale del Settembre sarà
Esselunga S.p.A che riconoscerà all’affidatario, a
copertura delle spese di allestimento e organizzazione, 160.000,00
euro (al netto di IVA). L’Amministrazione Comunale non
corrisponderà alcuna prestazione di natura economica.
Per il 2017 l’affidatario dovrà organizzare con le
stesse modalità stabilite per il 2016  e secondo un
calendario che verrà concordato con l’Amministrazione
Comunale. L’Amministrazione  si riserva di valutare,
anche in relazione alla qualità della gestione, di
mantenere all’interno della concessione
l’organizzazione del Torneo della Palla Grossa e/o delle
relative iniziative collaterali. 
I partecipanti dovranno possedere, oltre ai requisiti generali
per la partecipazione a gare indette da pubbliche amministrazioni,
requisiti specifici di capacità tecnico-professionale, atti
a garantire la qualità del servizio prestato."
384,http://comunicati.comune.prato.it/generali/?action=dettaglio&comunicato=14201600000384,20/03/2016,11:23,"Polizia municipale","Trasporto abusivo di scarti tessili, tre cittadini cinesi denunciati","La pattuglia del Reparto Moto della Polizia Municipale intervenuta in via Sila ha provveduto anche al sequestro del veicolo",,"La Polizia Municipale ha denunciato tre cittadini cinesi e
sequestrato il loro veicolo, un quadriciclo leggero, a bordo del
quale venivano trasportati abusivamente scarti da lavorazione
tessile.
Nella notte tra venerdì e sabato una pattuglia su
richiesta delle Guardie ambientali volontarie, ua pattuglia del
Reparto Moto della Polizia Municipale è intervenuta in via
Sila, dove il veicolo era stato sorpreso nell'atto di tra di
trasportare abusivamente sacchi neri di nylon contenenti scarti da
lavorazione tessile per un totale di circa 200 chilogrammi.
A bordo del veicolo erano presenti tre cittadini cinesi,
regolari sul territorio nazionale, che sono stati comunque
denunciati, in concorso fra loro, all’autorità
giudiziaria, ai sensi del Testo unico sull’Ambiente per
attività di gestione di rifiuti non autorizzata.
Il veicolo è stato sottoposto a sequestro preventivo."
385,http://comunicati.comune.prato.it/generali/?action=dettaglio&comunicato=14201600000385,20/03/2016,15:26,Lutto,"Cordoglio dell'Amministrazione per la scomparsa di Aldo Cecchi","Cecchi è stato fondatore dell'Istituto di Studi storici postali",,"Il sindaco Matteo Biffoni, insieme a a tutta la giunta, esprime
il proprio cordoglio per la scomparsa di Aldo Cecchi, fondatore
dell'Istituto di studi storici postali.
L'istituto, che ha sede in Palazzo Datini, oggi rappresenta un
punto di riferimento internazionale per quanti lavorano sul tema
della storia postale, che ricollega tra loro diverse discipline e
raccoglie testimonianze importanti della nostra storia."
386,http://comunicati.comune.prato.it/generali/?action=dettaglio&comunicato=14201600000386,21/03/2016,10:34,Cultura,"On Stage Teatro, Daniele Turconi e Frigoproduzioni in ""Mondo Cane""","Mercoledì 23 marzo alle 21:30 ad Officina Giovani","L'urgenza che ha portato l'autore a cominciare questo progetto è la sua condizione di venticinquenne condannato a morte ogni giorno","Lo spettacolo ""Mondo Cane"" di Frigoproduzioni con Daniele
Turconi andrà in scena mercoledì 23 marzo alle
21:30 ad Officina Giovani per la rassegna On Stage
Teatro. Alla console ci sarà Matteo De Blasio
mentre le voci registrate saranno quelle di Gipo Gurrado e
Elena Scalet.
Più che un monologo, un non dialogo con la madre e con
la ex fidanzata, nel quale il protagonista, usando come arma la
menzogna, intraprende una lotta passiva contro gli altri e
ciò che lo circonda, lasciandosi scorrere addosso una vita
imprendibile, indomabile e a volte crudele.
L'urgenza che ha portato l'autore a cominciare questo
progetto è la sua condizione di venticinquenne condannato a
morte ogni giorno dai telegiornali, con i sondaggi sull'andamento
del paese, sulla pensione che non vedrò mai, sul lavoro che
non avrò mai, sulla vita che non avrà mai. Bombardato
ogni giorno dalle previsioni di un futuro infernale, ha voluto
lavorare sull'unica cosa che può salvare la sua
generazione che sta precipitando a caduta libera in un
mare di problemi non suoi, la speranza di una seconda
possibilità.
Il protagonista ha appena finito il suo esame di
maturità ed è deciso a fare l'avvocato, figura
lavorativa in cui vede una possibilità di cambiamento e
riscatto. Egli costruisce mattone dopo mattone un instabile
castello fatto di piccole bugie, che alla fine gli crollerà
addosso inesorabilmente. Tagli temporali netti lo fanno scorrere di
colpo avanti di mesi e a volte anni segnando in modo grave la sua
progressiva sconfitta, prima come studente, poi come lavoratore e
poi in quanto uomo. Così tira avanti, tra una bugia e
l'altra, tra uno stage e l'altro... apparentemente in movimento ma
in realtà fermo ad aspettare la disfatta. Bloccato, inerme,
schiacciato da tutto per poi esplodere nel momento meno opportuno.
Chiuso fuori da tutto, distante da tutto, preso a frustate da un
mondo che non gli appartiene, Daniele se ne fotte e alza la musica
a palla. Perché o si balla o si muore. Una tragedia
dell'ambizione nell'epoca dell'impossibilità.
Per info: Officina Giovani, Piazza dei Macelli, 4, tel.
0574.1836753, e-mail staff@officinagiovani.it, sito web
www.portalegiovani.prato.it, f.b.: Officina Giovani, Twitter:
@officinagiovani"
387,http://comunicati.comune.prato.it/generali/?action=dettaglio&comunicato=14201600000387,22/03/2016,10:50,Cultura,"Libri d'Italia 2016, Marco Malvaldi ritorna col suo nuovo giallo ""Buchi nella sabbia""","Venerdì 25 marzo alle 21.15 al Teatro Cicognini","Lo scrittore ci racconta a suo modo Ernesto Ragazzoni, poeta anarchico, antimilitarista e amante della bottiglia, che avrebbe voluto che sulla propria tomba fosse scritto: ""D'essere stato vivo non gli importa""","Marco Malvaldi ritorna a Libri d'Italia. Venerdì 25
marzo alle 21.15 il suo nuovo giallo ""Buchi nella
sabbia"", edito Sellerio, sarà al centro al Teatro
Cicognini del quarto incontro della rassegna, curata da
Stefano Coppini e promossa dal Comune di Prato, insieme al Kiwanis
Club Prato e giunta ormai alla ventiduesima
edizione.   
Come in ""Odore di chiuso"", lo scrittore ci racconta a
suo modo un grande personaggio della letteratura italiana: Ernesto
Ragazzoni, poeta anarchico, antimilitarista e amante della
bottiglia, che avrebbe voluto che sulla propria tomba fosse
scritto: ""D'essere stato vivo non gli importa"". Accanto a lui,
quale grottesco contrappasso, agisce nel romanzo, come in un
duetto, un rigido ufficiale dei regi carabinieri. Siamo nel 1901,
tempo di attentati (il re Umberto è stato appena ucciso), e
a Pisa, terra di anarchia. Al Teatro Nuovo si aspetta il nuovo re,
per una rappresentazione della Tosca di Giacomo Puccini e le
autorità sono in ansia perché temono atti sovversivi.
L'omicidio avviene ugualmente, proprio sul palcoscenico e al
culmine del melodramma, e non resta che scoprire se sia un
complotto reazionario o un atto dimostrativo di rivoluzionari. O un
banale assassinio."
388,http://comunicati.comune.prato.it/generali/?action=dettaglio&comunicato=14201600000388,21/03/2016,12:41,Manifestazioni,"Centinaia di studenti in marcia contro la mafia insieme all'associazione Libera","Il corteo è partito sotto la pioggia battente da piazza dell'Università e si è concluso in piazza del Comune","Il vicesindaco Faggi: ""Non dobbiamo voltare la faccia di fronte all'illegalità, nessun luogo è immune""","Sotto la pioggia battente 700 ragazzi delle scuole di Prato
hanno partecipato questa mattina alla manifestazione ""Ponti di
memoria, Luoghi d'impegno"" per la 
XXI edizione della Giornata della Memoria e
dell'Impegno. L'iniziativa viene celebrata ogni 21
marzo dall'associazione 
Libera di Don Luigi Ciotti in una
città principale, che quest'anno è Messina,
e in tante altre piazze d'Italia. 
La marcia degli studenti, organizzata con la partecipazione del
Comune di Prato, è partita da piazza dell'Università
per snodarsi in via  Magnolfi, via P. Cironi, Canto alle tre
Gore, via Tintori, via G.Verdi, via G. Mazzini, piazza San Marco,
viale Piave, piazza Santa Maria delle Carceri, via S. Bonaventura,
piazza San Francesco, via Ricasoli per terminare in piazza del
Comune dove sono stati letti i nomi delle vittime innocenti di
mafia da Palazzo Pretorio.
""Abbiamo il dovere di ringraziare tutti coloro che hanno
risposto senza esitazione all'appello di Libera - ha detto il 
vicesindaco Simone Faggi - e prima di tutti gli
studenti, gli insegnanti, i dirigenti delle scuole che anche in
questa occasione hanno dimostrato la loro generosità, la
disponibilità a impegnarsi e fare il massimo per dire no a
chi uccide, a chi fa profitti sul traffico di droga, di rifiuti, di
essere umani, a chi ferisce il nostro paesaggio, a chi approfitta
della povertà e della disperazione per costruire un
potere"".
Nel pomeriggio alla Biblioteca Lazzerini l'inaugurazione,
organizzata dall'assessorato alla Cultura, della 
mostra ""La Mafia siamo noi"" dell'artista Gerardo
Paoletti, curata da Claudio Giorgetti, che durerà fino
a domenica 1° maggio: ""Anche la mafia può diventare
normale, banale - ha concluso Faggi - e dobbiamo sempre stare
attenti, non voltare la faccia di fronte all'illegalità, e
tenere presente che nessun luogo è immune, ma che possiamo
essere più forti""."
389,http://comunicati.comune.prato.it/generali/?action=dettaglio&comunicato=14201600000389,21/03/2016,15:04,"Polizia municipale","Droga, arrestata una coppia cinese in via Colombo","L'operazione è scattata ieri notte. Sequestrati quasi 200 grammi di anfetamine, numerose pasticche di ecstasy, un etto circa di marijuana, oltre al materiale per il confezionamento delle dosi al dettaglio e a circa 5 mila euro in contanti","L'uomo di 43 anni attenderà il processo in carcere. Domiciliari invece per la moglie in virtù della presenza di due bambini di età inferiore ai 10 anni","Arrestata una coppia cinese, fonte di rifornimento di droga
principalmente per loro connazionali e cittadini
extracomunitari, in un appartamento di via
Colombo. L'intervento è stata realizzato dal nucleo
investigativo della Polizia Municipale di Prato, isitituito di
recente dal comando di piazza Macelli.
Gli agenti si sono appostati nella zona in attesa del
momento giusto per fare irruzione all’interno della
casa della famiglia cinese, usata per stoccaggio di vari
tipi di droga. L'operazione è scattata nella notte
di ieri, domenica 20 marzo. Sono stati sequestrati quasi 200
grammi di anfetamine, numerose pasticche di ecstasy, un etto
circa di marijuana, oltre al materiale per il
confezionamento delle dosi al dettaglio e a circa 5 mila euro
in contanti. Né l'uomo di 43 anni né
la moglie di 41 anni, entrambi regolarmente residenti,
risultano lavorare.
Entrambi sono stati arrestati e portati in Piazza Macelli dove
hanno atteso l’udienza di convalida, che si è svolta
oggi, lunedì 21 marzo. Il Giudice ha
stabilito che l'uomo attenderà il processo in
carcere, in quanto la quantità di materiale
sequestrato e la presenza di strumenti per la lavorazione hanno
avvalorato il carattere non casuale della presenza delle
sostanze. La moglie,
invece, andrà ai domiciliari in
virtù della presenza nel nucleo familiare
di due bambini di età inferiore ai 10 anni."
390,http://comunicati.comune.prato.it/generali/?action=dettaglio&comunicato=14201600000390,23/03/2016,10:53,Appuntamenti,"IX Giornata mondiale della consapevolezza sullAutismo, presentazione iniziative","Conferenza stampa, oggi, mercoledì 23 marzo, ore 12, sala giunta",,"Si terrà oggi, mercoledì 23 marzo, alle 12, in
sala giunta, la conferenza stampa per la presentazione delle
iniziative in programma per la IX Giornata mondiale della
consapevolezza sull’Autismo.
Saranno presenti la presidente del consiglio comunale Ilaria
Santi, l'assesore alle Pari Opportunità Mariagrazia
Ciambellotti, l'assessore alla Salute Luigi Biancalani, il
Direttore U.O. neuropsichiatria infantile di Prato Marco Armellini,
Eva Maggiorelli presidente dell'associazione Orizzonte Autismo e il
maestro Roberto Prosseda.

  I colleghi sono gentilmente invitati a partecipare.


  Molto graditi fotografi ed operatori tv.
"
391,http://comunicati.comune.prato.it/generali/?action=dettaglio&comunicato=14201600000391,22/03/2016,10:05,Cultura,"Concerti di Primavera, giovedì 24 marzo Giorgio Morozzi apre la 37° edizione","E la più longeva stagione di musica da camera, organizzata dalla Scuola di musica G. Verdi",,"Sarà il pianista Giorgio Morozzi ad
aprire giovedì 24 marzo 
""Concerti di Primavera"", la più longeva
stagione di musica da camera, organizzata dalla 
Scuola di musica “G. Verdi”. Il
programma quest’anno vede i docenti della Verdi impegnati in
tre dei cinque concerti. La  rassegna ha sempre
 valorizzato i musicisti della scuola di musica, molti dei
quali, oltre ad essere insegnanti con grande esperienza didattica,
caratterizzano la loro attività concertistica con proposte
esecutive originali ed interessanti. E’ certamente il caso di

Giorgio Morozzi che  ha intrapreso
dall’autunno del 2010  un progetto straordinario,
l’esecuzione integrale al pianoforte dell’opera
clavicembalistica di Johann Sebastian Bach. Con il concerto sul
Primo libro del 
Clavicembalo ben Temperato – seconda parte -
 arriviamo ormai ad uno degli ultimi e più importanti
capitoli di questo lungo viaggio nella polifonia bachiana che ha
incontrato lo scorso anno l‘originalità e la bellezza
delle Toccate per clavicembalo del compositore tedesco. 
 Composto nel 1722 durante il periodo del servizio che
Bach svolge come maestro di cappella alla corte del principe
Leopoldo a  Köthen,  il primo volume del
Clavicembalo ben Temperato è una grande opera musicale
didattica, caposaldo della storia musicale fra l’arte e la
speculazione. Attraverso tutte le tonalità disponibili Bach
compendia ogni possibilità tecnica degli strumenti a
tastiera, ripercorrendo trasversalmente nel tempo e nello spazio
tutta la tradizione europea, da Frescobaldi a Pachelbel, fino a
Buxtheude esplorando e definendo le possibilità del sistema
di accordatura temperato, cioè uguale per tutte le
tonalità. Si superavano così i metodi per regolare
l’accordatura degli strumenti a tastiera, in particolare
organo e clavicembalo, che provenivano dalla tradizione
rinascimentale e barocca.
L​e sole forme del Preludio e della Fuga, già
assai conosciute al tempo del compositore, mostrano la
genialità del compositore tedesco che  da uno schema
molto utilizzato trae le più incredibili e varie
architetture sonore, a cui applica una miscellanea stilistica -
dallo stile gravis et antiquus a quello suo contemporaneo - che da
un lato sublima tutta la scienza musicale di un’epoca con lui
conclusa, dall’altro predispone le fondamenta imprescindibili
del futuro della musica europea, dal classicismo al romanticismo.
Tutti i più grandi pianisti e compositori, da Clementi,
Beethoven a Schumann, da Liszt a Chopin, da Horowitz a Casella, si
formeranno e si confronteranno con l’opera monumentale di
Bach a cui anche Dmitri Shostakovich, in pieno Novecento, si
ispirerà con la sua opera pianistica più importante,
i 24 Preludi e Fuga op.87, composta nel 1951.
 Il secondo concerto, 
venerdì 1 aprile, prosegue idealmente il
sentiero tracciato lo scorso anno da Maurizio Baglini che nei
Concerti di Primavera eseguì in modo trionfale la Nona
Sinfonia di Beethoven trascritta da Liszt per pianoforte solo.
Quest’anno spetterà al 
Duo pianistico di Firenze – Sara Bartolucci e Rodolfo
Alessandrini – misurarsi con la trascrizione di Carl
Czerny delle celeberrime sinfonie Quinta e Sesta, stavolta nella
versione per pianoforte a quattro mani. L’artificio della
trascrizione per pianoforte in epoca romantica e per tutto
l’Ottocento era largamente utilizzato per diffondere e far
conoscere in particolare la musica sinfonica e le opere liriche.
Delle Sinfonie e delle Ouvertures di Beethoven esistono varie
trascrizioni di autori diversi. Czerny, conosciuto dai pianisti di
tutto il mondo per i suoi innumerevoli metodi e raccolte di studi,
fu uno degli allievi prediletti di Beethoven, e la sua trascrizione
venne ammirata e lodata dal maestro.
Nel 
terzo concerto di venerdì 8 aprile, Cesare
Castagnoli, affermato pianista pisano, docente alla Verdi,
presenta i  celeberrimi Quadri di una esposizione di
Mussorgski,  nella versione originale per pianoforte del 1874.
La longevità e la popolarità di questa composizione
si deve tuttavia anche alle innumerevoli trascrizioni, in
particolare alle due più conosciute: la mirabile
orchestrazione sinfonica di Ravel composta nel 1922 e quella di
Keith Emerson, probabilmente il più grande tastierista della
storia del rock, recentemente scomparso, in una visionaria e
suggestiva versione in trio (E. L & P.) resa attraverso i suoni
dei primi synth modulari nel 1971.
La seconda parte del concerto è dedicata alla Sesta
Sonata di Prokofiev, che è la prima del ciclo delle
cosiddette “Sonate di Guerra” che si estende anche alla
Settima e all’Ottava. Insieme rappresentano il nucleo delle
Sonate più importanti composte per pianoforte nel Novecento.
Con un tributo al genio di William Shakespeare nel quarto
centenario dalla morte, la 
mezzosoprano Mya Fracassini con il pianista Ettore
Costabile, docenti alla scuola Verdi, presenteranno nel quarto
appuntamento di venerdì 15 aprile un percorso
musicale ispirato ai testi e ai personaggi shakespeariani,
 attraverso autori di epoche diverse. If music would be the
food of  love è il suggestivo titolo del concerto che
prende il nome da un brano di Henry Purcell eseguito
all’inizio del recital. Dopo Purcell, musicista contemporaneo
di Shakespeare, si proseguirà nell’Ottocento con arie
tratte dall’Otello di Rossini e con le suggestioni di Debussy
nella danza di Puck dal primo libro dei Preludi per pianoforte, per
concludere il viaggio nel Novecento con gli omaggi di Poulenc e
Bernstein.
Il quinto ed ultimo appuntamento è per 
giovedì 28 aprile, nell’unico concerto fuori
sede al Teatro “D’Annunzio” del Convitto
Cicognini. Un trio di affermati musicisti formato da Domenico
Nordio, violino, Guglielmo Pellarin, corno, Federico
Lovato, pianoforte,  eseguirà il repertorio
più bello e importante composto per questa particolare
formazione cameristica, che sa esaltare le caratteristiche e il
fascino timbrico dei tre diversi strumenti.  Il Trio op.40 di
Brahms è uno dei più bei capolavori mai scritti
 della musica da camera ed ha un vero e proprio contraltare
moderno nel Trio che Gyorgy Ligeti, uno dei grandi compositori del
tardo Novecento, scrisse ispirandosi al modello brahmsiano, ma
innalzando il virtuosismo strumentale, soprattutto nella parte del
corno, ad un livello di difficoltà  - e relativa
bellezza - quasi inarrivabile.
E’ la prima volta che questa meravigliosa partitura
musicale del Novecento viene eseguita a Prato, e la grande
solidità ed esperienza dei tre musicisti ne garantisce una
esecuzione che gli appassionanti non potranno perdere.
Tutti i concerti iniziano alle ore 21.15 e sono a ingresso
libero. "
392,http://comunicati.comune.prato.it/generali/?action=dettaglio&comunicato=14201600000392,22/03/2016,12:39,"Polizia municipale","Dimoravano in una vecchia casa colonica abbandonata, scoperti e denunciati","L'intervento di questa mattina di ufficiali ed agenti della Polizia Municipale","I due uomini, 57 e 40 anni, di origine nordafricana, avevano arredato con beni di fortuna le stanze. Il più giovane era irregolare e per lui sono iniziate le pratiche di espulsione","Questa mattina ufficiali e agenti della Polizia Municipale di
Prato U.O. Zona Esterna si sono recati in via del Pratellone dove i
residenti avevano segnalato strani movimenti, soprattutto in orario
notturno, all'interno di una vecchia casa colonica. Anche
la proprietà dell'immobile si era attivata sporgendo formale
denuncia.
All'interno sono stati trovati due uomini di origine
nordafricana di 40 e 57 anni che avevano sommariamente
arredato con beni di fortuna le stanze dell'abitazione nella quale
ormai dimoravano senza alcun titolo.
I due sono stati denunciati per invasione di fondi ed edifici e
per uno dei due, irregolare sul suolo italiano, sono iniziate la
pratiche di espulsione."
393,http://comunicati.comune.prato.it/generali/?action=dettaglio&comunicato=14201600000393,22/03/2016,13:27,Distretto,"Sentenza su responsabilità lanifici, l'assessore Toccafondi: ""Deve essere fortificato il rapporto tra aziende nella filiera""","Il pronunciamento in primo grado segna un cambiamento, ma la norma esisteva già dal 2012",,"""Questa sentenza segna un passo importante perché per la
prima volta si tutela l'anello debole della filiera e soprattutto
il lavoratore, ma è necessario che sia fortificato il
rapporto di fiducia tra aziende altrimenti ci saranno anche
risvolti negativi"". Così l'assessore allo Sviluppo economico
Daniela Toccafondi commenta la notizia data ieri dalla Filctem-Cgil
di Prato sulla sentenza di primo grado che sancisce per la
prima volta la responsabilità in solido del committente
per i debiti del terzista verso i suoi dipendenti.
Dopo il fallimento dell'azienda per cui lavorava, una dipendente
che si occupava del controllo delle pezze per alcuni committenti
intenta una causa di lavoro. La sentenza di primo
grado ha stabilito che l'azienda committente deve saldare
il debito non pagato dal terzista alla dipendente. ""Il
pronunciamento sottolinea l'importanza di una collaborazione forte
e di fiducia tra committente e contoterzista, nel segno di un
rapporto solidale all'interno dei vari anelli della filiera -
sottolinea l'assessore Toccafondi -. Questo legame solido deve
mettere tutte le imprese in condizioni di essere più forti
rispetto al cliente, perché anche l'azienda committente
spesso si trova sotto la pressione di chi richiede il lavoro. E' un
peccato che ancora una volta si sia dovuto aspettare una sentenza
per stabilire un principio fissato già dalla legge Biagi,
quindi da oltre dieci anni. L'importante è che adesso si
vada nella giusta direzione, superando atteggiamenti
opportunistici""."
394,http://comunicati.comune.prato.it/generali/?action=dettaglio&comunicato=14201600000394,22/03/2016,15:26,Animali,"Canile comunale, riparata una perdita e ripuliti gli scarichi delle acque chiare","Per i due interventi, il cui costo complessivo è stato di poco superiore ai 16 mila euro, sono stati utilizzati i ribassi d'asta",,"Durante la seconda fase dei lavori al canile
comunale è stata riparata una perdita d'acqua
problematica e sono stati ripuliti gli scarichi delle acque chiare.
Per i due interventi, il cui costo copmplessivo è stato
di poco superiore ai 16 mila euro, sono stati utilizzati i ribassi
d'asta.
La perdita d'acqua vicino all'ingresso
principale allagava l'area del cantiere stesso. La
riparazione del guasto è stata difficile in quanto è
stato necessario demolire un piede in cemento per riuscire a
cercare l'origine della stessa perdita. L'impresa è stata
impegnata per due giorni nella demolizione di parte del basamento e
per tre giorni nella ricerca della perdita che proveniva dal tubo
principale di adduzione dell'acqua al canile. Il costo
dell'operazione è stato di euro 3.230.
Nel corso della costruzione del sistema di smaltimento delle
acque chiare dell'intero canile, poi, il
tubo è risultato completamente ostruito. Per fare
fronte a possibili problemi che sarebbero derivati in conseguenza
di piogge, è stato deciso di controllare l'intero
sistema di scarico. Si è provveduto a ripulirlo dai
detriti, alla pulizia della fossa e ad allargare la fossa per
una lunghezza di 20 metri e una larghezza variabile dai 4 ai 2
metri, in modo da permettere alle acque meteoriche di avere un
accumulo in caso di pioggia elevata. La terra del fosso campestre
è stata poi stesa in un'area vicina, sempre in gestione al
canile. Infine, è stato costruito un nuovo canale di uscita
delle acque dalla stazione di pompaggio, nel caso che in futuro si
potesse ripetere l'ostruzione della fossa. Il costo di questa
seconda operazione è stato di circa 13 mila euro."
395,http://comunicati.comune.prato.it/generali/?action=dettaglio&comunicato=14201600000395,23/03/2016,10:10,"Mobilità e Ambiente","Una nuova pista ciclabile collegherà San Paolo all'ospedale","La realizzazione del tratto dalla rotatoria di via Suor Niccolina Infermiera fino a via dell'Alberaccio comporta anche alcuni espropri","La giunta ha approvato il progetto esecutivo di ciclabile allinterno delle opere per il completamento del sottopasso di viale Nam Dinh","Una nuova pista ciclabile collegherà la frazione di San
Paolo all’ospedale Santo Stefano. Lo prevede il progetto
esecutivo di ciclabile, approvato dalla giunta, che è
inserito all’interno delle opere per il completamento
del sottopasso di viale Nam Dinh. Nello specifico è
prevista la costruzione di un tratto di ciclabile dalla
rotatoria di via Suor Niccolina Infermiera fino a via
dell'Alberaccio.
L'approvazione del progetto esecutivo della ciclabile si
configura come variante al Regolamento urbanistico, che
dovrà passare al vaglio della commissione e del Consiglio
comunale.
La realizzazione dell'intervento, inoltre, comporta
l'acquisizione di aree di proprietà privata anche tramite
procedura espropriativa, per un importo complessivo di 87.300
euro.
L’iter per arrivare all’apertura dei cantieri,
quindi, non sarà breve.
Il costo per la realizzazione del nuovo tratto di pista
ciclabile ammonta, invece, a circa 20 mila euro. Poiché
questi interventi rientrano all'interno del quadro economico del
progetto di completamento del sottopasso dell'ospedale,
non è stato necessario trovare altre forme di
finanziamento. 
Il tratto ciclabile che da via San Paolo corre lungo via
Suor Niccolina Infermiera e, attraverso la rotatoria di superficie
di viale Nam Dinh arriva fin dentro l'area ospedaliera vicino
all'ingresso, è risultato di difficile
prosecuzione verso San Paolo, perché in un tratto
della parte nord di via San Paolo, la sezione si riduce a 4 metri,
insufficienti per la costruzione in sicurezza di una pista
ciclabile. L'alternativa è stata trovata lungo il viale Nam
Dinh, sul lato di San Paolo, in direzione nord rispetto alla
rotatoria con via Suor Niccolina Infermiera.
Da lì il percorso ciclabile potrà proseguire
sia in direzione Nord, lungo il viale Nam Dinh, per un eventuale
collegamento con la stazione ferroviaria di Prato Borgonuovo, sia
in direzione ovest, per un migliore ingresso nella
frazione di San Paolo ed un eventuale collegamento con la
pista ciclabile esistente e collegata al centro storico.
La pista ciclabile attuale potrà
invece facilmente trovare il suo sviluppo verso via
Galcianese, il centro città ed il polo scolastico attraverso
la passerella che oltrepassa il viale L. da Vinci.
Il progetto complessivo prevede, poi, oltre al
completamento del sottopasso di viale Nam Dinh, il miglioramento
dell'immissione sullo stesso viale della corsia che proviene
dalla rotatoria di via Suor Niccolina in direzione nord; la messa
in sicurezza dello svincolo di immissione in via dell'Alberaccio
della corsia che proviene dalla rotatoria di via Suor Niccolina in
direzione nord, impedendo che la manovra possa essere effettuata da
chi percorre il sottopasso; e, infine, la costruzione della
rotatoria definitiva, in sostituzione del semaforo esistente,
all'incrocio tra via Galcianese, via San Paolo e via Traversa
Pistoiese."
396,http://comunicati.comune.prato.it/generali/?action=dettaglio&comunicato=14201600000396,22/03/2016,18:27,Europa,"Attentati di Bruxelles, bandiere listate a lutto in Palazzo comunale","Biffoni: ""L'Europa deve dimostrarsi unita e determinata""",,"Sul Palazzo comunale di Prato, su disposizione del sindaco
Matteo Biffoni, sono state issate le bandiere italiana
e belga a lutto in segno di cordoglio e
solidarietà al Belgio e a tutta l'Europa dopo gli
attacchi terroristici di Bruxelles. ""Quanto è accaduto oggi
a Bruxelles ancora una volta sconvolge profondamente
tutta l'Europa. - ha dichiarato Matteo Biffoni, sindaco di
Prato e presidente Anci Toscana - Il terrorismo colpisce la nostra
quotidianità, la nostra vita, i nostri valori. C'è
bisogno di una risposta forte, ferma e univoca: l'Europa deve
dimostrarsi unita e determinata. E non deve lasciarsi condizionare
da questa tragedia, per rinnegare se stessa e quello che
rappresenta anche per chi fugge dagli stessi assassini
travestiti da fondamentalisti religiosi. Sono le due
facce di uno stesso, assurdo dramma. Noi non abbiamo paura,
non vincerà l’odio e il terrore perché noi
siamo comunque più forti""."
397,http://comunicati.comune.prato.it/generali/?action=dettaglio&comunicato=14201600000397,23/03/2016,10:59,"Lavori Pubblici","Interventi di manutenzione e ristrutturazione per alcuni immobili comunali","I progetti approvati ieri dalla giunta. Il costo degli interventi sarà di 60 mila euro","I lavori interesseranno palazzo Benassai, le stanze dell'aula corsi in via Tintori, gli uffici del servizio urbanistica e Palazzo Pacchiani dove avrà sede il nuovo URP della polizia municipale","La giunta, su proposta dell'assessore ai Lavori pubblici Valerio
Barberis, ha approvato i progetti definitivi per la realizzazione
di una serie di lavori su alcuni immobili di proprietà
dell'amministrazione comunale.
I lavori interesseranno Palazzo Benassai in Piazza Mercatale, le
stanze dell’aula corsi in Via Tintori e gli uffici del
Servizio Urbanistica in Viale Vittorio Veneto.
Per Palazzo Benassai in Piazza Mercatale e le stanze
dell’aula corsi in Via Tintori sono previsti l'imbiancatura e
il recupero degli infissi in legno, mentre per il Servizio
Urbanistica in Viale Vittorio Veneto il progetto prevede
l’ottimizzazione degli spazi, suddividendo parte
dell’ampio salone d’ingresso con una struttura in
alluminio e vetro per creare due nuovi uffici, e l'imbiancature,
dopo la sistemazione interna di alcuni locali.
Inoltre per Palazzo Pacchiani in via Mazzini la Polizia
Municipale ha richiesto la realizzazione di uno sportello per il
pubblico per destinarlo ad Ufficio Relazioni con il Pubblico
(U.R.P.) per il Reparto Logistica e Supporto.  
E' stato quindi redatto un progetto definitivo che consiste
nella realizzazione di pareti divisorie in alluminio e vetro per la
formazione di quattro sportelli e una postazione a bancone per il
piantone. 
Il costo totale di tutti i lavori ammonterà a 60 mila
euro."
398,http://comunicati.comune.prato.it/generali/?action=dettaglio&comunicato=14201600000398,23/03/2016,14:10,Eventi,"Prato si colora di blu in occasione della Giornata mondiale sulla consapevolezza dell'autismo","Sabato 2 aprile alle 21 al Teatro Metastasio ""Concerto in blu"" con Roberto Prosseda, Marcello Nardis, Pietro Ghislandi e il robot-pianista TeoTronico. Nel pomeriggio tante iniziative in Piazza delle Carceri","La presidente del consiglio Ilaria Santi: ""Il colore blu simboleggia il senso di sicurezza e il bisogno di conoscenza, caratteristiche fondamentali dell'autismo""","Sabato 2 aprile Prato si colorerà di blu in
occasione della Giornata mondiale sulla consapevolezza
dell'autismo. Alle 21 al Teatro Metastasio si terrà il
""Concerto in blu"" mentre nel pomeriggio dalle 15 alle 20 una serie
di iniziative si svolgeranno in Piazza delle Carceri.
""Se l'anno scorso è stato il Castello dell'Imperatore a
tingersi di blu, quest'anno abbiamo cercato di dare più
spazio a questa giornata con iniziative aperte a tutta la
cittadinanza di Prato - ha dichiarato la presidente del
consiglio comunale Ilaria Santi -. Il colore blu simboleggia il
senso di sicurezza e il bisogno di conoscenza, caratteristiche
fondamentali dell'autismo"".
Si esibiranno gratuitamente alcune eccellenze della
musica classica quali il pianista Roberto Prosseda e il
tenore Marcello Nardis. Insieme a loro, l'attore e
ventriloquo Pietro Ghislandi col suo pupazzo Sergio e TeoTronico,
il pianista-robot di Matteo Suzzi.
""Quest'anno sarà un 2 aprile ricco di eventi. Negli anni
la consapevolezza dell'autismo è cresciuta ma restano
pregiudizi e stereotipi non inerenti alla realtà - ha
affermato il Direttore U.O. neuropsichiatria infantile di Prato
Marco Armellini -. L'autismo è un disordine dello sviluppo,
non è una malattia. L'autismo riguarda circa l'1% della
popolazione. Il 95% dei soggetti autistici non hanno un
impiego mentre il 75% di quelli che lavorano hanno
un'occupazione non all'altezza dei loro studi"".
Il concerto è patrocinato dal Comune di Prato, dall'USL
Toscana Centro, dalla Fondazione Stella Maris e dall' AOUC Anna
Meyer. I biglietti, intero a 15 euro e ridotto (sotto i 25 anni) a
10, sono disponibili da oggi al Teatro Metastasio, che è
stato messo a disposizione gratuitamente. Il comune
contribuirà agli aspetti tecnici.
Il ricavato sarà destinato ad un progetto di studio
sull'autismo delle bambine della Fondazione Stella Maris e a
""Libera Uscita"", progetto invece di Orizzonte Autismo Onlus, che
consiste in week end in autonomia per i ragazzi autistici
che, insieme ad alcuni educatori, sperimenteranno così
il distacco familiare.
La prima parte del concerto ""Bluclassico"" vedrà
protagonista il pianista Roberto Prosseda, che suona regolarmente
con alcune delle più importanti orchestre del mondo
e che ha recentemente guadagnato una notorietà
internazionale in seguito alle incisioni Decca dedicato alla musica
pianistica di Felix Mendelssohn, che ha inciso integralmente
in 9 CD (2005-2014). Con lui sul palco ci sarà anche
il cantante Marcello Nardis, che ha debutato come tenore
nel 2003 davanti a Papa Giovanni Paolo II in occasione della
Giornata Mondiale della Gioventù, dopo aver avviato la
sua esperienza musicale con lo studio del flauto traverso e della
composizione.
Nella seconda parte ""Bluelettrico"", invece, il pianista Prosseda
sarà sfidato dal pianista-robot ""TeoTronico"", nato a Imola
nel 2007 per opera dell'ingegnere Matteo Suzzi, ha debuttato nel
2012 come solista alla Philarmonie di Berlino e al Politeama
di Palermo. La sfida tra i due è già andata in scena
al Teatro comunale di Modena, al Teatro Miela di Trieste e in
Cina alla Peking Concert Hall e alla Xing Hai Concert Hall di
Canton. Il robot è apparso in tv nel 2013 a ""Italia's Got
Talent"" su Canale 5 e in ""Sostiene Bollani"" con Stefano Bollani su
Raitre mentre la brasiliana Globo Tv e Discovery Channell gli hanno
dedicato un reportage e un documentario. Con loro sarà
presente anche l'attore bergamasco Pietro Ghislandi, noto
al grande pubblico per essere uno dei pochi ventriloqui
nel mondo dello spettacolo, insieme al suo Pupazzo
Sergio.  
La giornata si aprirà nel pomeriggio all'insegna dello
sport: l'associazione sportiva dilettantistica Cavalli e Carrozze
organizza ""A spasso con... la carrozza"" in centro storico dalle 15
alle 18, gli amici dello special team ONLUS darà vita a
""Basket in piazza"" dalle 15:30 alle 16 mentre l'associazione We
Walk realizzerà ""Cammina con l'autismo"", una
camminata appunto di 5 km che partirà dal
Fabbricone e attraverserà via Mozza sul Gorone. Spazio
alla danza dalle 17 alle 17:30 con la ""Macumba land of dance"",
flash mob a cura di Lisa Ladcialfari della palestra Mauax. Alle 18
""Volo in blu"": lancio dei palloncini blu, colore
dell'autismo. Dalle 15 alle 20, inoltre, saranno aperti
gli stand di accolgienza in collaborazone con il panificio Cheli di
Marcello Polidori.  "
399,http://comunicati.comune.prato.it/generali/?action=dettaglio&comunicato=14201600000399,23/03/2016,14:48,Dichiarazioni,"Contrasto allo spaccio di stupefacenti, il sindaco Biffoni: ""Nessuno getti la spugna, se ognuno fa la propria parte la città cambierà volto""","""Nessuno ha la presunzione di sconfiggere totalmente il fenomeno, ma ci sono tutti i mezzi per intervenire. Mi rifiuto di pensare che non si possa fare di più""",,"""Nessuno ha la presunzione di credere che si possa sconfiggere in
uno schiocco di dita e totalmente il fenomeno dello spaccio di
droga, ma mi rifiuto di pensare che non si possa sistemare questa
situazione. Ognuno per la propria parte e con i mezzi a
disposizione"". All'indomani dell'incontro con i rappresentanti
dei cittadini di piazza San Marco-viale Vittorio Veneto- viale
Montegrappa, l'amministrazione ha immediatamente fatto un
sopralluogo sul posto per dare le prime risposte concrete alle
richieste avanzate nella petizione: ""Questa mattina c'è
stato il primo sopralluogo per rimuovere le panchine,
così come richiesto, ed è stato chiesto agli
uffici di procedere per permettere al condominio di piazza San
Marco di togliere le aiuole di pertinenza. Inoltre il Prefetto
e il questore hanno già dato la propria disponibilità
per un incontro con i cittadini il prossimo 30 marzo. La stessa
disponibilità dimostrata altre volte in passato con i
cittadini della zona di via Pier Cironi, di Viaccia o della
Querce"".  
Il sindaco ribadisce la necessità di lavorare in
sinergia: ""Ha ragione il procuratore Nicolosi quando dice che il
legislatore ha depenalizzato alcuni reati e i piccoli spacciatori
non si possono mettere in carcere con tanta
facilità. Ma le leggi valgono in tutta Italia, quindi
dobbiamo fare anche a Prato con quel che c'è. La
politica farà la propria parte perché la legge
sui cosiddetti ""microreati"" venga cambiata, ma al contempo
è necessario individuare e colpire i livelli più alti
rispetto al piccolo spacciatore e utilizzare tutti i mezzi
legislativi in atto per dare segnali forti. Il pugno duro della
Procura con gli ultimi arresti va proprio su questa strada. La
situazione che adesso si è acuita esiste da circa dieci
anni, in zona Serraglio come in zona piazza Europa, non bastano
pochi mesi per risolvere il problema, ma le istituzioni devono
andare tutte dalla stessa parte, con forza e impegno, senza
fermarsi: il Comune cura il decoro urbano e, con l'aiuto dei
servizi sociali e sanitari, intraprende azioni di educazione e
prevenzione, oltre che di supporto per chi vuole disintossicarsi;
poi ci sono le altre competenze: le forze dell'ordine
arrestano, la procura fa le indagini""."
400,http://comunicati.comune.prato.it/generali/?action=dettaglio&comunicato=14201600000400,24/03/2016,10:19,Ambiente,"Csn, gli orari di apertura nei giorni di Pasqua e Pasquetta","Domenica 27 marzo chiuso la mattina e aperto dalle ore 14.30 alle ore 18. Lunedì 28 marzo aperto con orario 9.30  12.30 e 14  18","Lunedì 28 marzo dalle 16,30 (compreso nel biglietto dingresso) è in programma un incontro a cura della Fondazione P. Malenotti presso il Rettilario del CSN dal tema Anfibi a rischio","Il Centro di Scienze Naturali durante i giorni di Pasqua e
Pasquetta seguirà i seguenti orari di apertura al
pubblico:
Domenica 27 marzo chiuso la mattina e aperto dalle ore 14.30
alle ore 18. Lunedì 28 marzo aperto con orario 9.30 –
12.30 e 14 – 18.
La biglietteria chiude mezz’ora prima rispetto agli orari
di chiusura del Parco.
Inoltre per il giorno di Pasquetta, alle ore 16.30 (compreso nel
biglietto d’ingresso) è in programma un incontro a
cura della Fondazione P. Malenotti presso il Rettilario del CSN dal
tema “Anfibi a rischio”."
401,http://comunicati.comune.prato.it/generali/?action=dettaglio&comunicato=14201600000401,23/03/2016,15:32,"Polizia municipale","Sequestrati 830 chilogrammi di scarti tessili destinati allo smaltimento","Il conducente del furgone, messo sotto sequestro, è iscritto all'albo degli smaltirori ma non per questa tipologia di rifiuti","In via Ghisleri operazione della pattuglia della Polizia Municipale espressamente dedicata al controllo dello smaltimento","Intercettato un carico di 830 chilogrammi di scarti tessili
avviati allo smaltimento e sequestrato un furgone. È
l’esito dell’operazione condotta ieri sera,
martedì 22 marzo, dalla pattuglia della Polizia Municipale
espressamente dedicata al controllo dello smaltimento dei
rifiuti.
Gli agenti della pattuglia, nel corso di servizio in abiti
borghesi e auto civetta, intorno alle ore 22, in via Ghisleri,
hanno notato due persone intente a raccogliere dal marciapiede
prospiciente ad una ditta scarti di produzione tessile imballati
dentro a diversi sacchi neri. Gli agenti hanno osservato i due
sconosciuti caricare i sacchi all’interno di un autocarro
che, una volta ripresa la marcia, è stato seguito e poi
fermato nella vicina via Sedici Aprile, anche grazie
all’ausilio di un’altra pattuglia.
A bordo del furgone venivano riconosciute le due medesime
persone, risultate essere di nazionalità marocchina, che
erano state viste precedentemente caricare i sacchi, 28 per la
precisione.
Dalla ricognizione del vano posteriore del veicoli veniva
accertata la presenza di un notevole quantitativo di ritagli di
stoffa, quali scarti di tessuto derivanti da lavorazione di pronto
moda. Il veicolo, di proprietà del conducente, è
risultato immatricolato come autocarro ad uso proprio e non
destinato a trasporto di tale tipologia di rifiuti.
Al fine di quantificare i rifiuti trasportati gli agenti della
Municipale hanno proceduto alla pesatura del veicolo carico e
scarico presso la pesa pubblica ASM di Via Paronese, accertando che
gli scarti tessili avevano un peso complessivo di 830
chilogrammi.
Tramite visura telematica all’Albo Nazionale Gestori
Ambientali gli agenti hanno accertato che il  conducente del
mezzo, M. J., risultava iscritto all’albo ma non per la
tipologia di rifiuti trasportati.
È quindi emersa la violazione al Codice Ambientale a
carico degli indagati per aver raccolto e trasportato rifiuti
speciali non pericolosi senza la prescritta autorizzazione.
Il furgone e il carico sono stati posti sotto sequestro e messi
disposizione della Autorità Giudiziaria. "
402,http://comunicati.comune.prato.it/generali/?action=dettaglio&comunicato=14201600000402,24/03/2016,10:17,Ambiente,"Giardini della Passerella, in corso i lavori di adeguamento","Potati i lecci e ripuliti i tigli. Dopo Pasqua sarà posizionato anche un nuovo gioco. Un fabbro è anche al lavoro per il rifacimento della recinzione lato passerella","Nell'aiuola creata sono state piantate anche tre tipi di piante che non sono presenti in nessuno dei giardini della città e cioè la Davidia Involucrata, detto anche albero dei fazzoletti, lo Stirax e il Cornus Florida","Sono in corso i lavori di adeguamento e manutenzione da parte di
Asm Servizi dei giardini della Passerella, chiusi dallo scorso 6
febbraio e che riapriranno domenica 3 aprile.
Sono stati potati i lecci e ripuliti i tigli presenti e dopo
Pasqua sarà posizionato anche un nuovo gioco. Un fabbro
è anche al lavoro per il rifacimento della recinzione lato
passerella.
E' in corso anche l'allestimento dell'aiuola, creata dopo il
riempimento della vasca, e al suo interno sono state piantate
azalee, cornelie e una serie di erbacee per fare da bordo.
Piantate anche tre tipi di piante che non sono presenti in
nessuno dei giardini della città: la Davidia Involucrata,
detto anche albero dei fazzoletti, lo Stirax e il Cornus
Florida."
403,http://comunicati.comune.prato.it/generali/?action=dettaglio&comunicato=14201600000403,23/03/2016,17:26,"Polizia municipale","Prostituzione, denunciato cinese 41enne per favoreggiamento. Sequestrato l'immobile affittato.","Sequestrati 500 profilattici e qualche migliaio di euro in una palazzina di via Fra Bartolomeo","Le indagini erano partite nell'estate 2015. Oggi la convalida del sequestro da parte del GIP","Erano partite nell'estate 2015 le indagini condotte su
iniziativa della Polizia municipale e coordinate dalla Procura
della Repubblica su una palazzina di via Fra Bartolomeo nota
per la presenza di prostitute cinesi. Oggi 
il Gip del Tribunale di Prato ha convalidato il sequestro
dell'appartamento, mentre l'affittuario, un cinese di 41
anni, è stato denunciato per favoreggiamento della
prostituzione.
Nello stesso immobile c'era stato già un precedente.
Nello stesso appartamento infatti vi erano
già state 
due perquisizioni da parte della
Municipale nell’estate del 2015 con la denuncia
di due donne per favoreggiamento, ma la situazione non era
cambiata, in virtù del fatto che le prostitute non
commettono reato se si prostituiscono in prima persona. Gli
agenti hanno però continuato a tenere d’occhio la
palazzina ed ha via via acquisito elementi per mettere sotto
sequestro uno degli appartamenti il cui 
affittuario, uomo cinese di 41 anni, è stato
denunciato per favoreggiamento. Ad avvalorare la tesi
della Municipale relativamente alla non
estraneità dell'uomo all’attività di
prostituzione delle connazionali, è stato il fatto che
avesse già collezionato tre precedenti denunce nel Nord
Italia, sempre per lo stesso reato. Una volta all’interno
dell’appartamento gli agenti hanno trovato e messo sotto
sequestro circa 500 profilattici e materiale erotico, oltre a
qualche migliaia di euro di cui le donne, prive di occupazione, non
hanno saputo giustificare la presenza. Sono state sequestrati anche
ingenti quantitativi di medicinali, la maggior parte per curare
malattie veneree, anche gravi, delle donne.
Dal momento che nessuno risultava risiedere in quella
abitazione e che era evidentemente usato solo per svolgervi
attività di prostituzione la Municipale lo ha sequestrato
per impedirne l’uso. 
La proprietà della palazzina al momento risulta
estranea ai fatti contestati, ma dovrà chiedere al
GIP il dissequestro dell’immobile prima di poterne rientrare
in possesso e poterlo affittare nuovamente, magari a un affittuario
più affidabile."
404,http://comunicati.comune.prato.it/generali/?action=dettaglio&comunicato=14201600000404,24/03/2016,11:46,Comune,"Pasqua, ecco i giorni di chiusura di alcuni uffici comunali","Officina Giovani e la Scuola di Musica G. Verdi resteranno chiusi da oggi, giovedì 24, a mercoledì 30 marzo compresi","La biblioteca Lazzerini sarà chiusa a Pasqua e Pasquetta mentre la Roncioniana chiuderà da domani, venerdì 25, a lunedì 28 marzo compresi","Alcuni uffici comunali resteranno chiusi nel periodo di
Pasqua.
Officina Giovani e il front-office dei Cantieri Culturali
resteranno chiusi  da oggi, giovedì 24, fino a
mercoledì 30 marzo compresi.
La scuola comunale di musica ""G. Verdi"" resterà chiusa da
oggi, giovedì 24, a mercoledì 30 marzo.
La biblioteca comunale e la sezione ragazzi e bambini
dell'Istituto culturale e di documentazione Lazzerini
saranno chiusi domenica 27 e lunedì 28 marzo.
La biblioteca Roncioniana, infine, sarà chiusa i seguenti
giorni da domani, venerdì 25, fino
a lunedì 28 marzo compresi."
405,http://comunicati.comune.prato.it/generali/?action=dettaglio&comunicato=14201600000405,14/04/2017,10:18,Viabilità,"Maratonina città di Prato, tutti i divieti e le deviazioni","Le modifiche alla viabilità riguardano anche le gare e le attività della manifestazione e comprendono il trasporto pubblico e la ZTL",,"In occasione della Maratonina città di Prato per le
strutture del ""Villagio Marathon"" dalle 6 di sabato 15 aprile fino
allo smontaggio e comunque non oltre le 14 di lunedì 17
aprile in piazza Santa Maria delle Carceri e in via della
Fortezza sarà attivo il divieto di sosta con rimozione
forzata su ambo i lati.
Dalle 16 di domenica 16 aprile fino al termine della
manifestazione sportiva e comunque non oltre le 14 di lunedì
17 aprile sarà attivo il divieto di sosta con
rimozione forzata su ambo i lati nell'intera area di via San
Giovanni e di via della Fortezza, eccetto i veicoli utilizzati
dallo staff della manifestazione, opportunamente individuati
mediante un contrassegno che dovrà essere esposto, in modo
ben visibile, ed eccetto i veicoli al servizio degli atleti
diversamente abili, partecipanti alla manifestazione, muniti del
relativo contrassegno; in viale Piave, su ambo i lati, nel tratto
compreso tra piazza S. Maria delle Carceri e via del Cassero; e in
via del Cassero, su ambo i lati.
In viale Piave, nel tratto compreso tra piazza S. Marco e via S.
Giovanni, limitatamente alle due corsie riservate al transito dei
mezzi del trasporto pubblico locale ed agli altri autorizzati
sarà invece attivo il divieto di transito e il senso unico
con direzione da via S. Giovanni verso piazza S. Marco. Il senso
vietato sarà su viale Piave, in corrispondenza
dell'intersezione con Piazza S. Marco, verso via S. Giovanni.
Durante lo svolgimento della gara competitiva lunedì 17
aprile, dalle 5 fino al termine della manifestazione sportiva e
comunque non oltre le 14, saranno attivi i divieti di sosta con
rimozione forzata - eccetto i veicoli utilizzati dallo
staff della manifestazione, opportunamente individuati mediante un
contrassegno che dovrà essere esposto ed eccetto i veicoli
al servizio degli atleti diversamente abili, partecipanti alla
manifestazione, muniti del relativo contrassegno - nell'intera area
di piazza Santa Maria delle Carceri; in viale Piave, su ambo i
lati, nel tratto tra via del Cassero e piazza S. Marco; in piazza
San Marco; in via Francesco Ferrucci, su ambo i lati, nel tratto
tra via Pomeria e via Valentini; in via Cesare Grassi; in via
Arrigo del Rigo, nel tratto tra via C. Grassi ed il civico 14; in
via Arrigo del Rigo, su ambo i lati, nel tratto tra il civico 14 e
Via F. Ferrucci; in viale Montegrappa, limitatamente al lato dei
civici dispari, nel tratto tra il civico 3 e Viale Vittorio Veneto;
in viale Vittorio Veneto, limitatamente al lato dei civici pari,
nel tratto compreso tra viale Montegrappa e piazza Europa; in via
Firenze, sul lato destro, adiacente al fiume Bisenzio, nel tratto
tra il ponte alla Vittoria e il ponte Petrino; in viale della
Repubblica, sul lato destro, in direzione di via F. Brunelleschi,
nel tratto tra il ponte Petrino e via F. Brunelleschi; in viale
della Repubblica, sul lato destro, in direzione di via F. Ferrucci,
nel tratto tra viale Montegrappa e via F. Ferrucci; in via Giuseppe
Valentini, sul lato destro in direzione di via F. Baldanzi, nel
tratto tra via S. Vai e via F. Baldanzi; in via F. Baldanzi, tratto
tra via G. Valentini e via del Romito, su ambo i lati; in via Carlo
Livi, sul lato destro nella direzione da via del Romito a via Roma,
nel tratto tra via del Romito e via Don G. Arcangeli; in via Carlo
Livi, sul lato sinistro in direzione di via Roma, nel tratto tra il
civico 66 e via Don G. Arcangeli; in via Don G. Arcangeli, sul lato
destro nella direzione di marcia da via C. Livi a via Pomeria, nel
tratto tra via C. Livi e via Pomeria; in via Frascati, nel tratto
tra via Pomeria e via Carbonaia su ambo i lati; in via Carbonaia,
su ambo i lati; in via Santa Trinita, su ambo i lati; in piazza
Macelli, sul lato destro nella direzione da via G. Carradori a via
Cavour, nel tratto compreso tra via G. Carradori e via Cavour; in
via Cavour, sul lato destro nella direzione da piazza Macelli a via
della Misericordia, nel tratto tra piazza Macelli e via della
Misericordia; in via della Misercordia, su ambo i lati; in piazza
dell'Ospedale, tra via della Misericordia e via Dolce de'
Mazzamuti, su ambo i lati; in via Dolce de' Mazzamuti, su ambo i
lati; in piazza Cardinale Niccolò, tra via Dolce de'
Mazzamuti e corso Savonarola, su ambo i lati; in corso Savonarola,
su ambo i lati; in piazza San Domenico; in via Cesare Guasti,
tratto tra piazza San Domenico e via L. Muzzi, su ambo i lati; in
via Luigi Muzzi, su ambo i lati; nel Largo Giosuè Carducci,
su ambo i lati; in piazza Duomo, limitatamente alla parte adiacente
alla Basilica Cattedrale e per una profondità di circa 15
metri; in via Giuseppe Garibaldi, su ambo i lati; in piazza
Mercatale, limitatamente alla proiezione del Ponte al Mercatale
verso il civico 94/b, su ambo i lati; in via Piero Gobetti, su ambo
i lati; in piazza Santa Maria della Pietà; in via Pietro
Colletta, su ambo i lati; in via Niccolò Machiavelli, su
ambo i lati, nel tratto tra via P. Colletta e via G. Matteotti; in
via Giacomo Matteotti, su ambo i lati, nel tratto tra il civico 65
e via N. Machiavelli; in via Giacomo Matteotti, sul lato destro,
adiacente al fiume Bisenzio, nel tratto tra il civico 65 ed il
Ponte alla Vittoria; in via Galcianese, sul lato dei civici
dispari, nel tratto tra l'incrocio con via Due Novembre ed i civico
5, eccetto i mezzi di trasporto pubblico locale.
Durante lo svolgimento della gara competitiva ""28a Maratonina
Città di Prato"", inoltre, lunedì 17 aprile,
dalle 7 fino al termine delle gare e comunque non oltre le 14,
sarà attivo il divieto di transito in viale Piave; via del
Ceppo Vecchio; via San Giovanni; via della Fortezza; via del
Cassero; viale Leonardo da Vinci, limitatamente alla carreggiata
con direzione Pistoia, nel tratto tra lo svincolo in accesso alla
rotatoria della Questura e lo svincolo in uscita dalla rotatoria di
Pratilia; in via Frascati; via Carbonaia; via Santa Trinita; via
Gioacchino Carradori; via Ricasoli; piazza del Comune; via della
Misericordia; piazza dell'Ospedale; via Dolce de' Mazzamuti; via
Luigi Muzzi; ponte al Mercatale; via Piero Gobetti; piazza Santa
Maria della Pietà, limitatamente al tratto tra via P.
Gobetti e via Fra'P. Sarpi.
La circolazione sarà momentaneamente sospesa,
limitatamente alle fasi di passaggio dei partecipanti alla
manifestazione sportiva, sia durante la ""28a Maratonina
Città di Prato"", sia in occasione della manifestazione
podistica 
non competitiva denominata ""STRACITTADINA"", di 9,7 km,
dalle 9 alle 12; sia ancora durante la manifestazione
podistica 
non competitiva denominata ""FIT WALKING e CORSA DEI CANI"",
di 2,8 km, sempre dalle 9 alle 12. 
Il servizio di trasporto pubblico locale, che normalmente
transita nelle vie interdette alla circolazione, sarà
opportunamente deviato su idonea viabilità alternativa
esterna al centro cittadino sulla base di un apposito piano
concordato con il gestore del servizio 
.
Infine, dalle 6 e per l'intera durata della manifestazione
sportiva in oggetto e comunque non oltre le 14, sarà
temporaneamente consentito, in deroga alle ordinanze relative alla
disciplina della Z.T.L. ""A"" (0/24) e ""B"" 7:30- 18:30, in via
Sant'Jacopo, via Cambioni, via del Pellegrino e via Santa
Caterina."
